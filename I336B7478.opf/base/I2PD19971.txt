༄༅།། བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W2PD19769 ImageGroup: ||12PD19971
LCCN: n/a ISBN: n/a
Title:
 ས་སྐྱའི་ལམ་འབྲས།
sa skya'i lam 'bras/
Author:
 འཇམ་དབྱངས་བློ་གཏེར་དབང་པོ
'jam dbyangs blo gter dbang po
Descriptor:
Original Publication: n/a;
Place: sde dge rdzong sar/
Publisher: rdzong sar Inga rig slob gling /
Date: 2007
Volume:
Total Volumes:
TBRC Pages:
Introductory Pages: n/a
Text Pages: n/a
Scanning Information: Scanned at Tibetan Buddhist Resource Center, Southwest University of Nationalities,
Chengdu, China.

༄༅། །དེ་བཞིན་གཤེགས་པ་ཐམས་ཅད་ཀྱི་
བགྲོད་པ་གཅིག་པུའི་ལམ་གསུང་ངག་རིན་
པོ་ཆེ་ལམ་འབྲས་བུ་དང་བཅས་པའི་
གླེགས་བམ་བཞུགས་སོ། །
རྫོང་སར་ཁམས་བྱེའི་ལྔ་རིག་ཐུབ་བསྟན་སློབ་གླིང་ནས་བསྒྲིགས།

དཀར་ཆག
གསུང་ངག་རིན་པོ་ཆེའི་ཁྲིད་ཡིག་དངོས་གྲུབ་འབྱུང་བའི་གཏེར་ཞེས་བྱ་བ། ་་་
མན་ངག་དངོས། ...
མོས་པ་བཅད་བྱ།.…............
ཚད་མ་བཞིའི་སྒོ་ནས། .. ………….……….….….……..
སྙན་བརྒྱུད་བཞིའི་སྒོ་ནས་སྤྲོས་པ་བཅད་པ། ....…..
ཚད་མ་བཞིའི་ཉམས་ལེན་བྱེ་བྲག་ཏུ་བཤད་པ། ... 
E.. .. . .. .... .
ཚད་མ་བཞི་པོ་ཆོས་སྣ་དྲུག་ཅུ་དང་སྦྱར་ཏེ་བཤད། ...， . .... . . .. .. … . .
བླ་མ་ཚད་མ།................…............. 
ཉམས་མྱོང་ཚད་མ་ལ། .. 
གཞུང་ཇི་ལྟ་བ་བཞིན་དུ་དཀྲི་བའི་གཞུང་ཤིང་། ... 
མན་ངག་གི་གནད་དྲུག་གིས་དཀྲི་བའི་གཞུང་ཤིང་། 
མན་ངག་གི་གནད་བཅུ་གཅིག་གིས་དཀྲི་བའི་གཞུང་ཤིང་།..
དབང་པོ་རབ་འབྲིང་གསུམ་གྱི་དཀྲི་བའི་གཞུང་ཤིང་། ... 
སྐྱེསྐྱེས་པ་བོགས་འབྱིན་པ་རྟོགས་པ་བསྐྱེད་པའི་ཆོས་ལྔ། .....
གེགས་སེལ་གྱི་ཡི་གེ་ཆེན་པོ་བཞི།
བསྟན་བཅོས་ཚད་མ། ...... 
......……....... 15
མན་ངག་ཕྲ་མོའི་རྐང་གྲངས་ཚད་མ་བཞི་དང་སྦྱར་བ། .....
རིང་བརྒྱུད་ཚད་མ་བཞི་དང་སྦྱར་བ། 
.........….…..……...........16
ཉམས་མྱོང་ཚད་མ་བསྐྱེད་པའི་ཆེད་དུ་ཁྲིད་ཀྱི་གཞུང་ཤིང་བྱེ་བྲག་ཏུ་བཤད་པ། ..18
ཕ་རོལ་ཏུ་ཕྱིན་པའི་ཐེག་པ་དང་ཐུན་མོང་དུ་སྣང་བ་གསུམ་གྱི་སྒོ་ནས་བཀྲི་བ།...19
......….....…...…….....………..……..22
མ་དག་པའི་སྣང་བ།.…..…...………......... 

དལ་འབྱོར་རྙེད་པར་དཀའ་བརT481།....…... 
ཉམས་ཀྱི་སྣང་བ།…... .....……….…..…...32
སྙིང་རྗེ་བ་བསྒོམ་པ།
བྱང་ཆུབ་ཀྱི་སེམས་བསྒོམ་པ།...
ལྷག་མཐོང། ....….….…...….…….….…..... ..............37
ཐུན་མོང་མ་ཡིན་པའི་རྣལ་འབྱོར་པས་སྐྱེ་འགྱུར་གྱི་
ཉམས་ལ་ངེས་ཤེས་སྒོམ་པ།…......…...... 
........................38
དག་པའི་སྣང་བ། .....….….......…....…...…...... 
..............38
ཐོབ་པ་མི་ཉམས་པར་བསྲུང་བ་དམ་ཚིག་གི་ཚོགས་བསྟེན་པ། 
..................43
ལྟ་བས་སྤྲོས་པ་བཅད་པའི་ཕྱིར་ཀུན་གཞི་རྒྱུ་རྒྱུད་ལ་
འཁོར་འདས་དབྱེར་མེད་ཀྱི་ལྟ་བ་བསྒོམ། ..
རླུང་། .....……..………...…......……....…....…..... .............
ཁྱབ་བྱ་མན་ངག་གི་གནད་དགུ། ... 
རྣམ་རྟོག་རང་འབྱུང་གི་ཏིང་ངེ་འཛིན། ། 
ངེས་ཤེས་ཁྱད་པར་ཅན་བསྐྱེད་ལ་ཏིང་ངེ་འཛིན་ངོ་ཤེས་
པར་བྱས་ལ་ལམ་གྱི་ས་མཚམས་རྣམ་པར་བཞག་པ།......................83
འཇིག་རྟེན་ལས་འདས་པའི་ལམ་ལ།.…….…….…. 
བ…….....................85
ཤེས་རབ་ཡེ་ཤེས་ཀྱི་དབང་གི་ལམ་ཕྱག་རྒྱའི་རྣལ་འབྱོར་ལ།............86
ཀAA
གསུང་ངག་རིན་པོ་ཆེའི་བྱུང་ཚུལ་དང་ཁོག་ཕུབ་ཀྱི་
ཟིན་བྲིས་གསུང་ངག་བསྟན་པའི་པད་ཚལ་བཞད་པ
མན་ངག་རིན་པོ་ཆེའི་བྱུང་ཚུལ། ................ 
.............102
གསུམ་པ་ཁྱད་པར་གསུང་ངག་རིན་པོ་ཆེ་བྱུང་ཚུལ། ...…... 
རིང་བརྒྱུད།….........….…… ...

ཉེ་བརྒྱུད་བཀའ་བབས་ཚུལ། ......
ཤིན་ཏུ་ཉེ་བརྒྱུད། .…....…............. 
....…………….………..113
....115
བཀའ་བབས་དེ་འཛིན་པའི་སློབ་མ་བྱུང་ཚུལ། ...
བྱུང་བའི་ཆོས་ལ་བཤད་སྒྲུབ་བྱ་བའི་ཚུལ།...
སྙན་བརྒྱུད་བཞི་བཤད་པ། ..…... 
..............121
12
འཆད་བྱེད་དེས་བཤད་བྱ་ཇི་ལྟར་འཆད་པའི་ཚུལ། ......…....
རྡོ་རྗེ་ཐེག་པའི་བསླབ་བྱ་དམ་ཚིག་གི་ཚོགས་རྣམ་པར་བཤད་ས1 0
པའི་ཟིན་བྲིས་ལམ་གྱི་རྩ་བ་བག་ཡོད་གཏམ་གྱི་བདུད་རྩི། .... 
........... 128
ལམ་ཇི་ལྟར་བསྒོམ་པའི་ཚུལ
། ..... ........…….....130
སྤྱིའི་དོན། ....….....….……...…… .............131
ཡན་ལག་གི་དོན། .... ...134
. . .. . ... . . …. ....t
བརྟན་པ་ཐོབ་པའི་དམ་ཚིག.…... 
............143
གསུང་ངག་སྔོན་འགྲོའི་ཁྲིད་རིམ་སྣང་གསུམ་སྙིང་པོའི་ལེགས་བཤད།...…....145
ཐོག་མར་མན་ངག་གི་བྱུང་ཚུལ། ...... 
....... 147
གཞུང་ཇི་ལྟ་བ་བཞིན་དཀྲི་བ།.... ....................147
དངོས་གཞི་རང་རང་གིས་དམིགས་པས་ཉམས་སུ་བླང་བ
། ....................150
དམྱལ་བ།.....…..……..… ..…... 
.…….……....…..151
ཡི་དྭགས་ཀྱི་སྡུག་བསྔལ་བསམ་པ། .....…..…..…... ..……….……........159
................161
དུད་འགྲོའི་སྡུག་བསྔལ་བསམ་པ།..
འགྱུར་བའི་སྡུག་བསྔལ་བསམས་ལ་ཞེན་པ་སྤང་པ། .. 
བརྩོན་འགྲུས་རྩོམ་པ་དལ་འབྱོར་རྙེད་དཀའི་ཁྲིད། .. ...…......……..165
ཐོབ་པའི་དལ་བ་ཡུན་དུ་གནས་མིན་བསམ་པ ...……...........169
བླང་དོར་སྟོན་པ་དཀར་ནག་ལས་འབྲས་སྟོན་པའི་ཁྲིད། ...............172

ནss .གཞན་ལ་ཕན་པར་འདོད་པའི་བྱམས་པ་བསྒོམ།. ………….….…………..
གཞན་གྱི་སྡུག་བསྔལ་བསལ་འདོད་སྙིང་རྗེ་བསྒོམ་པ།.…..…..
བྱང་ཆུབ་ཀྱི་སེམས་བསྒོམ་པ།...
ཞི་གནས།.....
ལྷག་མཐོང་བསྒོམ་པ།... .....…......192
སྐྱེ་འགྱུར་གྱི་ཉམས་ལ་ངེས་ཤེས་བསྒོམ་པ།....
གསུང་ངག་རིན་པོ་ཆེའི་དངོས་གཞིའི་ཁྲིད་
རིམ་རྒྱུད་གསུམ་སྙིང་པོའི་ལེགས་བཤད།…..... 
བསྒོམ་པའི་ཚུལ 
........…..…..201
རྡོ་རྗེ་སེམས་དཔའི་སྒོམ་བཟླསཟླ ། ... .........205
དངོས་གཞི། ....
བསྒོམ་བྱ་ལྟ་བའི་ངོ་བ།.…... ............210
ལྷན་ཅིག་སྐྱེས་པའི་ཆོས་གསུམ་གྱི་སྒོ་ནས་མདོར་བསྟན། ...................211
ལམ་ལྷན་ཅིག་སྐྱེས་པའི་ཆོས་གསུམ
ཨན་ བ མ །
...........................................214
ཉམས་སུ་བླང་བའི་ཚུལ།...
རྗེས་ཀྱི་ཆོས། ... .........219
ཉམས་སུ་བླང་བའི་གནད་གསུམ་གྱི་སྒོ་ནས་རྒྱས་པར་བཤད་པ། .. .220
རྫས་ཀྱིས་བསླད་པ།….……… . ..........…....223
རབ་རིབ། ........... ...…........224
མགལ་མེ། ...………….…… .……... 
...............224
...............224
སེམས་སྣང་སྒྱུ་མར་བསྒྲུབ་པ།.
.....…...……....227
གློག…......…..
............227
འཕྲོག་པ།.. ...….....…...

དྲི་ཟའི་གྲོང་ཁྱེར། ....
མིན། ......
འཇའ་ཚོན།…..…..….…...
མེ་ལོང་། ....
མེ་ཤེལ། ..... 
...............231
...............231
ས་བོན། ....
སྐྱུར། ......•••• ………..•L•L• L••བ••••L•L•L••L•L•L••••••L•••••L••。་，
རྡོབརྗོད་བྲལ་དུ་བསྒྲུབ་པ། ..............232
ལྐུགས་པའི་རྨི་ལམ 
..…............234
གནད་ལ་འཕྲུག་པ། ...
དབང་པོའི་བདེ་བ། .... 
. . .…. .. . ... .. . . 5
གསང་བའི་སྙོམས་འཇུག. .. 
..............235
རྒྱུད་གསུམ་གྱི་སྒོ་ནས་ཤིན་ཏུ་རྒྱས་པར་བཤད་པ། ན.EEE ， 。 。 。。。 。་..
，。...
。..
。.
。。..
རྫོགས་རིམ་འཁོར་འདས་དབྱེར་མེད། ..
བསྐྱེད་རྫོགས་གཉིས་ཀ་འཁོར་འདས་དབྱེར་མེད། ...
..........243
ཉམས་མྱོང་འཁོར་འདས་དབྱེར་མེད། ....
244
འབྲས་བུའི་འཁོར་འདས་དབྱེར་མེད། ....….....
ལམ་གྱི་ཉམས་བསྐྱེད་པའི་ཕྱིར་ལུས་ཐབས་རྒྱུད་ལ་
དབང་བཞི་དང་རྗེས་སུ་འབྲེལ་བའི་ལམ་བསྒོམ་པ། ... ......245
བསྐྱེད་རིམ་གྱི་བྱ་བ། 
.............245
སེམས་འཛིན།. ……………… ……………………….……………....……….................246
ནང་བསྐྱེད་པའི་རིམ་པ། . ..…….....……...249
........251
སྣང་ཕྱོགས་ཀྱི་ངོ་བོ་ཉིད་བསྐྱང་ཚུལ།… ......

རྗེས་ཐོབ་ཀྱི་ངོ་བོ་ཉིད་བསྐྱང་ཚུལ། .….. 
......252
འདའ་ཀ་མ་གང་དུ་འཕོ་བནག་ན
 །....... ... ...253
འཆི་བསླུ། 
......….......…… ..... ……..…. ..254
སྒྲས་འཕོ་བའི་འདའ་ཀ་མ། .…... 
.........257
གསང་དབང་དང་རྗེས་སུ་འབྲེལ་བ། .....…...….....258
................259
ཐུན་གྱི་སྔོན་འགྲོ་བསམ་གཏན་གྱི་ཡན་ལག 
ས་བ ས ... ... .. . .... ....
དེ་དག་གི་སྐབས་སུ་དགོས་པའི་མན་ངག་གི་གནད། ........ ..........275
བར་དོ་རང་བྱུང་གི་ཡེ་ཤེས་གསལ་ལ་རྟོག་མེད། ... 
..............278
................280
དངོས་གཞི་ལ་ལམ་རྒྱས་པ་དང་བསྡུས་པ། ...... 
ལམ་དེ་བསྒོམས་པ་ལས་བྱུང་བའི་ལྟ་བ་ལྷན་ཅིག་
སྐྱེས་པའི་ཡེ་ཤེས་ཡས་བབས་ཀྱི་དགའ་བ་བཞི།.. ......284
ལམ་རྡོ་རྗེའི་རྦ་རླབས། ..... ............267
དཔལ་ཀྱེ་རྡོ་རྗེ་མན་ངག་ལུགས་ཀྱི་ཕྱི་བསྐྱེད་པའི་རིམ་པའི་
རྣམ་པར་བཤད་པ་བློ་གསལ་བདེ་འཇུག་མཁས་ལ་ཉེར་
295
མཁོ་སྙིང་པོའི་ལེགས་བཤད། ......
.........296
འoབཀའ་བབས་བཞིའི་རྣམ་གཞག་ངོས་བཟུང་བ།. .. 
ཏིང་འཛིན་གསུམ་གྱི་ཆིངས། . 
......….299
ཉམས་ལེན་རྣལ་འབྱོར་གྱི་དབྱེ་བ། ...... ...............303
ཐུན་མོང་མ་ཡིན་པའི་སྔོན་འགྲོ། .... ...............309
རྒྱུན་བཤགས། ....……… ...…...….…... ...…........…...310
དངོས་གཞི། .. .….….……........319
...…… .........320
རྒྱུའི་ཡན་ལག
ལྷ་མོ་སྤྲོ་བ།.. .......329
6

རྒྱུ་རྡོར་འཛིན་ཞུ་བ། .... ..333
འབྲས་བུ་རྡོར་འཛིན་བཞེངས་པ། ... 
. .......334
ཡེ་ཤེས་པ་སྤྱན་འདྲེན་པ།..
....…........ .....341
.........347
བཟླས་བྱའི་སྔགས། ...........
..............350
བཟླ་དུས་ཀྱི་དམིགས་པ། ........
དཔལ་ཀྱེ་རྡོ་རྗེའི་མན་ངག་ལུགས་ཀྱི་ཕྱི་བསྐྱེད་པའི་རིམ་པའི་
རྣམ་པར་བཤད་པའི་ཟིན་བྲིས་གསང་ཆེན་སྟོན་པའི་འོད་འཕྲེང་
ཞེས་བྱ་བ
.........................353
ཐོས་བསམ་གྱིས་སྒྲོ་འདོགས་གཅོད་པ།........ ..…....…….....354
སྦྱིར་དངོས་རྒྱས་བསྡུས་སྒོ་ནས་སྒྲུབ་བྱེད་བཤད་པ། ........ ............356
ཐུན་མོང་མ་ཡིན་པའི་སྔོན་འགྲོ། ... 
..........365
.... . . ... .. . . 5
དངོས་གཞི། 
..............372
འབྲས་བུ་རྡོར་འཛིན་བཞེངས་ཚུལ ...............380
། .，，.， ，་E ，t，t， 。。。 ་， 。 。。。་， ， ， 。。。。
བཟླས་བྱའི་སྔགས། . 
.......................383
ཟབ་མོ་ལུས་དཀྱིལ་གྱི་རྣམ་པར་བཤད་པའི་ཟིན་བྲིས་
ཉུང་ངུས་རྣམ་གསལ་ཞེས་བྱ་བ། .....….. 
.....388
རྟེན་ལུས་དཀྱིལ་བཤད་པ།..…. ..……………………………
.…..…....392392
..….............392
རྟེན་པ་ལུས་དཀྱིལ།....
.............392
སྦྱང་གཞི་རྩ་ཁམས་གང་ལ་བསྒོམ་པ།...
སྒོམ་ཚུལ་དམིགས་པའི་ཁྱད་པར། .. 
.…........397
............398
རྣམ་པ་ཇི་ལྟར་བསྒོམ་པ
ཟབ་མོ་ལུས་དཀྱིལ་གྱི་རྣམ་པར་བཤད་པའི་
ཟིན་བྲིས་ཉུང་ངུ་རྣམ་གསལ།… ….……….…….. 
.....404

༄༅། །གསུང་ངག་རིན་པོ་ཆེའི་ཁྲིད་
ཡིག་དངོས་གྲུབ་འབྱུང་བའི་གཏེར་
ཞེས་བྱ་བ་བཞུགས་སོ།།
སངས་རྒྱས་རིན་ཆེན།

༄༅། ། ཨོཾ་སྭ་སྟི། བཀའ་དྲིན་མཉམ་མེད་རྩ་བརྒྱུད་བླ་མ་དང་། །དངོས་་་་་
གྲུབ་ཀུན་འབྱུང་ཡི་དམ་ལྷ་ཚོགས་དང་། །ཕྲིན་ལས་བསྒྲུབ་མཛད་ཆོས་སྐྱོང་སྲུང་མ་ལ། །
གུས་པས་ཕྱག་འཚལ་དངོས་གྲུབ་འབྱུང་གཏེར་བྲི། །འདིར་བདེ་བར་གཤེགས་པ་་་་་་
གསུང་རབ། མདོ་སྡེ་དང༌། རྒྱུད་སྡེ་ཐམས་ཅད་ཀྱི་བཅུད་བསྡུས་པ། སྐལ་ལྡན་གྱི་
འགྲོ་བ་སྨིན་གྲོལ་ལ་འགོད་པར་བྱེད་པའི་ལམ་ཚང་ལ་མ་ནོར་བ་ནི། རྗེ་བཙུན་རྣལ་་་་་
འབྱོར་གྱི་དབང་ཕྱུག་ཆེན་པོ་བིརླ་པས་མཛད་པའི་ལམ་འབྲས་བུ་དང་བཅས་པ་འདི་ཡིན་་་་
ལ༑ དེ་ཉིད་མ་འཁྲུལ་བར་སྟོན་པའི་ཁྲིད་ཡིག་དངོས་གྲུབ་འབྱུང་བའི་གཏེར་འདི་ལ་་་་་་
གཉིས་ལས། ཐོག་མར་མན་ངག་གི་བྱུང་ཚུལ་མདོར་བསྡུས་པ་ཙམ་བརྗོད་ན། སྟོན་་་་
པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པས། འཛམ་བུའི་གླིང་དུ་ཚེ་ལོ་བརྒྱ་
པ་ལ་སངས་རྒྱས་པའི་ཚུལ་བསྟན་ནས། ཕ་རོལ་ཏུ་ཕྱིན་པའི་ཐེག་པས་འདུལ་བ་ལ་ཆོས་
ཀྱི་འཁོར་ལོ་རིམ་པ་གསུམ་དུ་བསྐོར། རྡོ་རྗེ་ཐེག་པས་འདུལ་བ་ལ་རྒྱུད་སྡེ་བཞིའི་ཆོས་་་་
འཁོར་བསྐོར་བས་གདུལ་བྱ་རྣམས་རང་རང་གི་འབྲས་བུ་ལ་བཀོད། མཐར་མྱ་ངན་ལས་
འདས་པའི་ཚུལ་བསྟན་ནས་དེ་ཉིད་ཀྱི་བསྟན་པ་ཡུན་རིང་དུ་གནས་ཏེ་སེམས་ཅན་ལ་ཕན་་་་
བདེ་འབྱུང་བ་ཡིན་ནོ། །དེ་ཡང་ཕལ་ཆེར་རྒྱ་གར་དུ་གནས་ཤིང་། དགྲ་བཅོམ་པ་་་་
སོགས་འབྲས་བུ་བཞི་ཐོབ་པ་དང་། བྱང་ཆུབ་སེམས་དཔའ་ཆེན་པོ་རྣམས་དང་། རྒྱན་
དྲུག་ལ་སོགས་པ་ཤིང་རྟའི་སྲོལ་འབྱེད་ཀྱི་མཁས་པ་རྣམས་དང་། གྲུབ་པ་བརྙེས་པའི་་་་་
སྐྱེས་བུ་དུ་མ་བྱོན་ནས་དར་བར་མཛད་དོ། །དེ་དག་གི་ནང་ནས་ཀྱང་རྣལ་འབྱོར་བླ་མེད་
ཀྱི་གདམས་ངག་ཤིན་ཏུ་ཟབ་ཅིང་ཁུངས་ཐུབ་པ་ལམ་བསྐོར་དགུར་གྲགས་པ་སྟེ། ད་་་་༌་
ཡང་༑ ཆུ་བོ་ཆེན་པོ་གྱེན་ལ་བཟློག །ཆང་ལ་ཉི་མ་གཏེང་པར་བཅུག །བིར་ཝ་པ་་་
ཞེས་བྱ་བ་ཡི། །བླ་མ་དེ་ལ་ཕྱག་འཚལ་ལོ། །ཞེས་པའི་སློབ་དཔོན་རྣལ་འབྱོར་དབང་
ཕྱུག་གིས་བརྟག་པ་གཉིས་པ་དང་། སཾ་བུ་ཊི་ལ་སོགས་པའི་རྒྱུད་ལ་བརྟེན་ནས། རྡོ་་་
རྗེ་བདག་མེད་མའི་བཀའ་བཞིན་དུ་ལམ་འབྲས་བུ་དང་བཅས་པའི་གདམས་ངག་མཛད།
ཟླ་བའི་རིགས་ལ་དངོས་གྲུབ་བརྙེས། །པདྨ་ཅན་དང་ལྷན་ཅིག་བཞུགས། །མཚོ་སྐྱེས་་
རྡོ་རྗེ་ཞེས་བྱ་བའི། ། བླ་མ་དེ་ལ་ཕྱག་འཚལ་ལོ། །ཞེས་པའི་སློབ་དཔོན་མཚོ་སྐྱེས་རྡོ་་་

རྗེས་བརྟག་པ་གཉིས་པ་ལ་བརྟེན་ནས་བསྒྲུབ་ཐབས་མཚོ་སྐྱེས་དང་། རྫོགས་རིམ་མར་་་
མེའི་རྩེ་མོ་ལྟ་བུའི་གདམས་ངག་ལ་སོགས་པ་མཛད། དགེ་སློང་ལུས་ལ་དངོས་གྲུ་་་་
བརྙེས༑ །ནགས་ཀྱི་ལྷ་མོས་བདུད་རྩི་ཕུལ། །ཀླུ་སྒྲུབ་སྙིང་པོ་ཞེས་བྱ་བའི། །བླ་མ་་་
དེ་ལ་ཕྱག་འཚལ་ལོ། །ཞེས་པའི་སློབ་དཔོན་ཀླུ་སྒྲུབ་ཀྱིས་གསང་བ་འདུས་པའི་རྒྱུད་ལ་་་་
བརྟེན་ནས། བྱང་ཆུབ་སེམས་འགྲེལ་བརྩམས། དེའི་དོན་མཆོད་རྟེན་དྲུང་ཐོབ་མཛད།
གདིང་བ་བཏིང་ནས་གདྨ་རྒྱལ། །སྟག་ལ་ཞོན་ནས་དངོས་གྲུབ་བརྙེས། །ཌ་བྷི་ཧེ་རུ་་་
ཀ་ཞེས་པའི། །བླ་མ་དེ་ལ་ཕྱག་འཚལ་ལོ། །ཞེས་པའི་སློབ་དཔོན་ཌ་བྷི་ཧེ་རུ་ཀས་་་་་
བརྟག་པ་གཉིས་པ་ལ་བརྟེན་ནས་ལྷན་ཅིག་སྐྱེས་གྲུབ་བརྩམས། དེའི་དོན་ལྷན་ཅིག་་་་་
ཏེ
སྐྱེས་པ་གསུམ་གྱི་ལམ་རྫོགས་པར་མཛད། རྒྱལ་རིགས་དབུ་རྒྱན་གནས་ན་བཞུགས། །
ལྕམ་སྲིང་གཉིས་ཀྱིས་དངོས་གྲུབ་བརྙེས། །ཨིནྡྲ་བོ་དྷི་ཞེས་བྱ་བའི། །བླ་མ་དེ་ལ་ཕྱག་
འཚལ་ལོ། །ཞེས་པའི་རྒྱལ་པོ་ཨིནྡྲ་བོ་དྷིས་ཡེ་ཤེས་ཐིག་ལེའི་རྒྱུད་ལ་བརྟེན་ནས། །
དབང་ཡོན་ཏན་རིམ་པ་བརྩམས། །དེའི་དོན་ཕྱག་རྒྱས་ལམ་རྫོགས་པའི་གདམས་ངག་་་་
མཛད༔ ཐར་བུའི་ལུས་ལ་ཤིང་མཁན་རིགས། །མུ་ཏྲ་མ་དང་དངོས་གྲུབ་བརྙེས། །
ཏོག་རྩེ་པ་ཞེས་བྱ་བ་ཡིས། །བླ་མ་དེ་ལ་ཕྱག་འཚལ་ལོ། །ཞེས་པའི་སློབ་དཔོན་ཏོག་་་་
རྩེ་པས། སཾ་པུ་ཊི་ལ་བརྟེན་ནས་བསམ་མི་ཁྱབ་བརྩམས། དེའི་དོན་བསམ་གྱིས་མ་་་་
ཁྱབ་པ་ལྔས་ལམ་རྫོགས་པར་མཛད། བླ་མའི་བཀའ་བཅག་སྤྱོད་པ་མཛད། ། སྲིད་པ་
བར་དོར་རྫོགས་སངས་རྒྱས། །ནག་པོ་སྤྱོད་པ་ཞེས་བྱ་བའི། ། བླ་མ་དེ་ལ་ཕྱག་འཚལ་
ལོ༑ །ཞེས་པའི་སློབ་དཔོན་ནག་པོ་སྤྱོད་པས། བདེ་མཆོག་ལ་བརྟེན་ནས་ཨོ་ལ་པ་ཏི་་
བརྩམས༑ དེའི་དོན་གཏུམ་མོ་ལམ་རྫོགས་ཀྱི་མན་ངག་མཛད། རྒྱལ་རིགས་ཉི་མའི་
ཟེར་ལ་གཤེགས། །རིལ་ལུ་མིག་སྨན་སའོག་སྤྱོད། །ངག་གི་དབང་ཕྱུག་ཅེས་བྱ་བའི། །
བླ་མ་དེ་ལ་ཕྱག་འཚལ་ལོ། །ཞེས་པའི་སློབ་དཔོན་ངག་དབང་གྲགས་པས། གསང་་་་
འདུས་དང་བརྟག་པ་གཉིས་པ་ལ་བརྟེན་ནས་ཕྱག་རྒྱ་ཆེན་པོ་ཡི་གེ་མེད་པའི་གདམས་ངག་་་
མཛད༑ དཀའ་ཐུབ་བོར་ནས་སྤྱོད་པ་མཛད། །ལྟ་སྟངས་མཛད་ཅིང་དངོས་གྲུ་་་་
བརྙེས༑ །ནག་པོ་པ་ཞེས་བྱ་བ་ཡི། ། བླ་མ་དེ་ལ་ཕྱག་འཚལ་ལོ། །ཞེས་པའི་སློབ་་་

དཔོན་ནག་པོ་ཨུ་ཙི་ཏ་འཆི་བ་མེད་པས་མ་རྒྱུད་མཐའ་དག་གི་མན་ངག་རླུང་བཙན་ཐབས་་་་
སུ་དབུ་མར་འཇུག་པ་ཡོན་པོ་སྲུང་བའི་མན་ངག་མཛད་དེ། དེ་ལྟར་སློབ་དཔོན་དགུས་་་་
མཛད་པའི་ལམ་བསྐོར་དགུའོ། །འོ་ན་དེ་དག་གི་ནང་ནས་སློབ་དཔོན་བིར་ཝ་པའི་ལམ་་
འབྲས་བུ་དང་བཅས་པའི་མན་ངག་འདི་དུས་ཇི་ཙམ་ན་བྱུང་སྙམ་ན། སྟོན་པ་མྱ་ངན་་་་་
ལས་འདས་ནས་ལོ་བཞི་བརྒྱ་ན་ཀླུ་སྒྲུབ་བྱོན། དེ་ལོ་དྲུག་བརྒྱའི་བར་དུ་བཞུགས།
དེའི་ཞབས་ནས་ཨརྱ་དེ་བས་ཟིན་ལ། དེའི་སློབ་མ་བིར་ཝ་པ་ཡིན་ནོ། །ཞེས་དམ་པ་་
རྒྱ་གར་གྱི་མན་ངག་ལས་འབྱུང་ངོ་། །ཡང་། སངས་རྒྱས་མྱ་ངན་ལས་འདས་ནས་ལོ་་་
དགུ་བརྒྱ་ན། ཐོགས་མེད་བྱོན་པར་ཝན་བརྩེགས་ཀྱིས་བཤད་ལ། དེས་ནི་ལོ་བརྒྱ་་་་
དང་ལྔ་བཅུར་འཚོ། ཞེས་འཇམ་དཔལ་རྩ་རྒྱུད་ལས་བཤད། དེའི་སློབ་མ་སློབ་དཔོན་
ཆོས་སྐྱོང་ཡིན་པར་མདོ་སྡེ་ས་བཅུ་པའི་བརྒྱུད་པ་ལས་འབྱུང་བས། དེ་ལྟར་ན་སྟོན་པ་མྱ་་
ངན་ལས་འདས་ནས་ལོ་སྟོང་ཉི་ཤུ་ཙམ་ན། སློབ་དཔོན་འདི་བྱོན་པར་བཞེད་ལ། དེ་
ལྟ་བུའི་སློབ་དཔོན་ཆེན་པོ་གནས་བརྟན་ཆོས་སྐྱོང་ཤིང་རྟའི་སྲོལ་འབྱེད་དེ་ལ། སྤྲུལ་་་་་
པའི་སྐུ་རྗེ་བཙུན་རྡོ་རྗེ་བདག་མེད་མས་སྙན་བརྒྱུད་བཞིས་གདམས་པས། ས་དྲུག་་་་་་
རྟོགས་པ་འཁྲུངས་ནས་སྤྱོད་པ་མཛད་པ་ན་བིར་ཝ་པར་གྲགས་སོ། །དེས་ཆེའི་རིགས་་་་་
འཛིན་བརྙེས་པའི་ནག་པོ་པ་ལ་གདམས་ཏེ། དེའི་དོན་དུ་རྡོ་རྗེའི་ཚིག་རྐང་ཡང་གནང་་་་
ངོ་༑ །དེས་ཌ་མ་རུ་པ་ལ། དེས་ཨ་ཝ་དྷུ་ཏི་པ་ལ། དེས་ག་ཡ་དྷ་ར་ལ་སྙན་བརྒྱུད་་་་
བཞིས་གདམས་ཏེ། སློབ་དཔོན་འདི་བཞི་ཀ་ཡང་ས་དང་པོ་ཡན་ཆད་ལ་གནས་པར་རྗེ་་་
བཙུན་གྱིས་ལམ་འབྲས་གསོལ་འདེབས་ལས་བཤད་དོ། །འོ་ན་བོད་དུ་གསུང་ངག་འདི་་་་
ཇི་ཙམ་ན་བྱུང་སྙམ་ན། སྤྱིར་བསྟན་པ་ཙམ་ནི་ལྷ་མོ་དྲི་མ་མེད་པ་ལུང་བསྟན་པའི་མདོར།
ང་ཡོངས་སུ་མྱ་ངན་ལས་འདས་ནས་ལོ་ཉིས་སྟོང་ལྔ་བརྒྱ་ན། གདོང་དམར་ཅན་གྱི་ཡུལ་་
དུ་དམ་པའི་ཆོས་དར་བར་འགྱུར་རོ་ཞེས་ལུང་བསྟན་པ་ལྟར། དེ་ཙམ་ན་བསྟན་པ་དང་་་་
བརྙེས་ནས། ཆོས་རྒྱལ་མེ་དབོན་རྣམ་གསུམ་གྱི་རིང་ལ་དམ་པའི་ཆོས་ཀྱི་དབུ་བརྙེས།
སྲོལ་བཏོད། དར་ཞིང་རྒྱས་པར་མཛད་ཅེས་གཏམ་རྒྱུད་དུ་གྲགས་པ་ཡིན་ནོ། །
དགོས་གསུང་ངག་ནི། བསྟན་པ་ཕྱི་དར་གྱི་ཚེ། ལོ་སྟོན་རྡོ་རྗེ་དབང་ཕྱུག་གི་མཁན་བུ།

རྒྱ་ཤཱཀྱ་གཞོན་ནུ་དང་། སེ་ཡེ་ཤེས་བརྩོན་འགྲུས་གཉིས་ཀྱི་སློབ་མ། འབྲོག་མི་ལོ་ཙྪ་
བ་ཆེན་པོ་ཤཱཀྱ་ཡེ་ཤེས་ཀྱི་རྒྱ་གར་དུ་བྱོན་ནས། སློབ་དཔོན་ཤནྟི་པ་ལ་སོགས་པ་མཁས་་
གྲུབ་མང་པོ་ལ་མདོ་སྔགས་ཀྱི་ཆོས་བསམ་གྱིས་མི་ཁྱབ་པ་ཞུས་ཤིང་བསྒྱུར། བྱེ་བྲག་ཏུ་་
བིར་ཝ་པའི་ལམ་འབྲས། པད་མའི་ལམ། མཆོད་རྟེན་དྲུང་ཐོབ། གཏུམ་མོ་ལམ་་་
རྫོགས༑ ཡོན་པོ་སྲང་བ། བསམ་མི་ཁྱབ་རྣམས་དགེ་སློང་དཔའ་བོ་རྡོ་རྗེ་དང་། རྗེ་
ག་ཡ་དྷ་ར་ལ་རྒྱ་གར་དང་བོད་དུ་ཞུས་ཤིང་བསྒྱུར། ཡི་གེ་མེད་པ་ཨ་མོ་གྷ་བཛྲ་ལ་བོད་་་་
དུ་ཨིནྡྲ་བོ་དྷིའི་ལམ་དང་། ལྷན་ཅིག་སྐྱེས་གྲུབ་པཎྜི་ཏ་ཤེས་རབ་གསང་བ་ལ་བོད་དུ་་་་
ཞུས་ཤིང་བསྒྱུར་ཏེ། ལམ་བསྐོར་དགུ་དར་བར་མཛད་པ་ནི་འབྲོག་མི་ལོ་ཙྪ་བ་ཡིན་ནོ། །
དེ་དག་གི་ནང་ནས་གསུང་ངག་རིན་པོ་ཆེ་ནི། དང་པོར་རྗེ་ག་ཡ་དྷ་རས་སྲོལ་བཏོད།
བར་དུ་འབྲོག་མིས་སྤེལ། མཐར་རྗེ་བཙུན་ས་སྐྱ་པ་ཡབ་སྲས་ཀྱི་དར་བར་མཛད་དོ།།
གཉིས་པ་མན་ངག་དངོས་ལ། ས་ཆེན་གྱིས། ཚད་མ་སྙན་བརྒྱུད་བཞི་ཡིས་་་་་
སྤྲོས་པ་བཅད། ཅེས་གསུངས་པ་ལྟར། གདམས་ངག་གི་སྤྲོས་པ་ཐམས་ཅད་ཚད་མ་་་་
བཞི་དང་སྙན་རྒྱུད་བཞིས་གཅོད་དགོས་པས། འདི་ལ་གཉིས་ཏེ། །
སྤྲོས་པ་བཅད་བྱ་དང་། སྤྲོས་པ་གཅོད་བྱེད་དོ། །དང་པོ་ནི། ལམ་འབྲས་་་་
བུ་དང་བཅས་པའི་གདམས་ངག་འདི་རྣམས་ཡིན་ལ། ཅིའི་ཕྱིར་དེ་སྐད་བརྗོད་ཅེ་ན།
འདི་ལ་བརྗོད་བྱེད་གཞུང་གིས་བསྟན་ཚུལ་གྱི་དབང་དུ་བྱས་པ་དང་། བརྗོད་བྱ་ཉིད་་་་
གནས་ཚུལ་གྱི་དབང་དུ་བྱས་པ་གཉིས་ལས། དང་པོ་ནི། དམིགས་པར་བྱ་བ་་་་
འབྲས་བུ་སྐུ་བཞིའམ་ལྔས་བསྡུས་པའི་སངས་རྒྱས་དང་། དེ་ཐོབ་པར་བྱེད་པའི་ལམ་་་་་
གཉིས་ཀ་ཚང་བར་སྟོན་པས་ན། ལམ་འབྲས་བུ་དང་བཅས་པའམ། འབྲས་བུ་ལམ་་་
དང་བཅས་པ་ཞེས་བྱའོ། །སེམས་ཀུན་གཞི་ལམ་ཟབ་མོས་འབྲས་བུ་སངས་རྒྱས་ཀྱི་་་་་
སར་འཁྲིད་པར་བྱེད་པས་ན་འཁྲིད་ཅེས་ཀྱང་བྱའོ། །འོ་ན་བཀའ་དང་བསྟན་བཅོས་་་་་
གཞན་ལས་ཀྱང་ལམ་འབྲས་བུ་དང་བཅས་པ་ཚང་བར་སྟོན་པ་ཡོད་དམ་ཞེ་ན་འབྱུང་སྟེ།
ཐོགས་མེད་ཀྱིས་ཉན་སར། ཉན་ཐོས་ཀྱི་ལམ་འབྲས་བུ་དང་བཅས་པ་གསལ་བར་་་་་
བསྟན་ཏོ་ཞེས་དང༌། བྱང་སར་བྱང་ཆུབ་སེམས་དཔའི་ལམ་འབྲས་བུ་དང་བཅས་པ་མ་་་་

ཚང་བ་མེད་པར་བསྟན་ཏོ། །ཞེས་དང་། སློབ་དཔོན་སངས་རྒྱས་གསང་བས་རྣམ་་་་་
སྣང་མངོན་བྱང་གི་བསྡུས་འགྲེལ་དུ། བྱང་ཆུབ་སེམས་དཔའ་ཆེན་པོ་གསང་སྔགས་ཀྱི་་་
སྒོ་ནས་བྱང་ཆུབ་སེམས་དཔའི་སྤྱོད་པ་སྤྱད་པར་འདོད་པ་རྣམས་ཀྱི་ལམ་འབྲས་བུ་དང་་་་
བཅས་པ་རྫོགས་པར་བསྟན་ཏོ། །ཞེས་པ་དང་། གྲུབ་ཆེན་ཀུན་སྙིང་གིས་དེ་ཉིད་སྣང་་
ཆེན་གྱི་བསྡུས་དོན་དང་། སློབ་དཔོན་སྡོང་པོས་བྱིན་གྱིས། སངས་རྒྱས་མཉམ་སྦྱོར་་་་
གྱི་འགྲེལ་པར། རྡོ་རྗེ་ཐེག་པའི་ལམ་འབྲས་བུ་དང་བཅས་པ་རྫོགས་པར་བསྟན་ཏོ། །
ཞེས་གསུངས་སོ། །གཉིས་པ་ནི། ལམ་གྱི་དུས་སུ་འབྲས་བུ་དབྱེར་མེད་ལྷུན་གྲུབ་ད་་་་
གནས་པས་ལམ་འབྲས་བུ་དང་བཅས་པ་ཞེས་བྱ་ལ། འབྲས་བུའི་དུས་སུ་ཡང་ལམ་་་་
དབྱེར་མེད་དུ་ཡོད་པས་འབྲས་བུ་ལམ་དང་བཅས་པ་ཞེས་བྱ་སྟེ། རྒྱས་པར་ན་ལམ་རྒྱུ་་་
དང༌༑ འབྲས་བུ་དང་། འབྲས་བུ་ལམ་དང་། རྒྱུ་དང་། རྒྱུ་ལམ་དང་། འབྲས་
བུ་དང་བཅས་པ་སྟེ་དྲུག་ཏུ་ཡང་འགྱུར་རོ། །གཉིས་པ་ལ་གསུམ་སྟེ། །
ཚད་མ་བཞིའི་སྒོ་ནས་དང་། སྙན་རྒྱུད་བཞིའི་སྒོ་ནས་གཅོད་པ་དང་། ཚད་མ་་
བཞིའི་ཉམས་ལེན་བྱེ་བྲག་ཏུ་བཤད་པའོ། །དང་པོ་ནི། སཾ་པུ་ཊིར། བསྟན་བཅོས་་
ཚད་མ་སློབ་དཔོན་དང༌། །ལུང་གི་རྗེས་འབྲང་དེ་ཉིད་རིག །གསང་སྟོན་དེ་ཉིད་་་་་
དངོས་པོ་ཡང་། །གཅིག་ནས་གཅིག་བརྒྱུད་ཤེས་པར་བྱ། ། བླ་མ་རབ་ཀྱི་ཞལ་ལས་་་་
བླང་བ ༑ །ཞེས་དང་། རྡོ་རྗེའི་ཚིག་རྐང་དུ། ཚད་མ་བཞིས་འབྲས་བུ་གཏན་ལ་ཕབ་་་
ནས༑ ཞེས་གསུངས་ཤིང་། རྒྱུ་དང་ལམ་གཏན་ལ་ཕབ་པ་ཡང་མཚོན་པར་གསུངས་་་་
སོ༑ །འདི་ལ་ངོ་བོ། གྲངས་ངེས། གོ་རིམ་ངེས་པ་དང་གསུམ་ལས། དང་པོ་ནི།
འཇིག་རྟེན་གྱི་ཐ་སྙད་དམ། རྟོག་གེ་དང་མཐུན་པར་མི་བསླུ་བ་སོགས་ལ་འཇུག་པས། །
བླ་མ་ནི་མན་ངག་ཕྱིན་ཅི་མ་ལོག་པར་སྟོན་པ་ལ་མི་བསླུ་བས་ཚད་མ། ཉམས་མྱོང་ནི་བླ་་
མས་བསྟན་པ་ལྟར་ཉམས་སུ་མྱོང་བ་ལ་མི་བསླུ་བས་ཚད་མ། བསྟན་བཅོས་ནི་ལུང་་་་
དགོངས་པ་ཕྱིན་ཅི་མ་ལོག་པར་འགྲེལ་བ་ལ་མི་བསླུ་བས་ཚད་མ། ལུང་ནི་རང་་་་་
བསྟན་པའི་དོན་ལ་མི་བསླུ་བས་ཚད་མའོ། །དེ་ལ་བླ་མ་ནི་རྒྱལ་བས་ལུང་བསྟན་པའམ།
མཁའ་འགྲོས་བྱིན་གྱིས་བརླབས་པའོ། །དེ་ནས་བརྒྱུད་པ་བར་མ་ཆད་པའི་མན་ངག་་་་་

ཡོད་ཅིང་། རྡོ་རྗེ་སློབ་དཔོན་སྤྱིའི་མཚན་ཉིད་ཚང་བ་ཞིག་གོ །ཉམས་མྱོང་ནི་སྙན་་་་་
རྒྱུད་བཞི་དང་ལྡན་པའི་གདམས་ངག་གོ །བསྟན་བཅོས་ནི་གོང་དུ་བསྟན་པའི་གང་ཟག་་
དེ་ལྟ་བུའི་བཀའི་དགོངས་པ་རང་དབང་དུ་འགྲེལ་བའི་བསྟན་བཅོས་ཏེ། འདིར་ནི་རྡོ་་་་
རྗེའི་ཚིག་རྐང་ངོ༌། །ལུང་ནི་རྒྱས་པར་ན་བདེ་བར་གཤེགས་པའི་གསུང་རབ་མཐའ་དག་
བསྡུ་བ་ཀྱི་རྡོ་རྗེའི་རྒྱུད་གསུང་ངོ་། །གཉིས་པ་ནི། དེང་སང་གི་སོ་སོ་སྐྱེ་བོས་མན་ངག་
ཚད་མ་ཉམས་སུ་ལེན་པ་ལ། ཚད་མ་བཞི་པོ་གང་རུང་གཅིག་མ་ཚང་ན་ཡང་མན་ངག་དེ་
ཕུན་སུམ་ཚོགས་པར་མི་འགྱུར་བས། བཞི་ཀ་ངེས་པར་ཚང་དགོས་སོ། །འོ་ན་དུས་་་་
འཁོར་ལས་བླ་མ་དང་། ཉམས་མྱོང་དང་། ལུང་ཚད་མ་གསུམ་ལས་མ་བཤད་དོ། །
ཞེ་ན། དེ་ནི་གྲུབ་ཐོབ་ཚད་ལྡན་ལས་དངོས་སུ་ཐོབ་པའི་དབང་དུ་བྱས་ལ། དེའི་ཚེ་བླ་
མ་ཚད་མ་ལས་ལོགས་སུ་བསྟན་བཅོས་ཚད་མ་མི་དགོས་ཏེ། བསྟན་བཅོས་ཚད་མ་་་་
དོན་ནི། རང་གི་མན་ངག་ཐོབ་པ་དེ་གྲུབ་ཐོབ་ཀྱི་དགོངས་པར་བསྒྲུབ་པ་ཡིན་ལ།
གྲུབ་ཐོབ་རང་ལ་དངོས་སུ་ཐོབ་པ་དེས། གྲུབ་ཐོབ་ཀྱི་དགོངས་པ་གྲུབ་ཟིན་པའི་ཕྱིར་རོ། །
འོ་ན་སློབ་དཔོན་ནག་པོ་པས་རྣལ་འབྱོར་དབང་ཕྱུག་ལས་དངོས་སུ་ཐོབ་པས། རྡོ་རྗེ་་་
ཚིག་རྐང་མི་དགོས་སོ་སྙམ་ན། དེ་ནི་ནག་པོ་པ་དབང་པོ་བརྟུལ་བས། མན་ངག་་་་
བརྗེད་ཐོར་གནང་གི །བསྟན་བཅོས་ཚད་མར་བསྒྲུབ་པའི་ཕྱིར་དུ་མ་ཡིན་ཏེ། ཌ་བྷི་་་
པ་བཞིན་ནོ། །གསུམ་པ་ལ་བཞི་སྟེ། རྒྱུད་ལས་གསུངས་པའི་དང་། ཐོག་མར་་་་་
འབྱུང་བའི་དང་། ཉམས་སུ་ལེན་པའི་དང་། ཚད་མར་སོང་བའི་གོ་རིམ་མོ། །དང་་་་
པོ་ནི། བསྟན་བཅོས་ཚད་མ་སློབ་དཔོན་དང་། །ལུང་གི་རྗེས་འབྲང་དེ་ཉིད་རིག །
ཅེས་པ་སྟེ། དེ་ཉིད་རིག་པ་ནི་ཉམས་མྱོང་མཐར་ཐུག་པ་མཚོན་བྱ་དོན་གྱི་ཡེ་ཤེས་ཡིན་་་་་
ལ༑ འདི་ནི་རྟོག་གེ་བ་རྣམས་རང་དགར་འཇུག་པ་དགག་པའི་ཕྱིར་དུ་གོ་རིམ་དཀྲུགས་
ཏེ་གསུངས་པའོ། །གསང་སྟོན་དེ་ཉིད་དངོས་པོ་ཡང་། །ཞེས་པ་ནི། ཚད་མ་བཞིས་
གཏན་ལ་ཕབ་པར་བྱ་བའི་མན་ངག་དངོས་སོ། །གཅིག་ནས་གཅིག་བརྒྱུད་ཤེས་པར་བྱ། །
ཞེས་པ་ནི། ཚད་མ་བཞིས་གཏན་ལ་ཕབ་བྱ་དེ་ཡང་། དེང་སང་གི་སོ་སོ་སྐྱེ་བོས་་་་་
ཉམས་ལེན་གྱི་དབང་དུ་བྱས་ན། བླ་མ་བརྒྱུད་པ་བར་མ་ཆད་པ་ལས་སོ། ། བླ་མ་རབ་

ཀྱི་ཞལ་ལས་བླང་། །ཞེས་པ་ནི། རང་གི་རྩ་བའི་བླ་མ་ཡང་། བརྒྱུད་པའི་མན་ངག་
ཕྱིན་ཅི་མ་ལོག་པ་ཡོད་ཅིང་། རྡོ་རྗེ་སློབ་དཔོན་སྤྱིའི་མཚན་ཉིད་ཚང་བ་ལས་ཐོབ་དགོས་
ཞེས་པ་སྟེ། བླ་མ་ཚད་མའི་ཁྱད་ཆོས་སོ། །གཉིས་པ་ནི། ཐོག་མར་རྡོ་རྗེ་འཆང་་་་་
གིས་གསུངས་པའི་ལུང་ཚད་མ་འབྱུང་། དེའི་རྗེས་སུ་ལུང་དེའི་དགོངས་པ་འགྲེལ་བ་་་
བསྟན་བཅོས་ཚད་མ་འབྱུང་། དེའི་རྗེས་སུ་བསྟན་བཅོས་དེ་ནས་གསུངས་པའི་མན་ངག་་
དེ་སྟོན་པའི་བླ་མ་ཚད་མ་འབྱུང་། དེའི་རྗེས་སུ་བླ་མས་ཇི་ལྟར་བསྟན་པ་ལྟར་ཉམས་སུ་་་
བླངས་པས། རང་གི་རྒྱུད་ལ་ཉམས་མྱོང་སྐྱེ་བས་ན་ཉམས་མྱོང་ཚད་མ་འབྱུང་ངོ༌། །
གསུམ་པ་ནི། དང་པོར་བླ་མ་ཚད་མ་ཉམས་སུ་ལེན་དགོས་ཏེ། བླ་མ་ལ་མོས་གུས་་་་
ཚུད་པར་བྱས་ནས། དེས་བསྟན་པའི་མན་ངག་ཉམས་སུ་ལེན་དགོས་པའི་ཕྱིར་རོ། །
དེ་ནས་ཉམས་མྱོང་ཚད་མ་ཉམས་སུ་ལེན་དགོས་ཏེ། མོས་གུས་ཚུད་པའི་བླ་མས་ཇི་ལྟར་
བསྟན་པ་བཞིན་ཉམས་སུ་བླངས་བ་ལ་བརྟེན་ནས་རང་གི་རྒྱུད་ལ་ཉམས་མྱོང་ཚད་མ་སྐྱེ་་་་
དགོས་པའི་ཕྱིར་རོ། །དེ་ནས་བསྟན་བཅོས་ཚད་མ་ཉམས་སུ་ལེན་དགོས་ཏེ། བླ་མས་
བསྟན་པ་དང་། རང་གི་ཉམས་སུ་མྱོང་བ་དེ་ཡང་རྣལ་འབྱོར་དབང་ཕྱུག་གི་དགོངས་པར་
བསྒྲུབ་དགོས་པའི་ཕྱིར་རོ། །དེ་ནས་ལུང་ཚད་མ་ཉམས་སུ་ལེན་དགོས་ཏེ། རྣལ་་་་་
འབྱོར་དབང་ཕྱུག་གི་དགོངས་པ་དེའང་ཚད་མ་ཐམས་ཅད་ཀྱི་མཆོག་སངས་རྒྱས་ཀྱི་་་་་
དགོངས་པར་བསྒྲུབ་པའི་ཆེད་དུ་ལུང་ལ་ཐོས་བསམ་བྱ་དགོས་པའི་ཕྱིར་རོ། །བཞི་པ་ནི།
དང་པོར་ཉམས་མྱོང་ཚད་མར་སོང་བ་དགོས་ཏེ། རང་རྒྱུད་ལ་ཉམས་བཅོ་ལྔ་པོ་གང་རུང་
གཅིག་སྐྱེས་ཤིང་ཡིད་ཆེས་པ་ན། ཉམས་མྱོང་ཚད་མར་སོང་བར་འཇོག་ཅིང་། དེ་ལ་་་
བརྟེན་ནས་ཚད་མ་གཞན་ཐམས་ཅད་ཚད་མར་སོང་བར་འབྱུང་བའི་ཕྱིར་རོ། །དེ་ནས་བླ་
མ་ཚད་མར་སོང་བ་འབྱུང་སྟེ། རང་རྒྱུད་ལ་ཉམས་མྱོང་སྐྱེས་པ་ལ། སྔར་བླ་མས་ཁྱོད་
ཀྱི་རྒྱུད་ལ་ཉམས་མྱོང་འདི་དང་འདི་ལྟ་བུ་སྐྱེའོ། །ཞེས་གསུངས་པ་དང་མཐུན་པས།
བླ་མ་ལ་སངས་རྒྱས་དངོས་ཀྱི་འདུ་ཤེས་སྐྱེ་ལ། དེའི་ཚེ་བླ་མ་ཚད་མར་སོང་བའི་ཕྱིར་རོ། །
དེ་ནས་བསྟན་བཅོས་ཚད་མར་སོང་བར་འབྱུང་སྟེ། རང་རྒྱུད་ལ་ཉམས་སུ་མྱོང་ཞིང་་་་
མས་བསྟན་པ་དེ་ཡང་། རྡོ་རྗེའི་ཚིག་རྐང་གི་དགོངས་པར་རྟོགས་པ་ན། མདོ་རྒྱུད་་་་་

ཐམས་ཅད་ཀྱི་གནས་ལུགས་ཕྱིན་ཅི་མ་ལོག་པར་རྟོགས་པ་ནི་རྣལ་འབྱོར་དབང་ཕྱུག་གོ །
བསྟན་བཅོས་རྡོ་རྗེའི་ཚིག་རྐང་ནི་དྲང་སྲོང་གི་བཀའ་བཞིན་དུ་སྤྱི་བོས་བླང་བར་བྱའོ་སྙམ་་་་
དུ་ངེས་པའི་ཚེ་བསྟན་བཅོས་ཚད་མར་སོང་བའི་ཕྱིར་རོ། །དེ་ནས་ལུང་ཚད་མར་སོང་་་
འབྱུང་སྟེ། དེ་ལྟ་བུའི་ཁྱད་པར་གསུམ་ལྡན་དེ་ཡང་སངས་རྒྱས་ཀྱི་ལུང་གི་དགོངས་པར་་་་
རྟོགས་པ་ན་ལུང་རང་གི་བསྟན་དོན་ལ་མི་བསླུ་བར་ངེས་པའི་ཚེ་ལུང་ཚད་མར་སོང་བའི་་་་་་
ཕྱིར་རོ། །དེ་དག་ནི་རགས་པའི་རྣམ་གཞག་ཙམ་ཡིན་གྱིས། ཞིབ་ཏུ་ནི་ཉམས་རེ་རེ་་་
ཡང་ཚད་མ་བཞི་བཞིས་གཏན་ལ་ཕབ་པ་གཞུང་བཤད་ལས་འབྱུང་བ་ལྟར་ཤེས་པར་བྱའོ།།
གཉིས་པ་སྙན་བརྒྱུད་བཞིའི་སྒོ་ནས་སྤྲོས་པ་བཅད་པ་ནི། དབང་གི་ཆུ་བོ་མ་ནུབ་
པ༑ བྱིན་བརླབས་ཀྱི་བརྒྱུད་པ་མ་ཉམས་པ། གདམས་ངག་གི་སན་མ་ལོག་པ། །
མོས་གུས་ཀྱི་བསམ་པ་ཚིམ་པར་ནུས་པའོ། །དང་པོ་ལ་རྒྱུ་དུས། ལམ་དུས།
འབྲས་བུའི་དུས་ཀྱི་དབང་གསུམ་ལས། དང་པོ་ནི། དབང་གི་མངོན་པར་རྟོགས་་་་་
བདུན་ལྡན་གྱི་སྒོ་ནས་སྨིན་བྱེད་ཀྱི་དབང་བཞི་ཐོབ་པའོ། །གཉིས་པ་ནི་ལམ་གྱི་ཐུན་་་་་
བཞི་ལ་དབང་བཞི་བསྒོམ་པའོ། །གསུམ་པ་ནི་འབྲས་བུ་ལ་འཚམས་སྦྱོར་བ་ཉེ་རྒྱུའི་་་་་
དབང་སྟེ། མདོར་ན་སྨིན་བྱེད་ནས་བརྩམས་ཏེ་འབྲས་བུའི་བར་ཐམས་ཅད་དབང་གིས་་
བསྒྲོད་པའི་ལམ་མོ། །གཉིས་པ་ནི་གསང་སྔགས་མཐའ་བཞིའི་བདག་ཉིད་ཅན་ཏེ།
ཉམས་སུ་བླང་བའི་མཐའ་ཉམས་སུ་མྱོང་བའི་མཐའ་བྱིན་གྱིས་བརླབས་པའི་མཐའ།
གྲུབ་པའི་མཐའ་ཅན་ཏེ་བརྩོན་འགྲུས་ཅན་ལུས་སོ་སོར་བརྟགས་པའི་འགོག་པས་གྲུབ་
མཐའ་སྙོགས་པའི་དབང་དུ་བྱས་པའོ། །གསུམ་པ་ནི་སྲིན་པོས་བརྡེག་པ་ལ་སོགས་པའི་་
བདུད་དང་བར་ཆད་རྣམས་སམ། འཇིགས་ཤིང་ཉམས་ང་བ་ལ་སོགས་པའི་མི་འཚམས་
པ་དུ་མ་བྱུང་བའི་ཚེ། དེ་ཉིད་ལམ་དུ་ཤེས་པ་ན་ཏིང་ངེ་འཛིན་ངོ་ཤེས་པས་བསམ་གཏན་་
གྱི་གེགས་སེལ། བར་ཆད་ངོ་ཤེས་པས་བདུད་ཀྱི་གེགས་སེལ། སྐྱོན་ཡོན་ཏན་དུ་སློང་
ཤེས༔ བར་ཆད་དངོས་གྲུབ་དུ་ལེན་ཤེས་པའི་གདམས་ངག་སྟེ་སྔར་གྱི་དེ་དག་གི་གེགས་
སེལ་ལོ། །བཞི་པ་ནི་བར་ཆད་རྣམས་དངོས་གྲུབ། དོགས་པ་དང་རེ་བ་ཐམས་ཅད་་་་
བདག་ཉིད་ཀྱི་ལུས་ལ་རྩ་རླུང་གི་རྟེན་འབྲེལ་འགྲིག་པ་ལས་བྱུང་བར་བླ་མ་དམ་པ་་་་་
J0

བསྟན་པས་ཡིད་ཆེས་ཁྱད་པར་ཅན་སྐྱེས་ཏེ་བླ་མ་ལ་སངས་རྒྱས་དངོས་ཀྱི་འདུ་ཤེས་འཇུག་
པའོ༑ །མདོར་ན་དང་པོ་གསུམ་ཉམས་མྱོང་ཚད་མའི་ཁྱད་ཆོས་ཡིན་ལ། འདི་ནི་བླ་མ་
ཚད་མར་སོང་བའི་ཚེ། ཚད་མ་བཞི་པོ་དེ་ཡང་སྙན་རྒྱུད་བཞི་དང་ལྡན་པ་ཞིག་དགོས་་་་་
ཞེས་སྤྲོས་པ་གཅོད་པའོ། །
གསུམ་པ་ཚད་མ་བཞིའི་ཉམས་ལེན་བྱེ་བྲག་ཏུ་བཤད་པ་ལ་གསུམ་སྟེ།
ཚད་མ་བཞི་པོ་ཆོས་སྣ་དྲུག་ཅུ་དང་སྦྱར་ཏེ་བཤད། མན་ངག་ཕྲ་མོའི་རྐང་གྲངས་་
ཚད་མ་བཞི་དང་སྦྱར་ཏེ་བཤད། ཉམས་མྱོང་ཚད་མ་བསྐྱེད་པའི་ཕྱིར་དུ་ཁྲིད་ཀྱི་གཞུང་་་་་
ཤིང་བྱེ་བྲག་ཏུ་བཤད་པའོ། །དང་པོ་ལ་ཚད་མ་བཞི་ལས།
དང་པོ་བླ་མ་ཚད་མ་ནི། བླ་མ་བརྒྱུད་པའི་རྣམ་ཐར་ཉན་ནས་མོས་གུས་ཚུད་ཚུད་
དུ་བསྒོམ་པ་སྟེ། འདི་ལ་རྣལ་འབྱོར་དབང་ཕྱུག་བརྒྱུད་པ་དང་བཅས་པའི་ལོ་རྒྱུས་ཀྱི་ཡི་་
གེ་གཉིས་ཡོད་དོ། །
གཉིས་པ་ཉམས་མྱོང་ཚད་མ་ལ་ལམ་རྒྱས་འབྲིང་གསུམ་དུ་བསྟན་པ་དང༌། ལམ་
ཟབ་འབྲིང་གསུམ་དུ་བསྟན་པ་གཉིས་ལས། དང་པོ་ལ་གཞུང་ལས་འཕྲོས་པའི་ཆོས་སྣ་་
བཅུ་བདུན། ལམ་འབྲིང་པོ་དང་བསྡུས་པ་གཉིས་ཏེ་བཅུ་དགུ། ཕྱི་མ་ལ་ཁྲིད་ཀྱི་་་་་
གཞུང་ཤིང་བཞི། རྟོགས་པ་བསྐྱེད་པའི་ཆོས་ལྔ། ལམ་ཟབ་མོ་བླ་མའི་རྣལ་འབྱོར་ཏེ་་
བཅུར་གསུངས་པ་རྣམས། བླ་མའི་མན་ངག་གིས་ཉམས་ལེན་གྱི་ཁོག་སྒྲིགས་ཏེ་བཤད་་་་
ན༑ དང་པོ་ལམ་རྒྱས་པ་ནི། གཞུང་འཆད་པའི་ཚེ་རྡོ་རྗེའི་ཚིག་རྐང་ལ་གཞུང་ཚོམ་བུ་
བཅོ་བརྒྱད་དུ་བཅད་ནས་ལམ་རྒྱས་པ་ཆོས་བཅོ་བརྒྱད་ཀྱི་བསྡུས་པ་ཞེས་བཤད་པར་བྱ་བ་་
ཡིན་ལ། ཉམས་མྱོང་ཚད་མའི་སྐབས་འདིར་ནི་ཉམས་མྱོང་མ་བསྐྱེད་པ། བསྐྱེད་པར་་
བྱེད་པ་ཁྲིད་ཀྱི་གཞུང་ཤིང་ཆེན་པོ་བཞི། སྐྱེས་པ་བོགས་འབྱིན་པ་རྟོགས་པ་བསྐྱེད་པ་
ཆོས་ལྔ། དེ་དག་གི་གེགས་སེལ་བ་ལ་གེགས་སེལ་གྱི་ཡི་གེ་བཞི། ཁྲིད་ཀྱི་གཞུང་་་་་
ཤིང་དང་པོའི་གསེབ་ཚགས་སུ་སྦྱར་བར་བྱ་བའི་ཆོས་སྣ་བཅུ་གསུམ་སྟེ། དེ་ལྟར་ཚན་པ་་་
བཞི་ལས།
དང་པོ་ནི་གཞུང་ཇི་ལྟ་བ་བཞིན་དུ་དཀྲི་བའི་གཞུང་ཤིང་། མན་ངག་གི་གནད་

དྲུག་གི་དཀྲི་བའི་གཞུང་ཤིང་། མན་ངག་གི་གནད་བཅུ་གཅིག་གིས་དཀྲི་བའི་གཞུང་་་་་
ཤིང་༑ དབང་པོ་རབ་འབྲིང་གསུམ་གྱིས་དཀྲི་བའི་གཞུང་ཤིང་དང་བཞིའོ། །དེ་ལ་་་་་
དང་པོ་ནི། གང་ཟག་དབང་པོ་ཐ་མ་ཐོག་མར་འཁོར་བའི་ཉེས་དམིགས་ནས་བརྩམས་་་་་
ཏེ༑ ཕ་རོལ་ཏུ་ཕྱིན་པའི་ཐེག་པས་རྒྱུད་སྦྱངས་ནས། དེའི་འོག་ཏུ་སྨིན་བྱེད་ནས་་་་་
བརྩམས་ཏེ་རྡོ་རྗེ་ཐེག་པའི་ལམ་མཐའ་དག་རིམ་གྱིས་བསྟན་པའི་སྒོ་ནས་དཀྲི་བའོ། །
འདི་ལ་ཅིའི་ཕྱིར་གཞུང་ཇི་ལྟ་བ་བཞིན་དུ་དཀྲི་བ་ཞེས་བྱ་སྟེ། གཞུང་ཤིང་གཞན་གསུམ་་
པོ་ཡང་རྡོ་རྗེའི་ཚིག་རྐང་གི་དགོངས་པ་ནི་ཇི་ལྟ་བ་བཞིན་ཡིན་ནོ། །ཞེ་ན། དེ་་་་་་
བདེན་མོད་འདི་ནི་རྡོ་རྗེའི་ཚིག་རྐྱང་གི་གོ་རིམ་ཇི་ལྟ་བ་བཞིན་ཞེས་པ་སྟེ། དེ་ཉིད་ལས།
དང་པོར་སྣང་བ་གསུམ། དེ་ནས་རྒྱུད་གསུམ་དུ་བསྟན་པའི་ལམ་གསུངས་པའི་གོ་རིམ་་་་
ཇི་ལྟ་བ་བཞིན་ཡིན་པའི་ཕྱིར་རོ། །གཞུང་ལས་དེ་ལྟར་འབྱུང་བའི་རྒྱུ་མཚན་ཡང་། རྩ་
རྒྱུད་ཕྱི་མའི་བརྒྱད་པར། སྐལ་དམན་སེམས་ཅན་གདུལ་དཀའ་བ། །གང་གིས་་་་་
འདུལ་བར་གྱུར་པ་ལགས། །བཅོམ་ལྡན་འདས་ཀྱིས་བཀའ་སྩལ་པ། །དང་པོར་གསོ་
སྦྱོང་ཞེས་པ་ནས། །སྔགས་ཀྱི་རིམ་པ་ཀུན་ཤེས་ནས། །དེ་རྗེས་ཀྱེ་ཡི་རྡོ་རྗེ་བསྟན། །
སློབ་མས་གུས་པས་བླང་ན་ནི། །འགྲུབ་འགྱུར་འདི་ལ་ཐེ་ཚོམ་མེད། །ཅེས་པའི་བར་་་་
གྱི་གོ་རིམ་གྱི་དབང་དུ་བྱས་པའོ། །འདི་ལ་གཞུང་འཆད་པའི་ལམ་རིམ་ནི་མངོན་རྟོགས་་
ལྗོན་ཤིང་ནས་འབྱུང་བ་ལྟར་ཡིན་ལ། མན་ངག་ཐུན་མོང་མ་ཡིན་པའི་སྐབས་འདིར་ནི།
གསོ་སྦྱོང་ནས་སྔགས་ཀྱི་རིམ་པ་ཀུན་ཤེས་ཀྱི་བར་ཐམས་ཅད་སྣང་བ་གསུམ་གྱི་འཁྲིད་ད་་་་
བསྡུས་ནས། དེ་རྗེས་ཀྱི་རྡོ་རྗེའི་སྨིན་བྱེད་ནས་བརྩམས་ཏེ་དཀྲི་བར་མཛད་པ་ནི་ཁྱད་་་་
པར་རོ། །
གཉིས་པ་མན་ངག་གི་གནད་དྲུག་གིས་དཀྲི་བའི་གཞུང་ཤིང་ནི། སྐལ་དམན་་་་་
རིམ་འཇུག་པའམ། སྐལ་ལྡན་ཅིག་ཆར་བ་གང་ཡིན་ཀྱང་། རྒྱུད་གསུམ་པོ་དབང་
བཞི་པོ་རེ་རེ་ལ་ཡང་དོན་ཚན་དྲུག་དྲུག་ཏུ་གནས་ཞེས་པ་སྟེ། རེ་རེ་ལ་ཡང་རྒྱུ་ལ་གནས་
པ༑ དབང་ལས་ཐོབ་པ། ལམ་ལ་གོམས་པ། ལྟ་བ་ལ་ཉམས་སུ་མྱོང་བ། གྲུབ་
མཐའ་ལ་རྟགས་སུ་ཤར་བ། འབྲས་བུ་ལ་དོན་མ་ལུས་པ་མངོན་དུ་གྱུར་པའོ། །འདི་་་་

ནི་སྔ་མ་ལས་དཀྲི་ཚུལ་ལོགས་པ་ཡོད་པ་མ་ཡིན་གྱིས། རྡོ་རྗེ་ཐེག་པའི་ལུགས་ལ་རྒྱུ་དང་
ལམ་དང་འབྲས་བུ་ཐམས་ཅད་དབྱེར་མེད་ཡིན་པར་ཤེས་པའི་ཆེད་དུ་ཡིན་ཏེ། བཞི་ཚན་
དང་པོས་རྒྱུ་རྒྱུད། བར་པ་བཞི་ནི་ཐབས་རྒྱུད་དང་། ཐ་མ་ནི་འབྲས་བུའི་རྒྱུད་ཡིན་་་་་
པས༑ དེས་ན་རྒྱུ་ལ་གནས་པ་དེ་ཉིད་དབང་ལས་ཐོབ་པ། དབང་ལས་ཐོབ་པ་དེ་ལམ་
ལ་གོམས་པ། ལམ་ལ་གོམས་པ་དེ་ཉིད་ལྟ་བ་ལ་ཉམས་སུ་མྱོང་། ལྟ་བ་ལ་ཉམས་སུ་་་
མྱོང་བ་དེ་ཉིད་གྲུབ་མཐའ་ལ་རྟགས་སུ་ཤར། གྲུབ་མཐའ་ལ་རྟགས་སུ་ཤར་བ་དེ་ཉིད་་་་
འབྲས་བུ་ལ་དོན་མ་ལུས་པ་མངོན་དུ་ཕྱོགས་ཞེས་པའི་ཚུལ་གྱིས་དབྱེར་མེད་པར་ཤེས་པར་
བྱའོ༑ །དེ་ནས་སྨིན་བྱེད་མན་ལ་དཀྲི་ཚུལ་སྔ་མ་དང་ཁྱད་པར་མེད་དོ། ། །
གསུམ་པ་མན་ངག་གི་གནད་བཅུ་གཅིག་གིས་དཀྲི་བའི་གཞུང་ཤིང་ནི་བརྩོན་་་་་
འགྲུས་རབ་ཏུ་གྱུར་པ་རྫོགས་རིམ་འབའ་ཞིག་གིས་དཀྲི་བ་སྟེ། དང་པོ་སྦྱང་བ་ཁྱད་པར་་
ཅན་གྱི་གནད། འོག་རླུང་བསྐྱོད་པ་ལུས་ཀྱི་རྦ་རླབས་ཀྱི་གནད་ངག་འདྲེན་པ་ཞི་བ་་་
གནད༑ ངག་འདྲེན་པ་དྲག་པོའི་གནད་དེ་བཞིས་ཁམས་འདུས་པ་དང་པོའི་ལམ་ཆོད་དོ། །
དེ་ནས་ལྟ་བ་གསོ་བ་ཕྱག་རྒྱ་བསྟེན་པའི་གནད། བོགས་འབྱིན་རྣམ་པ་བརྒྱད་ཀྱི་གནད།
སྤྱོད་པ་ཆུང་དུ་དྲན་པ་ཉེར་གཞག་བཞིའི་གནད་གསུམ་གྱིས་ཁམས་འདུས་པ་བར་པའི་ལམ་
ཆོད་དོ། །དེ་ནས་སྤྱོད་པ་ཆེན་པོ་ཡང་དག་སྤོང་བ་བཞིའི་གནད། ཏིང་ངེ་འཛིན་་་་་
སེམས་ཀྱི་རྦ་རླབས་ཀྱི་གནད་གཉིས་ཀྱིས་ཁམས་འདུས་པ་ཐ་མའི་ལམ་ཆོད། དེ་ནས་་་་་
འཇིག་རྟེན་ལས་འདས་པའི་ལམ་ས་བཅུ་གཉིས་ལ་ཕྱི་ནང་རྟེན་འབྲེལ་དབང་བཞི་དང་་་་
དཀྱིལ་འཁོར་གསུམ་གྱི་གནད། མཐར་ཕྱིན་གྱི་ལམ་ས་ཕྱེད་ལ་ཕྱི་ནང་རྟེན་འབྲེལ་་་་་
འགྲོས་བཞི་ཐིམ་པའི་གནད་གཉིས་ཀྱིས་འཇིག་རྟེན་ལས་འདས་པའི་ལམ་མཐའ་དག་་་་་
བསྒྲོད་པའོ། །
བཞི་པ་དབང་པོ་རབ་འབྲིང་གསུམ་གྱི་དཀྲི་བའི་གཞུང་ཤིང་ནི། ཉན་ཐོས་དང་་་་
ཐུན་མོང་བའི་ལམ་གྱིས་དཀྲི་དགོས་པ་རྣམས་ནི། འཁོར་བའི་ཉེས་དམིགས། ད་་་་
འབྱོར་རྙེད་དཀའ། འཆི་བ་མི་རྟག་པ་བསྒོམ་པ་གསུམ་གྱིས་བཀྲི། ཐེག་ཆེན་ཐུན་་་་་་
མོང་མ་ཡིན་པའི་ལམ་གྱི་བཀྲི་དགོས་པ་རྣམས་ནི། བྱམས་པ་སྙིང་རྗེ་བྱང་ཆུབ་ཀྱི་སེམས་
13

བསྒོམ་པ་གསུམ་གྱི་སྒོ་ནས་བཀྲི། འཁོར་འདས་དབྱེར་མེད་ལ་བསླབ་དགོས་པ་རྣམས་་་་
ནི་ཆོས་ཐམས་ཅད་སེམས་སུ། དེ་སྒྱུ་མར། དེ་སྤྲོས་བྲལ་དུ་ཐག་བཅད་པ་གསུམ་གྱི་་་
བཀྲི༔ ཐུན་མོང་མ་ཡིན་པའི་རྣལ་འབྱོར་པ་ལ་ཐབས་ཀྱི་ཕྱོགས། ཤེས་རབ་ཀྱི་་་་་
ཕྱོགས༑ ཟུང་འཇུག་གི་རྣལ་འབྱོར་པ་དང་གསུམ། དེ་རེ་རེ་ལ་ཡང་དབང་པོ་ཐ་མ་་་་་
དང་༑ འབྲིང་དང་། རབ་གསུམ་གསུམ་དུ་ཕྱེ་ནས་རང་ཇི་ལྟར་འདོད་པའི་ལམ་གྱིས་་་་
སོ་སོར་བཀྲི་བའོ། །མདོར་ན་འདི་ནི་ཉན་ཐོས་དང་ཐུན་མོང་བ་ལ་བསླབ་པར་འདོད་པ་
ནས་བཟུང་སྟེ། ཟུང་འཇུག་གི་རྣལ་འབྱོར་པ་རབ་ཀྱི་བར་བཅུ་གཅིག་པོ་རང་རང་གི་བློ་་་
དང་འཚམས་པའི་བཀྲི་ཚུལ་གང་དགོས་པ་ཐམས་ཅད་མན་ངག་འདིས་བཀྲི་བར་ནུས་ཞེས་་
པའི་དོན་ཏེ། དཔེར་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལས་ཐེག་པ་གསུམ་ཆར་བསྟན་པ་
བཞིན་ནོ། །
གཉིས་པ་སྐྱེས་པ་བོགས་འབྱིན་པ་རྟོགས་པ་བསྐྱེད་པའི་ཆོས་ལྔ་ནི། ལམ་འཇུག་
ལྡོག ་ཕྱག་རྒྱ་འཇུག་ལྡོག །ཤེས་པས་ཕན་འདོགས་པའི་མན་ངག་བདུན། ལམ་་་་
བསྲེ་བ་འགྲོས་བཞི་དང་བཅས་པ། ཕྱི་ནང་གི་མཛད་པ་བཅུ་གཉིས་ཏེ། འདི་དག་ནི་་་་
སྔར་གྱི་ཉམས་མྱོང་དེ་དག་ལ་རྟོགས་པ་ཁྱད་པར་ཅན་བསྐྱེད་པའི་སྒོ་ནས་བོགས་དབྱུང་་་་་
བའོ༑ །
གསུམ་པ་གེགས་སེལ་གྱི་ཡི་གེ་ཆེན་པོ་བཞི་ནི། བསམ་གཏན་འདོར་བའི་འཕྲང་
བདུན༑ བྱུང་རྒྱལ་དུ་མི་བཏང་བའི་གནད་བཞི། འབྱུང་བ་ལུས་འཁྲུགས་རླུང་དང་་་་
སྤྱོད་ལམ་གྱིས་བསལ་བ། རྣལ་འབྱོར་གྱི་ཕྲིན་ལས་སུམ་ཅུ་རྩ་གཉིས་ཏེ། ས་འདི་དག་་་་
ནི་སྔར་གྱི་ཉམས་མྱོང་དེ་དག་ལ་གེགས་ནམ་བྱུང་བའི་ཚེ་སེལ་ཚུལ་ཤེས་པར་བྱ་དགོས་པ་་་
ཡིན་ལ། གཙོ་བོར་ནི་གསང་དབང་གི་ལམ་རླུང་དང་གཏུམ་མོའི་རྣལ་འབྱོར་གྱི་སྐབས་་་་
སུ་དགོས་པའོ། །བཞི་པ་ཁྲིད་ཀྱི་གཞུང་ཤིང་དང་པོའི་གསེབ་ཚགས་སུ་སྦྱར་བར་བྱ་བའི་
ཆོས་སྣ་བཅུ་གསུམ་གྱི་སྦྱར་ཚུལ་ནི། དབང་གི་ཆུ་བོའི་ལག་ལེན་རྒྱས་པ། དབང་་་་
བཞིའི་ཆོ་ག་མཐའ་དག་མདོར་བསྡུས་པ་མན་ངག་གི་གནད། མཆོག་དབང་གསུམ་གྲོལ་
ལམ་ལ་བརྟེན་ཏེ་བསྐུར་བ་གསུམ་ནི་སྨིན་བྱེད་ཀྱི་སྐབས་སུ་སྦྱར་བར་བྱ་བ་ཡིན་ནོ། །རྩ་

བའི་ལྟུང་བའི་རྣམ་བཤད་འཁྲུལ་སྤོང་དང་། བདུད་རྩིའི་རིལ་བུ་བསྒྲུབ་པའི་ཆོ་ག་དང་།
ཚོགས་ཀྱི་འཁོར་ལོའི་ཆོ་ག་གསུམ་ནི། དམ་ཚིག་གི་སྐབས་སུ་སྦྱར་བར་བྱ་བ་ཡིན་ནོ། །
ལྟ་བའི་སྐབས་སུ་འཁོར་འདས་དབྱེར་མེད་རྩ་འགྲེལ་དང་། བསྐྱེད་རིམ་གྱི་བྱ་བའི་་་་་་
སྐབས་སུ་ཡབ་ཡུམ་གྱི་བསྐྱེད་རིམ་གསུམ་ཕྱི་བསྐྱེད་པའི་རིམ་པ་མདོར་བསྡུས་པ་དང་།
སྦྱིན་བསྲེག་རྣམས་སྦྱར་བ་ཡིན་ནོ། །བསྐྱེད་རིམ་གྱི་གཞུང་བཞི་པོ་སྨིན་བྱེད་ཀྱི་སྐབས་་་་
སུ་སྦྱོར་བ་ནི། བསྙེན་པ། ས་ཆོག །སྟ་གོན། དཀྱིལ་འཁོར་བསྒྲུབ་མཆོད་་་་་་
རྣམས་ལ་བདག་བསྐྱེད་སྔོན་དུ་འགྲོ་དགོས་པ་ལ་དགོངས་སོ། ། བྱིན་བརླབས་ཀྱི་བརྒྱུད་་་་
པ་མ་ཉམས་པ་ནི་གསང་དབང་གི་མགོར་སྦྱར་བར་བྱ་བ་ཡིན་གསུང་ངོ༌། །ལམ་འབྲིང་
པོ་ནི་རྩ་བ་ལོགས་ན་མེད་ཀྱང་། སྔར་གྱི་ལམ་རྒྱས་པའི་དོན་འབྲིང་དུ་བསྡུ་ན། ཏིང་་་་
ངེ་འཛིན་སྐྱེ་བའི་རྒྱུ་གང་ཡིན་པ་དང་། ཏིང་ངེ་འཛིན་གང་ཡིན་པ་དང་། དེའི་ཕན་ཡོན་
དང༌། བར་ཆད་ཀྱི་ཆོས་བསལ་བ་དང་། ལམ་གྱིས་ཚོད་ཇི་ལྟར་ནོན་པ་དང་། །
ལྔར་བསྡུས་ནས་སྟོན་པ་སྟེ། འདི་ལ་ཡི་གེ་གཅིག་སོང་ངོ༌། །ལམ་བསྡུས་པ་ནི་རང་གི་
གཞུང་ཅུང་ཟད་དང་བཅས་པ་བསྒྲུབ་པའི་ལུང་སྦྱིན་པ་སྟེ་ཡི་གེ་གཅིག་ཡོད་དོ། །དེ་ལྟར་
ལམ་རྒྱས་འབྲིང་གསུམ་དུ་བསྟན་ནས། ཟབ་འབྲིང་གསུམ་དུ་བསྟན་པ་ལ། ཐ་་་་་་
ལུས་སོ་སོར་བརྟགས་པའི་འགོག་པ་ནི། སྔར་གྱི་ལམ་དེ་དག་ཐམས་ཅད་བརྩོན་འགྲུས་་
དྲག་པོས་བསྒོམ་ན་ཚེ་འདི་ཉིད་ལ་སངས་རྒྱ་བའོ། །འབྲིང་དམ་ཚིག་དང་སྡོམ་པའི་ལམ་་
ནི༑ སྔར་གསེབ་ཚགས་སུ་བསྟན་པའི་དམ་ཚིག་གི་ཚོགས་ཉི་ཤུ་བསྐྱངས་པས་སྐྱེ་བ་བཅུ་
དྲུག་ཚུན་ཆད་ན་སངས་རྒྱ་བའོ། །རབ་ལམ་ཟབ་མོ་བླ་མའི་རྣལ་འབྱོར་ནི། མོས་གུས་
ཅན་བླ་མའི་རྣལ་འབྱོར་ཁོ་ནས་གྲོལ་བ་སྟེ་འདི་ལ་ཡི་གེ་གཅིག་ཡོད་དོ། །དེ་ལྟར་ན་་་་་
ཉམས་མྱོང་ཚད་མ་ལ་ཆོས་སྣ་ཉི་ཤུ་རྩ་དགུའོ། །
གསུམ་པ་བསྟན་བཅོས་ཚད་མ་ལ། རྡོ་རྗེའི་ཚིག་རྐང་གི་འགྲེལ་པ། རྗེ་ས་སྐྱ་
པ་ཆེན་པོས་ཞུ་བ་པོ་སོ་སོའི་ངོར་བཅུ་གཅིག་ཙམ་མཛད་པ་ལས། ཐམས་ཅད་ཀྱི་རྗེས་་་་
ལ་བྱང་ཆུབ་སེམས་དཔའ་གཉག་གི་ཞུས་ནས་མཛད་པ་འདི་དང་། དེ་དག་གི་སྐབས་སུ་་
ཞལ་ལས་ཤེས་པར་བྱའོ་ཞེས་པ་དགུ་ལས་མེད་ཀྱང་། གསལ་བར་བྱེད་པའི་ཡི་གེ་ཉི་ཤུ་་
15

རྩ་གཉིས་ཏེ། ཀུན་གཞི་རྒྱུ་རྒྱུད་གདན་སོགས་ལུས་ཀྱི་དཀྱིལ་འཁོར། བུམ་དབང་གི་་
འདའ་ཁ་མའི་སྐབས་སུ། འཆི་ལྟས་འཁྲུལ་འཁོར་འཆི་བསླུ་དང་བཅས་པ། བུམ་་་་་
དབང་གི་སྣང་བ་བསྒྱུར་བའི་འདའ་ཁ་མ། གསང་དབང་གི་ཐིག་ལེའི་རྣལ་འབྱོར་བཞི།
ཤེས་རབ་ཡེ་ཤེས་ཀྱི་ཕྱག་རྒྱའི་མཚན་ཉིད། བཞི་པའི་འདའ་ཁ་མ། བུམ་དབང་དང་་་་
ཐུན་མོང་དུ་ཡི་གེས་སྒོ་དགག་པ་དང་བཅས་པ། བར་དོ་བཞིའི་གདམས་ངག །ལམ་་་
དུས་ཀྱི་དབང་། ཚད་མ་བཞི། གདམས་ངག་དྲུག །རྟེན་འབྲེལ་ལྔ། གྲིབ་སེལ་་་་
གྱི་སྦྱིན་བསྲེག་བསྡུས་པ། གྲིབ་མ་ཁྲུས་དང་ཚ་ཚས་སེལ་བ། ཐིག་ལེ་བསྲུང་བ།
ཡི་གེ་བརྒྱ་པའི་འདོན་ཐབས། རླུང་གི་སྦྱོར་བ་བདུན། བྷ་གའི་ཡི་གེ་བཅུ་བཞི།
འཁོར་བཞིའི་བརྒྱ། དབང་ཕྱུག་གི་དོན་བརྒྱད། ས་བཅུ་གསུམ་པའི་ཕྱེད་ཀྱི་མངོན་
རྟོགས་རྣམས་སོ། །དེ་ཐམས་ཅད་ཀྱི་དོན་བསྡུས་པའི་ཚིགས་བཅད་རྣམ་འགྲེལ་བཅུ་་་་
གཅིག་གི་ཐོག་མ་བྱང་ཆུབ་སེམས་དཔའ་ཨ་སེང་གི་ཞུས་པ་སྟེ་བསྟན་བཅོས་ཚད་མ་་་་་
སྐབས་སུ་ཡི་གེ་ཉི་ཤུ་རྩ་བཞི་ཡོད་དོ། །བཞི་པ་ལུང་ཚད་མ་ལ། ལུང་འདི་ཉིད་དང་་་་
མདོར་བསྡུས་ཏེ་སྦྱར་བ་དང་། ལུང་མཐའ་དག་དང་མདོར་བསྡུས་ཏེ་སྦྱར་བ་གཉིས་་་་
འདིར་དངོས་སུ་བཞུགས་ལ། ལུང་འདི་ཉིད་དང་ཞིབ་ཏུ་སྦྱར་བ་ལོགས་སུ་ཤེས་པར་བྱ་་
བར་གསུངས་པ་དང༌། ལུང་མཐའ་དག་དང་ཞིབ་ཏུ་སྦྱར་བ་བརྗོད་པར་ག་ལ་ནུས་པས་་་་
བཞག་པར་གསུངས་པ་དང་བཞིའོ། །དེ་ལྟར་ན་ཚད་མ་བཞི་ཀ་ལ་ཆོས་སྣ་ལྔ་བཅུ་ང་་་་་
དགུ་དང་། བཞི་ཆར་ལ་ཕན་འདོགས་པ་མན་ངག་ཕྲ་མོའི་དཀར་ཆག་དང་དྲུག་ཅུའོ།།
གཉིས་པ་མན་ངག་ཕྲ་མོའི་རྐང་གྲངས་ཚད་མ་བཞི་དང་སྦྱར་བ་ནི། རྗེ་བཙུན་་་་་
གྱིས་མན་ངག་ཕྲ་མོའི་དཀར་ཆག་གཞན་ཡང་བརྗོད་པར་ག་ལ་ནུས་པས་འདིར་བྲི་བར་མི་་
བྱའོ་ཞེས་གསུངས་པའི་དོན། རྗེ་བཙུན་ཀུན་དགའ་བཟང་པོས་ཕྱོགས་གཅིག་ཏུ་་་་
བསྒྲིགས་པ་པོད་དམར་མ་ཞེས་གྲགས་པ་འདིའི་ནང་དུ་བཞུགས་པ་རྣམས་ཡིན་ལམདང
འདི་ལ་གསུམ་སྟེ། །
རིང་བརྒྱུད་ཚད་མ་བཞི་དང་སྦྱར་བ། ཉེ་བརྒྱུད་རིམ་པ་གཉིས་ཀྱི་བྱུང་ཚུལ།
དེ་དག་གི་ཁ་སྐོང་རྗེ་བླ་མ་ཡབ་སྲས་གཉིས་ཀྱི་མཛད་ཚུལ་ལོ། །དང་པོ་ལ་བཞི། དང་

པོ་བླ་མ་ཚད་མའི་སྐབས་སུ། བླ་མ་བརྒྱུད་པའི་གསོལ་འདེབས། དེའི་ཁ་བསྐོང་། །
ས་ཆེན་དང་བིརླ་པ་མཇལ་བའི་ལོ་རྒྱུས་སྒ་ཐེང་ལ་བསྐུར་བའོ། །གཉིས་པ་ཉམས་མྱོང་་་
ཚད་མ་ལ་གཞུང་ཇི་ལྟ་བ་བཞིན་དུ་བཀྲི་བའི་ཁྲིད་ཀྱི་གཞུང་ཤིང་ཚིགས་བཅད་མ་པྲ་སྟོན་་་་
གྱིས་ཞུས་པ་དེ་དག་གི་སྨིན་བྱེད་ཀྱི་སྟ་གོན་གྱི་སྐབས་སུ་སངས་རྒྱས་སྤྱན་གྱི་རྣལ་འབྱོར།
དངོས་གཞིའི་སྐབས་སུ་ཨཉྫའི་བཟླས་ལུང་། དེ་དང་འབྲེལ་བའི་ཨཉྫའི་གཞི་བཤད།
དམ་ཚིག་གི་སྐབས་སུ་བདུད་རྩི་རིལ་བུ་བསྒྲུབ་པའི་ལག་ལེན་བདུད་རྩི་འབྱུང་བ། ལུས་་
དཀྱིལ་གྱི་སྔོན་འགྲོ་ལམ་དུས་ཀྱི་དབང་གི་སྐབས་སུ་དབང་གི་རབ་དབྱེབྱེ། དགའ་སྟོན་ལ་
གདམས་པ། གསང་དབང་གི་སྐབས་སུ་སྔོན་འགྲོ་ལ་ཕྱི་ནང་གསང་གསུམ་གྱི་མཎྜལ་་་་་་
ལུས་སྦྱོང་ཉི་ཤུ་པ། ལུས་གནད་ཀྱི་མན་ངག ། བདག་མེད་མའི་བྱིན་བརླབས། །
དངོས་གཞི་ལ་གཏུམ་མོ་འཁོར་ལོ་བཞི་རྒྱབ། གཏུམ་མོའི་དམིགས་པ་ཉི་ཤུ་རྩ་དགུ།
གེགས་སེལ་ལ་བར་ཆད་གསུམ་སེལ། བླ་མ་ཆེན་པོའི་ཉམས་ཆུང་བ། བླ་མ་ཆེན་་་་་
པོའི་ཉམས་ཆེན་མོ། ཁྱད་པར་གྱི་རླུང་རེངས་ལྔ་བཅོས་པ་སོགས། གེགས་སེལ་་་་་
གསང་བདུན་མ། གླེང་གཞི་མ། འབྱུང་བ་ལུས་འཁྲུགས་སོགས་སེལ་བ། བཀའ་
རྒྱ་མ། གེགས་སེལ་གྱི་ཡི་གེ་བཞིའི་གསལ་བྱེད། ཕྲིན་ལས་སོ་གཉིས་ཀྱི་སྡོམ་ཚིག །
དེའི་ཞལ་ཤེས། དབང་བཞི་ཆར་གྱི་ལྟ་བ་ལ་ཕན་འདོགས་པ། དབང་བཞི་ངོ་སྤྱོད་རྩ་
འགྲེལ༑ དེ་དག་ནི་ལམ་རྒྱས་པའི་སྐབས་སུ་ཕན་འདོགས་ལ། ལམ་བསྡུས་པ་ནི། །
བསྒྲུབ་པ་ལུང་སྦྱིན་དང༌། དེ་ཐམས་ཅད་ཀྱི་མཇུག་ཏུ་གསང་བ་བཅུས་རྒྱས་བཏབ་པ་་་་
རྣམས་སོ། །བསྟན་བཅོས་ཚད་མའི་སྐབས་སུ་གནད་དུ་ཆེ་བ་དྲུག །རྟེན་འབྲེལ་ལྔ།
ལམ་བསྡུས་པ་འདོད་པའི་ལྕགས་ཀྱུ། ཕྱག་རྒྱ་ཆེན་པོའི་དབྱེ་བ་འཁོར་བཞིའི་བརྒྱ། །
ཚོགས་སྦྱོར་མངོན་རྟོགས། ལམ་བསྡུས་པའི་བཤད་པ་རྣམས་སོ། །ལུང་ཚད་མ་་་་་
སྐབས་སུ་ལུང་འདི་ཉིད་དང་ཞིབ་ཏུ་སྦྱར་བ་ལོགས་སུ་ཤེས་པར་བྱ་བར་གསུངས་པ་ལ་ཡི་་་
གེ་གཉིས་འདུག་པ་འདིར་བཞུགས་ན་ལེགས་སམ་སྙམ་མོ། །གཉིས་པ་རྣལ་འབྱོར་་་་་
དབང་ཕྱུག་གིས། རྗེ་ས་ཆེན་ལ་གནང་བ་དང་། ས་ཆེན་གྱིས་རྗེ་བཙུན་ལ་མནལ་ལམ་
དུ་གནང་བ་གཉིས་ལས། དང་པོ་ལམ་ཟབ་མོ་བླ་མའི་རྣལ་འབྱོར་གྱི་ཁྲིད་ཡིག །བླ་་་་
17

མ་རིན་འབྱུང་གི་མན་ངག །ལམ་སྦས་བཤད། ཕོ་བྲང་ལྔའི་སྦས་བཤད། སྦས་་་་་
བཤད་ཀྱི་འཁྲུལ་འཁོར་སོ་གཉིས་རྩ་འགྲེལ། གྲུབ་ཆེན་བཅུ་དང་ཕྲ་མོ་བརྒྱད་རྩ་འགྲེལ།
དེ་དག་གི་གསལ་བྱེད། བིར་སྲུང་གི་མན་ངག་རྙིང་པ་གསུམ། བིར་སྲུང་གི་བྱིན་་་་་
བརླབས་བྱེད་ཚུལ་དང་བཅས་པ། ཞར་ལ་ཟབ་ཆོས་བཞེས་རྣམ་འཇོམས་བིར་ལུགས་ཀྱི་
བྱིན་བརླབས་བྱེད་ཚུལ། གཟུངས་ཀྱི་མཆན། དེ་དག་གི་གསལ་བྱེད་དེའི་ལག་ལེན་་་་
རྣམས་སོ། །གཉིས་པ་ནི་བརྡའ་དོན་གསལ་བ་རྩ་འགྲེལ། དེའི་གསལ་བྱེད། ལྷོ་་་
པའི་ཟིན་བྲིས་རྣམས་སོ། །མན་ངག་ཟུར་པ་ལ་ཚར་གསུམ་ཁུག་པ། ཡི་གེ་བརྒྱ་པའི་་
གདམས་ངག ། སྒོ་དྲུག་ཆོས་འབྲེལ་རྣམས་ལས། དང་པོ་ནི་ལམ་ཟབ་མོ་བླ་མའི་རྣལ་་
འབྱོར་དང༌། གཉིས་པ་ནི་གསང་དབང་གི་སྔོན་འགྲོར་ཕན་འདོགས་ལ། གསུམ་པ་ནི་
འབྲོག་མིའི་ཟབ་ཆོས་ཡིན་པས་མི་འཐོར་བར་བྱ་བའི་ཕྱིར་འདིར་བཞུགས་སོ། །གསུམ་་
པ་ལ་གཉིས་ལས། རྡོ་རྗེ་འཆང་ཀུན་དགའ་བཟང་པོའི་ཞལ་སྔ་ནས་མཛད་པ་ལ།
ལམ་འབྲས་བཤད་ཐབས་ཀྱི་མན་ངག་གསང་བའི་སྒོ་འབྱེད། རྒྱུད་གསུམ་ལམ་རིམ་གྱི་་
ས་བཅད། ལམ་ཟབ་ནང་གི་བླ་མའི་རྣལ་འབྱོར། དབང་བཞིའི་རྟོགས་པ་བསྐྱེད་པ། །
བིར་སྲུང་གི་མན་ངག་བར་ཆད་ཀུན་སེལ། ཐུན་མོང་མ་ཡིན་པའི་བིར་སྲུང་གི་བྱིན་་་་་
བརླབས་བྱེད་ཚུལ། ཐུན་མོང་མ་ཡིན་པའི་བིར་སྲུང་ཉམས་སུ་ལེན་ཚུལ། མན་ངག་་་་་
འདི་དང་ལམ་འབྲས་བུ་དང་བཅས་པའི་གདམས་ངག་མཚོན་བྱ་མཚོན་བྱེད་དུ་སྦྱར་བ།
བིར་སྲུང་གསར་མ། ཞར་ལ་རྣལ་འབྱོར་པ་རིན་ཆེན་རྡོ་རྗེས་མཛད་པའི་བིནྡྲ་པའི་སྐུའི་
རྣམ་འགྱུར་དྲུག་གི་ཟིན་བྲིས་རྣམས་སོ། ། རྗེ་སེམས་དཔའ་ཆེན་པོ་དཀོན་མཆོག་རྒྱལ་
མཚན་གྱི་ཞལ་སྔ་ནས་མཛད་པ་ལ། ལམ་འབྲས་ཀྱི་ཟིན་བྲིས་གཉིས། རས་བྲིས་ལ་
བརྟེན་པའི་དཀྱིལ་ཆོག །དེའི་ཁ་བསྐོང་གིས་ཆོ་ག །བསྒྲུབ་ཐབས་ཡན་ལག་དྲུག་པ།
ལམ་དུས་ཀྱི་དབང་ལེན་པའི་ཆོ་ག །གཏོར་མའི་ཆོ་ག །ལམ་ཟབ་མོ་བླ་མའི་རྣལ་
འབྱོར་རྣམས་སོ། །
གསུམ་པ་ཉམས་མྱོང་ཚད་མ་བསྐྱེད་པའི་ཆེད་དུ་ཁྲིད་ཀྱི་གཞུང་ཤིང་བྱེ་བྲག་ཏུ་་་་
བཤད་པ་ལ། གཞུང་ཤིང་ཆེན་པོ་བཞི་ལས། འདིར་གཞུང་ཇི་ལྟ་བ་བཞིན་དུ་བཀྲི་་་་

བའི་གཞུང་ཤིང་གི་སྒོ་ནས་འཆད་པར་བྱེད་པ་སྟེ། འདིར་ནི་སྔར་ལམ་སྣ་གཅིག་ཀྱང་་་་་
རྒྱུད་ལ་མ་སྐྱེས་ཀྱང་འགྲོ་བ་བཞིའི་ཆོས་ལས་མི་འདའ་བ་ནི། འདུན་པས་ཆོས་ལས་མི་་་
འདའ་བ་དང་། ཞེ་སྡང་གི་ཆོས་ལས་མི་འདའ་བ་དང་། འཇིགས་པས་ཆོས་ལས་་་་་
འདའ་བ། རྨོངས་པས་ཆོས་ལས་མི་འདའ་བ། བླ་མས་ཇི་ལྟར་བསྒོ་བ་བཞིན་ཉན་པ་་་
གཅིག་བཀྲི་བའི་དབང་དུ་བྱས་པ་སྟེ། འདི་ལ་གཉིས་ཏེ། །
ཕ་རོལ་ཏུ་ཕྱིན་པའི་ཐེག་པ་དང་ཐུན་མོང་དུ་སྣང་བ་གསུམ་གྱི་སྒོ་ནས་བཀྲི་བ་དང་།
སྔགས་ཀྱི་ལམ་ཐམས་ཅད་རྒྱུད་གསུམ་དུ་འདུས་པས་རྒྱུད་གསུམ་གྱི་སྒོ་ནས་བཀྲི་བའོ། །
ཅིའི་ཕྱིར་ཕ་རོལ་ཏུ་ཕྱིན་པའི་ཐེག་པ་དང་ཐུན་མོང་དུ་སྣང་བ་གསུམ་གྱི་སྒོ་ནས་བཀྲི་་་་་་
བསྟན་ཅེ་ན། འདིའི་ལུགས་ཀྱི་ཕར་ཕྱིན་ཐེག་པའི་ལམ་དང་འབྲས་བུ་ཐམས་ཅད་སྣང་་་་
བ་གསུམ་དུ་འདུས་པས། དེའི་སྒོ་ནས་བསྟན་ཏེ། ཇོ་བོ་ཆེན་པོས་ཕར་ཕྱིན་ཐེག་པ་
ལམ་ཐམས་ཅད་སྐྱེས་བུ་ཆུང་འབྲིང་ཆེ་གསུམ་དུ་བསྟན་པ་བཞིན་ནོ། །འདི་ལ་ཐུན་རེ་རེ་
ལའང་སྔོན་འགྲོ། དངོས་གཞི། རྗེས་གསུམ་གསུམ་མོ། །དང་པོའི་སྐབས་སུ།
ཁ་གཅིག །ཁྲིད་ཀྱི་སྔོན་འགྲོ་བསག་སྦྱང་གཉིས་དང་། ཐུན་གྱི་སྔོན་འགྲོ་བསམ་་་་་
གཏན་གྱི་ཡན་ལག་དགུ་བྱུང་བ་ནི་མི་འཐད་དེ། རྗེ་བཙུན་གྱི་ཁྲིད་ཡིག་གཉིས་དང་། །
ས་པཎ་གྱི་དངོས་སློབ་ཞང་བྱ་རུ་བའི་ཁྲིད་ཡིག །ཚོགས་བསྒོམ་པའི་དངོས་སློབ་ཀླ་་་་་
དཀར་བ་སེང་གེ་རྒྱལ་མཚན་གྱི་ཁྲིད་ཡིག་སོགས་ཚད་ལྡན་ལས་མ་བཤད་པའི་ཕྱིར་དང་།
གཞན་ཡང་དངོས་གཞི་ལ་འཁོར་བའི་ཉེས་དམིགས་སོགས་བསྒོམས་ནས། སྔོན་འགྲོ་དེ་
དག་བྱེད་པ་འབྲེལ་མེད་པའི་ཕྱིར་དང་། སྟོན་པ་པོ་ལ་རྩ་ལྟུང་ཡང་འབྱུང་བས་སོ། །
དེ་ལ་གསང་སྒྲོགས་འབྱུང་བའི་སྐྱོན་མེད་དེ། སྔོན་དུ་དབང་བསྐུར་བས་སོ་ཞེ་ན། །
སྐུ
ཤིན་ཏུའང་མི་འཐད་དེ། རྗེ་བཙུན་གྱི་ཁྲིད་ཡིག་གཉིས་ལས། སྣང་བ་གསུམ་ཚད་་་་
ནས་རྒྱུད་གསུམ་གྱི་བཀྲི་བའི་ཐབས་རྒྱུད་ཀྱི་ཐོག་མར་དབང་བསྐུར་བར་གསུངས་པའི་ཕྱིར་
དང༌། དེ་ལྟར་འབྱུང་བའི་རྒྱུ་མཚན་ཡང་། རྡོ་རྗེའི་ཚིག་རྐང་ལས། ལུས་ཐབས་་་་་
རྒྱུད་རྩོགས་ལ་གདན་རྩོགས་རྩོགས་གསུམ་པ་བཞིས་རྒྱུའི་དབང་ཞེས་འབྱུང་བས་སོ། །
གཞན་ཡང་མངོན་པར་རྟོགས་པ་རིན་པོ་ཆེའི་ལྗོན་ཤིང་གི་ལམ་གྱི་སྤྱིའི་བབས་དང༌། རྩ་
19

རྒྱུད་ལས། ཕྱི་ནས་དེ་ཉིད་ཡང་དག་བཤད། །ཅེས་གསུངས་པའི་དགོངས་པ་དང་།
གསུང་ངག་རིན་པོ་ཆེའི་ལུས་དང་ཡན་ལག་གི་ཕྱོགས་ལ་བློ་ཁ་གཏན་མ་ཕྱོགས་པ་སྟེ།
དེ་རྣམས་ལས་དབང་གི་རྗེས་དེ་མ་ཐག་ཏུ་ལྟ་བ་སྟོན་དགོས་པར་གསུངས་པའི་ཕྱིར་རོ། །
དེས་ན་རང་ལུགས་ནི་གསུང་ངག་རིན་པོ་ཆེ་འདིར་བསྟན་པ་ཡོངས་སུ་རྫོགས་པར་ཉམས་་་་
སུ་ལེན་པས་སྣང་བ་གསུམ་ཕར་ཕྱིན་ཐེག་པ་དང་ཐུན་མོང་གི་ཉམས་ལེན་ཡིན་ལ། དེའི་
སྔོན་འགྲོ་ནི་ལམ་ཞུགས་ཀྱི་ཐོག་མར་ཐེག་པ་ཐུན་མོང་གི་སྐྱབས་འགྲོ་བྱ་ཞིང་། དེའི་་་་་
རྗེས་སུ་བདག་གི་བློ་ཆོས་སུ་འགྲོ་བར་བྱིན་གྱིས་རློབས། ཞེས་སོགས་བརྗོད། སྔར་་་་
ནས་ལམ་ཞུགས་ཐེག་པ་ཆེན་པོའི་གང་ཟག་ཁྲིད་ཁ་ཚང་བའི་ཆེད་དུ་སྣང་བ་གསུམ་བསྒོམ་་
པར་བྱེད་ན། ཐེག་ཆེན་ཐུན་མོང་མ་ཡིན་པའི་སྐྱབས་འགྲོ་བྱ་བ་ཡིན་གྱི། ཐུན་མོང་བ་་
ལ་ཕབ་དགོས་པ་མ་ཡིན་ཏེ། ཐེག་ཆེན་སེམས་བསྐྱེད་རྒྱུད་ལྡན་གྱི་གང་ཟག་གི་ཉམས་་་་་
ལེན་ཐམས་ཅད་ཐུན་མོང་མ་ཡིན་པའི་ཉམས་ལེན་ཡིན་དགོས་པས་སོ། །དངོས་གཞི་ལ།
རྡོ་རྗེའི་ཚིག་རྐང་ལས། སེམས་ཅན་ལ་ཉོན་མོངས་པ་ལ་མ་དག་པའི་སྣང་བ་ཞེས་པ་སྟེ།
དེ་ཡང་སྣང་བ་གསུམ་གྱི་ལམ་རྫོགས་པར་སྟོན་པའི་དབང་དུ་བྱས་ནས། སེམས་ཅན་ལ་་
ཞེས་པས་རྟེན། ཉོན་མོངས་པ་ལ་ཞེས་པས་རྒྱུ། མ་དག་པའི་སྣང་བ་ཞེས་པས་སྣང་བ་
རང་གི་ངོ་བོ་སྟོན་ལ། འཁོར་འདས་ཐུན་མོང་གི་གཞུང་ཚོམ་བུ་བདུན་པོ་གང་ཟག་་་་་
གཅིག་གི་ཉམས་ལེན་དུ་དྲིལ་ནས་སྣང་བ་གསུམ་གྱི་ལམ་གྱི་གཞི་བཅའ་བའི་དབང་དུ་བྱས་
ན༑ སེམས་ཅན་ལ་ཞེས་པས་འཁོར་བའི་ཉེས་དམིགས་བསྟན་ཏེ། སེམས་ཅན་་་་་
རིགས་དྲུག་གམ། སྐྱེ་གནས་བཞིས་བསྡུས་པ་འདི་རྣམས་ལ་ཟེར། འདི་རྣམས་་་་་
གནས་ཚུལ་གང་ལ་བལྟས་ཀྱང་སྡུག་བསྔལ་གྱི་རང་བཞིན་ལས་མི་འདུག་པས་སོ། །
ཉོན་མོངས་པ་ལ་ཞེས་པས་དལ་འབྱོར་རྙེད་དཀའ་སྟོན་ཏེ། ཉོན་མོངས་པས་ཀུན་ནས་་་
བསླངས་པའི་ལས་ཕལ་ཆེར་གྱིས་ངན་སོང་དུ་འཕེན་ལ། མཐོ་རིས་སུ་སྐྱེས་པ་ལ་ཡང་་་་
མི་ཁོམ་པ་ཤས་ཆེ་བས། དལ་འབྱོར་ཚང་བ་ཤིན་ཏུ་དཀའ་བས་སོ། །མ་དག་པའི་་་་་
སྣང་བ་ཞེས་པས་ལས་རྒྱུ་འབྲས་ལ་ཡིད་ཆེས་བསྒོམ་པ་བསྟན་ཏེ། ད་ལྟར་གྱི་ལས་་་་
ཚོགས་པ་འདི་དག་རྒྱུ་ཉོན་མོངས་པས་ཀུན་ནས་བསླངས་ནས་དགེ་མི་དགེ་སྣ་ཚོགས་འབྱུང་
20

བ་ཡིན་པས་སོ། །ཉམས་ཀྱི་སྣང་བ་ལ་གཉིས་ལས། སྣང་བ་གསུམ་གྱི་ལམ་རྫོགས་་་་
པར་སྟོན་པའི་དབང་དུ་བྱས་ན། རྣལ་འབྱོར་པ་ལ་ཞེས་པས་རྟེན། ཏིང་ངེ་འཛིན་ལ་་་་
ཞེས་པས་རྒྱུ། ཉམས་ཀྱི་སྣང་བ་ཞེས་པས་སྣང་བ་རང་གི་ངོ་བོ། དང་པོ་ལ་གསུམ་སྟེ།
ལུས་ཁྱད་པར་ཅན་དུ་གྱུར་པའི་རྣལ་འབྱོར་པ། སེམས་སྦྱང་བ་བྱས་པའི་རྣལ་འབྱོར་པ།
ཉམས་རྒྱུད་ལ་སྐྱེས་པའི་རྣལ་འབྱོར་པའོ། །དང་པོ་ནི། ལམ་བསྒོམ་པའི་རྟེན་རྡོ་རྗེའི་
ལུས་སྐྱོན་མེད་ཐོབ་པའོ། །གཉིས་པ་ལ་གཉིས། ཐོས་བསམ་དང་བསླབ་པས་རྒྱུད་་་་
སྦྱང་བ། དབང་གིས་རྒྱུད་སྦྱང་བའོ། །དང་པོ་ལ་གཞུང་ནས་བཤད་པའི་དབང་དུ་བྱས་
ན༑ དང་པོར་གསོ་སྦྱོང་ནས། སྔགས་ཀྱི་རིམ་པ་ཀུན་ཤེས་ཀྱི་བར་ཡིན་ལ། མན་་་་
ངག་གི་ལྟར་ན། ལམ་གྱི་གཞི་བཅའ་བ་སྣང་བ་གསུམ་གྱི་སྐབས་འདིར་འདུ་ལ། གང་
ལྟར་ཡང་ཐེག་པ་ཐུན་མོང་བ་གཉིས་ཀྱིས་རྒྱུད་སྦྱངས་པའོ། །གཉིས་པ་ནི་དབང་གིས་་་་་
རྒྱུད་སྨིན་པའོ། །གསུམ་པ་ནི་བསྐྱེད་རྫོགས་ཀྱི་ཉམས་སྐྱེས་པའོ། །གཉིས་པ་ནི་གང་་་
ཟག་དང་པོ་དེ་གཉིས་བར་ན་འཕོས། གཉིས་པ་དེ་གསུམ་པར་ན་འཕོས། གསུམ་པ་
དེ་འོག་ནས་འབྱུང་བའི་ཉམས་རྣམས་དང་ལྡན་པ་སྟེ་ཤུགས་ལ་རྒྱུ་རྒྱུད་བསྐྱེད་རྫོགས་ཀྱི་་་་་
ཏིང་ངེ་འཛིན་བསྟན་ནས། དངོས་སུ་ཕོ་བྲང་འདུ་ས་ཆེན་པོ་བཞིར་རླུང་དང་བྱང་ཆུབ་ཀྱི་
སེམས་འདུས་ནས་རླུང་སེམས་མཁའ་འགྲོ་ཡབ་ཡུམ་སྙོམས་པར་ཞུགས་པས་རྒྱུད་བྱིན་་་་་
གྱིས་རློབ་པའོ། །གསུམ་པ་ནི་འོག་ནས་འབྱུང་བ་ལྟར་གྱི་ལམ་གསུམ། ཉམས་་་་་
གསུམ༑ དྲོད་གསུམ། རྟེན་འབྲེལ་གསུམ། ཏིང་ངེ་འཛིན་གསུམ་མོ། །གཉིས་་་་
པ་ལམ་གྱི་གཞི་བཅའ་བའི་དབང་དུ་བྱས་པ་ནི་རྣལ་འབྱོར་པ་ལ་ཞེས་པས། བྱམས་པ། །
སྙིང་རྗེ། བྱང་ཆུབ་ཀྱི་སེམས་བསྒོམ་པའི་རྟེན་གྱི་གང་ཟག་བསྟན། ཏིང་ངེ་འཛིན་ལ་་་་
ཞེས་པས། དེས་བསྒོམ་བྱའི་བྱམས་སྙིང་རྗེ་བྱང་ཆུབ་ཀྱི་སེམས་བསྟན། ཉམས་ཀྱི་་་་་
སྣང་བ་ཞེས་པས་དེ་ལྟར་ཉམས་སུ་བླངས་པས་རང་རང་གི་ཉམས་ཤར་བའོ། །དག་པའི་
སྣང་བ་ལ་གཉིས་ལས། སྣང་བ་གསུམ་གྱི་ལམ་རྫོགས་པར་སྟོན་པའི་དབང་དུ་བྱས་་་་་
ནས༑ འབྲས་བུའི་ངོས་ནས་འཆད་ལ། ལམ་གྱི་གཞི་བཅའ་བའི་དབང་དུ་བྱས་ན།
འབྲས་བུའི་ཡོན་ཏན་གྱི་ལྡོག་པ་ལ་ཐོས་བསམ་གྱི་སྒྲོ་འདོགས་བཅད་ནས་འཇུག་པའི་ཕྱིར་་
21

སྤྲོ་བ་བསྐྱེད་པའོ། །གང་ལྟར་ཡང་འབྲས་བུ་ལ་ཁྱད་པར་མེད་ཅིང་། རྟེན་དང་སྣང་བ་་
གཉིས་དངོས་སུ་བསྟན་ཅིང་། རྒྱུ་འགྲོས་བཞི་ཐིམ་པ་ཤུགས་ལ་བསྟན་ནོ། །
དེས་ན་ཉམས་ལེན་དུ་དྲིལ་ན་སྣང་བ་གསུམ་གྱིས་བཀྲི་བ་ལ་མ་དག་པའི་སྣང་བ།
ཉམས་ཀྱི་སྣང་བ། དག་པའི་སྣང་བའོ། །དང་པོ་ལ། རྡོ་རྗེའི་ཚིག་རྐང་ལས་སེམས་
ཅན་ལ་ཉོན་མོངས་པ་ལ་མ་དག་པའི་སྣང་བ། ཞེས་གསུངས་པའི་སེམས་ཅན་ལ་ཞེས་་་་་
པས་འཁོར་བའི་ཉེས་དམིགས་བསྒོམ་པ་ལ་གསུམ། སྡུག་བསྔལ་གྱི་སྡུག་བསྔལ་བསམ་་་
པ༑ འགྱུར་བའི་སྡུག་བསྔལ་བསམ་པ། འདུ་བྱེད་ཀྱི་སྡུག་བསྔལ་བསམ་པའོ། །
དང་པོ་ལ་གསུམ། དམྱལ་བའི་སྡུག་བསྔལ། ཡིད་དྭགས་ཀྱི་སྡུག་བསྔལ། དུད་་་་་
འགྲོའི་སྡུག་བསྔལ་ལོ། །དང་པོ་ལ་ཡང་གསུམ། གྲང་བའི་དམྱལ་བའི་སྡུག་བསྔལ། །
ཚ་བའི་དམྱལ་བའི་སྡུག་བསྔལ། ཉེ་འཁོར་བ་དང་ཉི་ཚེ་བའི་དམྱལ་བའི་སྡུག་བསྔལ་་་་་
བསམ་པའོ། །དང་པོ་ལ་བརྒྱད་ལས། གནས་གངས་རིའི་ཁྲོད། འཁྱག་པའི་ཐད་་་་
ཆེན་པོའི་སྟེང་ཁ་བ་བུ་ཡུག་གི་རེག་བྱ་ཤིན་ཏུ་ཚ་བས་འདེབས། སྣང་བའི་ཁྱད་པར་སྐར་་
མའི་འོད་ཙམ་ལ་ཡང་རྟེན་རྒྱུ་མེད། དྲོ་བའི་རྐྱེན་ཁང་ཁྱིམ་གོས་ཉི་མ་སོགས་ལ་རྟེན་རྒྱུ་་་
མེད་པར་དམྱལ་བ་པ་དེ་དག་གི་ལུས་བརྫུས་སྐྱེས་ཀྱི་དཀྲོངས་ཏེ། བོངས་ཚད་ཆེ་བ། །
འཁྱགས་སྲན་ཆུང་བ་སྐྱེས་པ་བརྒྱད་ཀར་འདྲ་ལ། དེ་ལ་ཆུ་བུར་ཅན་པ་ནི་གནས་དེར་་་་་
སྡུག་བསྔལ་དེ་དག་གིས་གདུངས་པས་ལུས་ཆུ་བུར་གྱིས་གང་བའི་སྡུག་བསྔལ་མྱོང་བའོ། །
ཆུ་བུར་བརྡོལ་བ་ཅན་ནི། གྲོང་དྲགས་པས་ཆུ་བུར་ཡང་བརྡོལ་ཏེ། དེ་དག་ནས་ཁྲག་་་་
ཆུ་༑ རྣག་ཆུ་སོགས་འཛག །དེ་དག་འཁྱག་པ་ལ་སོགས་པའི་སྡུག་བསྔལ་མྱོང་བའོ། །
ཨ་ཆུ་ཟེར་བ་ནི་གྲང་བས་ཉེན་ནས་ཨ་ཆུ་ཨ་ཆུ་ཞེས་ངུད་མོའི་སྒྲ་འདོན་པའོ། །ཀྱི་ཧུད་་་་
ཟེར་བ་ནི་སྐད་ཀྱང་ཆེར་མི་ཐོན་པར་ཀྱི་ཧུད་ཀྱི་ཧུད་ཟེར་བའོ། །སོ་ཐམ་ཐམ་པ་ནི་སྐད་་་་
ཀྱང་མི་ཐོན་པར་སོ་ཐམ་ཐམ་ལུས་འདར་ཤིག་ཤིག་བྱེད་པའོ། །ཨུཏྤལ་ལྟར་གས་པ་་་་
ལུས་ཁ་དོག་སྔོན་པོར་སོང་ནས་དེ་ཡང་ཚལ་པ་བཞི་དང་བརྒྱད་ལ་སོགས་པར་གས་པའོ། །
པདྨ་ལྟར་གས་པ་ནི། དེ་བས་ཀྱང་གྲང་བ་དང་། ཁ་བ་བུ་ཡུག་གི་རེག་བྱས་ཕྱིའི་སྐྱི་་་
བཤུས་ནས་དམར་རྗེན་སོང་བ་དེ་བཅུ་དྲུག་ལ་སོགས་པར་གས་པའོ། །པདྨ་ལྟར་ཆེར་་་་་

གས་པ་ནི་ལུས་ཀྱི་ཕྱི་ནང་ཐམས་ཅད་འཁྱགས་ཏེ་ནང་ཁྲོལ་གྱི་བར་དུ་བརྒྱ་སྟོང་ལ་སོགས་་་་
པར་གས་པའོ། །དེ་ན་འདི་དག་ཐམས་ཅད་རང་རང་གི་ཚེ་ཚད་མ་རྫོགས་བར་དུ་རྒྱུན་་་་་
ཆད་མེད་པར་སྡུག་བསྔལ་བའོ། །ཚེའི་ཚད་ཀྱང་། མཛོད་དུ། ཏིལ་སྦྱང་ནང་ནས་་་་
ལོ་བརྒྱ་ཞིང་། །ཏིལ་གཅིག་ཕྱུང་བས་ཟད་གྱུར་པ། །ཆུ་བུར་ཅན་གྱི་ཚེ་ཚད་ཡིན། །
གཞན་གྱི་ཚེ་ནི་ཉི་ཤུ་འགྱུར། །ཞེས་པའི་འགྲེལ་པར། བཅོམ་ལྡན་འདས་ཀྱིས་དེ་དག་
ཚེའི་ཚད་དཔེ་ཙམ་དུ། དགེ་སློང་དག་དཔེར་ན་འདི་ན་ཡུལ་མ་ག་དྷའི་ཏིལ་གྱིས་སྦྱངས་་་་
པ་ཁལ་བརྒྱད་ཅུ་པ་ཞིག་ཏིལ་གྱི་ཕྱུར་བུར་བཀང་སྟེ། དེ་ནས་ལ་ལ་ཞིག་གི་ལོ་བརྒྱ་བརྒྱ་
འདས་ཤིང་ཏིལ་རེ་རེ་བོར་ན་དགེ་སློང་དག་རིམ་པ་དེས་ན། ཡུལ་མ་ག་དྷའི་ཏིལ་་་་་
སྦྱངས་པ་ཁལ་བརྒྱད་ཅུ་པོ་དེ་མ་ལུས་པར་ཡོངས་སུ་ཟད་པར་འགྱུར་བ་ནི་ཆེས་མྱུར་གྱི།
ཆུ་བུར་ཅན་དུ་སྐྱེས་པའི་ཚེ་ཡོངས་སུ་གཏུགས་པ་ནི་ང་མི་སྨྲའོ། །ཞེས་པའི་མདོ་དྲངས་་་་
ཤིང་༑ གཞན་ཕྱི་མ་རྣམས་ཉི་ཤུ་འགྱུར་བསྒྲེས་པ་ཐུབ་པར་བཤད་དོ། །གཉིས་པ་ལ་་་་
ཡང་བརྒྱད་ལས། ཡང་སོས་ནི་ལྕགས་ཀྱི་ས་གཞི་ཕྱོགས་ཀུན་ཏུ་མེ་འབར་བའི་ནང་་་་
ལག་ཏུ་གང་བླངས་པ་ཐམས་ཅད་མཚོན་ཆར་སོང་། གང་མཐོང་བ་ཐམས་ཅད་ཕན་ཚུན་་་
དགྲ་མི་ཤ་བོར་གྱུར་ཏེ་གཅིག་གིས་གཅིག་གི་ལུས་ལ་བརྒྱབ་པས་བརྒྱལ་བ་ལྟར་སོང་་་་་་
དང༌༑ ཡང་རླུང་ཅུང་ཟད་དམ། ཡང་སོས་པར་གྱུར་ཅིག་ཅེས་པས་སྔར་ལྟར་གྲུབ། །
ཡང་སྡུག་བསྔལ་སྔ་མ་བཞིན་མྱོང་བའོ། །ཐིག་ནག་པ་ནི་ལུས་ལ་ཐིག་བརྒྱད་དམ་བཅུ་་་
དྲུག་ལ་སོགས་པ་བཏབ་ཏེ། ལྕགས་ཀྱི་སོགས་ལེས་བཤོག །སྟ་རེས་གཅོད་པས་ཉན་
པ་སྟེ། དེ་ཡང་སྟོད་གྲས་པ་ན་སྨད་འགྲིག །སྨད་དུ་སླེབས་ཙ་ན་སྟོད་འགྲིག་གིན་ཡོད་
པའོ༑ །བསྡུས་འཇོམས་པ་ནི། ལུས་ར་ལུག་ལ་སོགས་པའི་གདོང་གཉན་གྱི་རྣམ་པའི་
རི་གཉིས་ཀྱི་བར་དུ་ལུས་བཙིར་བས་ཕྱེ་མར་སོང་སྟེ་སྡུག་བསྔལ་བ་དང་། ཡང་གྱེས་པ་
ན་འགྲིག་གིན་ཡོང་། ཡང་སྔར་བཞིན་བརྡུངས་པའོ། །ངུ་འབོད་པ་ནི། དམྱལ་་་་་
བསྲུང་རྣམས་ཀྱི་བརྡས་པས། ཁང་བཟང་དཀར་པོ་གཅིག་མཐོང་སྟེ་དེར་བྲོས་པ་ན།
ནང་དུ་སླེབས་ཙམ་ན་སྒོ་རང་བཅད་ལ་སོང་སྟེ་ལྕགས་བསྲེགས་ཀྱི་ཁང་པར་གྱུར་ནས་་་་་
བསྲེགས་པས་དུ་བའི་སྒྲ་འབྱུང་བའོ། །ངུ་འབོད་ཆེན་པོ་པ་ནི། དེ་ལྟ་བུའི་ཉིས་རིམ་དུ་་
23

ཆུད་དེ་བསྲེགས་པས་སྔར་བས་ཀྱང་ངུ་སྒྲ་ཆེར་འདོན་པའོ། །ཚ་བ་ནི་དམྱལ་བསྲུང་་་་་
རྣམས་ཀྱིས་ལྕགས་ཀྱི་མདུང་རྩེ་གཅིག་པ་རྣོ་ངར་དང་ལྡན་པ་མེ་འབར་བས་བཤང་ལམ་་་་་
ནས་སྤྱི་བོའི་བར་ཐལ་བྱུང་དུ་ཕུག་པས་ནང་ཁྲོལ་ཐམས་ཅད་བསྲེགས་པའི་སྡུག་བསྔལ་ལོ། །
རབ་ཏུ་ཚ་བ་ནི་དེ་ལྟ་བུ་རྩེ་གསུམ་མེ་འབར་བས་ཕོང་ཚོས་གཉིས་དང་བཤང་ལམ་ནས་་་་་
བཙངས་ཏེ་སྤྱི་བོ་དང་། དཔུང་པ་གཉིས་ཀྱི་བར་དུ་ཕུག་ནས་ནང་ཁྲོལ་ཐམས་ཅད་་་་་
བསྲེགས་པས་ཁ་སྣ་སོགས་ནས་དུ་བ་དང་མེ་འབྱུང་བའོ། །མནར་མེད་པ་ནི་བསྲེག་བྱེད་་
ཀྱི་མེ་དང་། བསྲེག་བྱའི་ལུས་ཐ་དད་མེད་པར་གྱུར་ཏེ། ཉམས་ཐག་པའི་སྒྲ་གྲགས་པ་
ལ་བརྟེན་ནས་རྟོགས་པར་བྱེད་པ་སྟེ་མེ་ཁ་བཅུ་གཅིག་ནས་འབར་བའོ། །དེ་ན་མད་་་་་
འགའ་ཞིག་ལས། ཚ་དམྱལ་བརྒྱད་ཀར་ལ་སྤྱི་ཁྱབ་ཏུ་ལྕགས་བསྲེགས་ཀྱི་ས་གཞི་ཡོད་་་་
པར་གསུངས་ལ། འགའ་ཞིག་ལས་ངུ་འབོད་མན་ལ་ཡོད་པར་གསུངས། གཞན་ཡང་་
ལྕགས་བསྲེགས་ཀྱི་བྱེ་མ་དང་ལྷན་ཅིག་འབྲབ་པའི་སྡུག་བསྔལ་དང་། ལྕགས་སྲེགས་ཀྱི་
ལྷབ་མ་ལ་འགྲིལ་བའི་དང་། མཁྱུད་མས་བསྡམས་པའི་དང་། ལྕེ་དཔག་ཚད་ཀྱི་བར་་
དུ་དྲངས་ནས་ལྕགས་བསྲེགས་ཀྱི་ཐོང་ལྕགས་ཀྱི་རྨོད་པའི་དང་། ཐོ་ལུམ་མེ་འབར་བ་་་་t
ཁར་འཇུག་པའི་དང་། ཁྲོ་ཆུ་ཁོལ་མའི་ནང་དུ་འཚོད་པའི་སྡུག་བསྔལ་ཏེ། ཚེ་ཚད་་་་
རྫོགས་ཀྱི་བར་དུ་རང་རང་གི་སྡུག་བསྔལ་དེ་དག་བར་མ་ཆད་པར་མྱོང་བའོ། ། ཚེའི་ཚད་་
ཀྱང་༑ མཛོད་ལས། མི་རྣམས་ལོ་ནི་ལྔ་བཅུ་ལ། ། འདོད་པ་དག་གི་ལྷ་རྣམས་
ལས༑ །འོག་མ་དག་གི་ཉིན་ཞག་གཅིག །དེ་ན་རང་ལོ་ལྔ་བརྒྱའོ། །ཡང་སོས་ལ་་་
སོགས་དྲུག་རིམ་བཞིན། །འདོད་ལྷའི་ཚེ་དང་ཉིན་ཞག་མཉམ། །དེས་ན་དེ་དག་་་་
རྣམས་ཀྱི་ཚེ། ། འདོད་པའི་ལྷ་དང་འདྲ་བ་ཡིན། །རབ་ཏུ་ཚ་བྱེད་མནར་མེད་ནི། །
བར་གྱི་བསྐལ་པའོ། །ཞེས་འབྱུང་བས། རྒྱལ་ཆེན་རིགས་བཞི་པས་མི་ལོ་ལྔ་བཅུ་ལ་་་
ཞག་རེར་བྱས་པའི་ལྔ་བརྒྱ། སུམ་ཅུ་རྩ་གསུམ་པས་མི་ལོ་བརྒྱ་ལ་ཞག་རེར་བྱས་པའི་ལོ་་
སྟོང་། འཐབ་བྲལ་བས་མི་ལོ་ཉིས་བརྒྱ་ལ་ཞག་རེར་བྱས་པའི་ལོ་ཉིས་སྟོང་། དགའ་
ལྡན་པས་བཞི་བརྒྱ་ལ་ཞག་རེར་བྱས་པའི་ལོ་བཞི་སྟོང་། འཕྲུལ་དགའ་བས་མི་་་་་
བརྒྱད་བརྒྱ་ལ་ཞག་རེར་བྱས་པའི་བརྒྱད་སྟོང་། གཞན་འཕྲུལ་དབང་བྱེད་པས་མི་ལ་་་་་

སྟོང་དྲུག་བརྒྱ་ལ་ཞག་རེར་བྱས་པའི་ཁྲི་དྲུག་སྟོང་ཐུབ་བོ། །ལྷ་དེ་རྣམས་ཀྱི་ཚེ་ལ་ཞ་་་་
རེར་བྱས་པའི་ལོ་གྲངས་དེ་སྙེད་དོ། །ཡང་སོས་ལ་སོགས་པ་དྲུག་གི་རིམ་པ་ལྟར་ཐུབ་་་་
ལོ༑ རབ་ཏུ་ཚ་བས་བར་བསྐལ་ཕྱེད། མནར་མེད་ཀྱི་བར་བསྐལ་གཅིག་ཐུབ་བོ། །
དེས་ན་གྲང་དམྱལ་བརྒྱད་པོ་དང་ཚ་དམྱལ་བརྒྱད་པོ་གནས་ཐད་ཀ་ཐད་ཀ་ན་ཡོད་པ་་་་་
གསུངས༑ གསུམ་པ་ནི་ཚ་དམྱལ་བརྒྱད་པོ་དེའི་ཕྱོགས་བཞི་ན་ཁོར་ཡུག་ཏུ་མེ་མ་མུར་གྱི་
འོབས། རོ་མྱགས་མི་གཙང་བའི་འདམ། དེར་གནས་པའི་ལྕགས་ཀྱི་འབུ་མཆུ་རྣོན་་་་
གྱིས་ལུས་འབིགས་པར་བྱེད་པ་དང་། སྤུ་གྲི་བརྡལ་བའི་ཐང་ལ་ཕྱིན་པས་རྐང་པ་ལ་་་་་
སོགས་པ་དུམ་བུར་གཅོད་པ་དང་། རལ་གྲི་ལོ་མའི་ནགས་ཚལ་གྱི་བསིལ་གྲིབ་ལ་ཕྱིན་་
པས་དེ་རྣམས་རལ་གྲིར་གྱུར་ཏེ་ལུས་སྟེངས་དུ་ལྷུང་བ་དང༌། ཤལ་མ་རིའི་རྩ་བ་་་་་
ལྕགས་ཀྱི་ཁྱི་དང་བོང་བུ་དང་། ལྕེ་སྦྱང་ལ་སོགས་པས་ཟ་བ་དང་། དེར་འཛེགས་པ་་་
དང་༑ ལྕགས་ཀྱི་ཐུར་མ་སོར་བཅུ་དྲུག་པ་ཁ་ཐུར་དུ་བལྟས་ཏེ་ལུས་དབྲད་པར་བྱེད་པ་་་་
དང་༑ རྩེ་མོར་བྱ་རྒོད་ལ་སོགས་པ་ལྕགས་ཀྱི་མཆུ་སྡེར་ཅན་གྱིས་མིག་དང་ལྕེ་ལ་སོགས་
པ་བཏོན་ནས་ཟ་བ་དང་། ཡང་ཐུར་ལ་བབས་པ་དང་། ཐུར་མ་ཁ་གྱེན་ལ་བསྟན་ནས་
ལུས་འཐོར་བར་བྱེད་པ་དང་། ཐལ་ཚན་གྱི་ཆུ་བོ་རབ་མེད་པ་ལས་བརྒལ་དགོས་པ་སྟེ།
ཚ་དམྱལ་བརྒྱད་པོའི་དངོས་གཞིའི་སྡུག་བསྔལ་ལས་ཐར་ནས་ཕྱོགས་བཞི་པོའི་བཞི་ཆ་་་་
གྱི་སྡུག་བསྔལ་མྱོང་དགོས་པ་སྟེ། མཛོད་དུ། བརྒྱད་པོ་ཀུན་ལ་ལྷག་བཅུ་དྲུག །དེ་་་
དག་གི་ནི་ངོས་བཞི་ན། །མེ་མ་མུར་དང་རོ་མྱགས་འདམ། །སྤུ་གྲིའི་ལམ་སོགས་ཆུ་བོ་
ཡིན༑ །ཞེས་སོ། ། ཉི་ཚེ་བ་ནི་མི་ཡུལ་གྱི་བྲག་དང་སྐྱེད་བུ་ལ་སོགས་པའི་གསེབ་དང་། །
རྒྱ་མཚོའི་འགྲམ་སོགས་ནི་གནས་པར་བཤད་དོ། །མདོར་ན་དམྱལ་བའི་སྡུག་བསྔལ་དེ་་
དག་བསམས་ཏེ་ཆོས་བྱེད་འདོད་པའི་བློ་བསྐྱེད་དོ། །གཉིས་པ་ཡི་དྭགས་ལ་ཡང་གསུམ་་
སྟེ༑ ཕྱིའི་སྒྲིབ་པ་ཅན། ནང་གི་སྒྲིབ་པ་ཅན། ཟས་སྐོམ་ཉིད་ཀྱི་སྒྲིབ་པ་ཅན་ནོ། །
དང་པོ་ནི། ཟས་སྐོམ་ཅི་མཐོང་བ་ཐམས་ཅད་རྣག་ཁྲག་ལ་སོགས་པ་མི་གཙང་བས་གང་་
བ་དང་། མ་ལ་ཡའི་ཚལ་ཀྱང་མེས་བསྲེག་པའི་ཚལ་ལ་སོགས་པ་ཕྱིན་ཅི་ལོག་འབའ་་་་
ཞིག་ཏུ་སྣང་སྟེ། སློབ་སྤྲིང་དུ། ཤིན་ཏུ་མི་བཟད་ལ་ཡང་རྣམ་སྨིན་ལས། །འདི་་་་་

སྣ་ཚོགས་འདི་ཀུན་ཕྱིན་ཅི་ལོག་ཏུ་སྣང་། །ཞེས་སོ། །གཉིས་པ་ནི། ཁབ་མིག་ཙམ་
གྱི་ཁ་ལ་དཔག་ཚད་མང་མཆིས་པའི། །ལྟོ་ཆེ་ཉམས་ཐག་རྒྱ་མཚོ་ཆེན་པོའི་ཆུ་འཐུང་
ཀྱང་༑ །མགུལ་ཕུགས་ཡངས་པ་ཉིད་དུ་ཕྱིན་པར་མི་འགྱུར་བར། །ཁའི་དུགས་་་་་
ཆུའི་ཐིགས་པའང་སྐམ་པར་འགྱུར། །ཞེས་པ་ལྟར་དང་པོ་ཁ་ཁབ་མིག་ཙམ་ནས་མི་ཤོང་
ཞིང་༑ །དེ་ནས་མགྲིན་པ་རྟ་རྔ་ཙམ་ལས་མི་ཐར། དེ་ནས་ལྟོ་བ་རིའི་གཏོས་ཙམ་དུ་མ་
སླེབས་པས་བཀྲེས་སྐོམ་སེལ་བ་ཅི་སྨོས་སླར་ཡང་ཆེ་རུ་གཏོང་བའོ། །གསུམ་པ་་་་་་
བཤེས་སྤྲིང་དུ། ཁ་གཅིག་མཚན་ཤིང་ཁ་ནས་འབར་བ་སྟེ། །ཟས་སུ་འབར་བའི་ཁ་
འབབ་བྱེ་མ་འཚལ། །ཞེས་པ་ལྟར་ཟས་ཅུང་ཟད་མྱོང་བ་ཐམས་ཅད་མེ་འབར་བར་གྱུར་་་
ནས་རྒྱུ་ལྟོ་ལ་སོགས་པ་ཚིག་པས་སྡུག་བསྔལ་བའོ། །ཐམས་ཅད་ལ་སྤྱི་ཁྱབ་ཏུ། །
བཀྲེས་སྐོམ་གྲང་དྲོ་ངལ་དུབ་འཇིགས་པ་ཡི། །སྐྱེད་པ་རྒྱུན་མི་འཆད་པ་རྟེན་འཚལ་ལོ། །
ཞེས་པའི་སྡུག་བསྔལ་གྱིས་བསྡུས་ལ། ཚེ་ཚད་ཀྱང་། མཛོད་དུ། ཡི་དྭགས་རྣམས་་་
ལ་ཟླ་བ་ཉིན་ཞག་གི་ལྔ་བརྒྱ། ཞེས་པ་ལྟར་རོ། །དེས་ན་དམྱལ་བ་ལས་ཐར་ཀྱང་་་་་
གཤིན་རྗེའི་འཇིག་རྟེན་དུ་སྐྱེས་ན་ཡང་སྡུག་བསྔལ་བཟོད་ཐབས་མི་འདུག་སྙམ་པའི་ཆོས་་་་
བྱེད་འདོད་ཀྱི་བློ་བསྐྱེད་དོ། །གསུམ་པ་དུད་འགྲོའི་སྡུག་བསྔལ་བསམ་པ་ནི། དུད་་་་
འགྲོ་ལ་བྱིངས་ན་གནས་པ་དང་། ཁ་འཐོར་བ་གཉིས་ལས། དང་པོ་རྒྱ་མཚོར་གནས་
པ་དང་། གླིང་བར་གྱི་མུན་པར་གནས་པ་གཉིས། སྤྱིར་དུད་འགྲོ་རྣམས་ལ་གླེན་ཞིང་་་
ལྐུགས་པའི་སྡུག་བསྔལ་རི་ཆེན་པོས་ནོན་པ་ཙམ་དུ་ཡོད་ལ། རྒྱ་མཚོར་གནས་པ་རྣམས་་
ལ་དེའི་སྟེང་དུ་གནས་གཅིག་ཏུ་མ་ངེས་པའི་སྡུག་བསྔལ། ཉ་མིད་ལ་སོགས་པ་ཆེ་བས་་་་
ཆུང་བ་མང་པོ་དུས་རེ་ལ་ཟ་བའི་སྡུག་བསྔལ། དུང་ལ་སོགས་པ་ཆུང་བས་ཆེ་བའི་ལུས་་་་
ཕུག་པའི་སྡུག་བསྔལ། འཚུབ་ཅིང་དྲི་ང་བའི་སྡུག་བསྔལ། གཅིག་ལ་གཅིག་ཟ་བའི་་་་
སྡུག་བསྔལ་ལོ། །གཉིས་པ་ནི་གླིང་བཞི་རེ་རེ་ལ་ཉི་ཟླ་རེས་ཁྱབ་ཀྱང༌། ཉི་ཟླས་མ་་་་
ཁྱབ་པའི་གླིང་བར་དུ་སྐྱེས་ཏེ་རང་གི་ལག་པ་བརྐྱང་བསྐུམ་བྱེད་པའང་མི་མཐོང་བའོ། །
གཉིས་པ་ཁ་འཐོར་བ་ནི། མི་ཡུལ་དང་། ལྷ་ཡུལ་ན་དབང་མེད་དུ་བཀོལ་སྤྱོད་བྱེད་པ་
དང་༑ མུ་ཏིག་དང༌། ལྤགས་པ་དང་། ཤ་དང་། བལ་དང་། རུས་པ་ལ་་་་་
26

སོགས་པའི་ཆེད་དུ་འཆི་བའི་སྡུག་བསྔལ་བ་སྟེ། བཤེས་སྤྲིང་དུ། དུད་འགྲོའི་སྐྱེ་་་་
གནས་ན་ཡང་གསོད་པ་དང་། །བཅིང་དང་བརྡེག་སོགས་སྡུག་བསྔལ་སྣ་ཚོགས་པ། །
ཞི་འགྱུར་དགེ་བ་སྤངས་པ་རྣམས་ལ་ནི། །གཅིག་ལ་གཅིག་ཟ་ཤིན་ཏུ་མི་བཟད་པ། །
ཁ་གཅིག་མུ་ཏིག་བལ་དང་རུས་པ་དང་། ། ཤ་དང་པགས་པའི་ཕྱིར་དུ་འཆི་བར་འགྱུར། །
དབང་མེད་གཞན་དག་རྡོག་པ་ལག་པ་དང་། །ལྕགས་དང་ལྕགས་ཀྱུ་གང་བབས་བཏབ་་་
ཏེ་བཀོལ། །ཞེས་སོ། །ཚེ་ཚད་ཀྱང་། མཛོད་དུ། དུད་འགྲོ་རྣམས་མཆོག་རི་་་་
བསྐལ་པའོ། །ཅེས་སོ། །དེས་ན་དེར་སྐྱེ་བའི་ཐབས་མི་འདུག་སྙམ་དུ་ཆོས་བྱེད་་་་་
འདོད་ཀྱི་བློ་བསྐྱེད་དོ། །གཉིས་པ་ལ་སྤྱིར་ཐུན་མོང་དུ་འགྱུར་བའི་སྡུག་བསྔལ་བསམ་པ་
དང༌༑ བྱེ་བྲག་ཏུ་མིའི་འགྱུར་བའི་སྡུག་བསྔལ་བསམ་པའོ། །དང་པོ་ནི། བརྒྱ་སྦྱིན་
དུ་སྐྱེས་ཀྱང་མི་ཕན་ཏེ། སླར་ས་སྟེངས་སུ་ལྷུང་བ་ལ་སོགས་པའི་སྡུག་བསྔལ་དང་། །
འཁོར་ལོ་བསྒྱུར་བའི་རྒྱལ་པོར་སྐྱེས་ཀྱང་མི་ཕན་ཏེ་བྲན་དུ་ཡང་སྐྱེ། ཚངས་པར་སྐྱེས་་་་་
ཀྱང་མི་ཕན་ཏེ། དམྱལ་བར་སྐྱེ། ཉི་མ་དང་ཟླ་བར་སྐྱེས་ཀྱང་མི་ཕན་ཏེ་མུན་པར་ཡང་་
འཇུག །དེ་ལ་སོགས་པ་གང་ཐོབ་ཀྱང་མི་ཕན་ཏེ་མཐར་སྡུག་བསྔལ་བའོ། །དེ་ལྟར་་་་
ཡང་བཤེས་སྤྲིང་དུ། བརྒྱ་བྱིན་འཇིག་རྟེན་མཆོད་འོས་གྱུར་ནས་ནི། །ལས་ཀྱི་དབང་་་
གི་ཕྱིར་ཡང་ས་སྟེང་ལྷུང་། །འཁོར་ལོ་བསྒྱུར་རྒྱལ་ཉིད་དུ་གྱུར་ནས་ཀྱང་། །འཁོར་བ་
དག་ཏུ་ཡང་བྲན་ཉིད་དུ་གྱུར། །ཞེས་དང་། ལྷ་ཡུལ་འདོད་བདེ་ཤིན་ཏུ་ཆེན་པོ་དང་། །
ཚངས་ཉིད་ཆགས་བྲལ་བདེ་བ་ཐོབ་ནས་སླར། །མནར་མེད་མེ་ཡི་བུད་ཤིང་གྱུར་པ་ཡི། །
སྡུག་བསྔལ་རྒྱུན་མི་འཆད་པ་རྟེན་འཚལ་ལོ། ། ཉི་མ་ཟླ་བ་ཐོབ་ནས་རང་ལུས་ཀྱི། །
འོད་ཀྱི་འཇིག་རྟེན་མཐའ་དག་སྣང་བྱས་ཏེ། །སླར་ཡང་མུན་ནག་དམག་ཏུ་ཕྱིན་གྱུར་་་་་
ནས༑ །རང་གི་ལག་པ་བརྐྱང་པའང་མཐོང་མི་འགྱུར། །ཞེས་པ་ལྟར་དེར་སྐྱེ་བའི་་་་་
ཐབས་མི་འདུག་སྙམ་དུ་བསམ་མོ། །བྱེ་བྲག་ཏུ་མིའི་འགྱུར་བའི་སྡུག་བསྔལ་བསམ་པ་་་
ལ་ཡང་། ཁ་དྲག་པོ་ཞན་པོར་སོང་བ་དང་། ཕྱུག་པོ་སྤྲང་པོར་སོང་བ་དང་། དགྲར་
གྱུར་པ་བཤེས་དང་། བཤེས་སུ་གྱུར་བ་དགྲར་སོང་བ་ལ་སོགས་པ་ཡུལ་མི་དང་། ཉེ་་
འབྲེལ་དང་། རྒྱལ་ཁམས་ཀྱི་མི་ལ་བལྟས་པས་སྔར་གྱི་ས་ན་མེད་པར་རིམ་པ་བཞིན་་་་་
27

འགྱུར་ནས་འགྲོ་སྟེ། མདོར་ན་བསགས་པ་ཀུན་གྱི་མཐའ་འཛད་ཅིང་། །མཐོན་པོའི་་་་
མཐའ་ནི་དམའ་བ་ཡིན། །འདུས་པའི་མཐའ་ནི་འབྲལ་བ་ཡིན། །གསོན་པོའི་མཐའ་
ནི་འཆི་བ་ཡིན། །ཞེས་པ་ལྟར། དེར་སྐྱེ་བའི་ཐབས་མེད་པས་ཆོས་བྱེད་འདོད་སྔ་མ་་་་
བཞིན་ནོ། །གསུམ་པ་འདུ་བྱེད་ཀྱི་སྡུག་བསྔལ་བསམ་པ་ནི། འཁོར་བར་སྡུག་བསྔལ་
སྤོང་༑ བདེ་བ་བསྒྲུབ་པའི་དོན་དུ་ལོངས་སྤྱོད་དང་འཁོར་གཡོག་ལ་སོགས་པ་བསྒྲུབ་་་་
པའི་ཐབས་ལ་འབད་དོ་སྙམ་ན། འདོད་པ་ལ་ཆོག་མི་ཤེས་པས་གཅིག་གྲུབ་ཀྱང་གཞན་
དང་གཞན་ཡང་དོན་དུ་གཉེར་བས། རྒས་རྒས་ཤི་ཤི་བྱས་ཀྱང་ཚིམ་པ་མེད་ལ། ཚེ་་་་
རབས་རྒྱུན་མར་བྱས་ཀྱང་ལས་ལ་ཟིན་པ་མེད་དེ། བཞི་བརྒྱ་པར། ལས་ནི་འབད་་་་་
པས་བྱེད་གྱུར་ཀྱང་། །བྱས་ཟིན་འབད་པ་མེད་པར་འཇིག །དེ་ལྟར་གྱུར་ཀྱང་ཁྱོད་ལ་་
ཀོ ་ལས་ལ་ཆགས་བྲལ་འགའ་ཡོད་མིན། །ཞེས་སོ། ། རྗེ་བཙུན་གྱིས། བྱ་་་་
པའི་ལས་ལ་ཟིན་པ་མེད། ཞེས་སོགས་གསུངས་སོ། །དེས་ན་སྙིང་པོ་མེད་པས། །
ཆོས་བྱེད་འདོད་སྔ་མ་བཞིན་ནོ། །མདོར་ན་སྔར་གྱི་དེ་དག་བསམ་པས་འགྲོ་བ་གང་དུ་
སྐྱེས་ཀྱང་སྐྱིད་མེད་པའི་བསམ་མནོ་ཐག་ཆོད་ན་ཅི་བྱས་ཆོས་སུ་འགྲོ་བ་ཡིན་ནོ། །
གཉིས་པ་ཉོན་མོངས་པ་ལ། ཞེས་པའི་ཚིག་ལ་རྟེན་ནས་དལ་འབྱོར་རྙེད་དཀའ་བསྒོམ་་་་
པ་ལ་གསུམ། །
དལ་འབྱོར་རྙེད་པར་དཀའ་བ། རྙེད་པ་ཕན་ཐོགས་ཆེ་བ། ཐོབ་པའི་དལ་བ་་
ཡུན་རིང་དུ་མི་གནས་པའོ། །དང་པོ་ནི། སྡུག་བསྔལ་ཅན་གྱི་འཁོར་བ་དེར་སྐྱེ་བའི་་་་་
ཐབས་མི་འདུག་པས་མི་སྐྱེ་བའི་ཐབས་ལ་འབད་དགོས་ཤིང་། དེ་བསྒྲུབ་པའི་རྟེན་ཡང་་་
དལ་འབྱོར་གྱི་ལུས་དེ་ཉིད་ཡིན་ལ། དལ་འབྱོར་ཡང་། བཤེས་སྤྲིང་དུ། ལོག་པར་་
ལྟ་བ་འཛིན་དང་དུད་འགྲོ་ཉིད། ། ཡི་དྭགས་ཉིད་དང་དམྱལ་བར་སྐྱེ་བ་ཉིད། །རྒྱལ་་་་་
བའི་བཀའ་མེད་པ་དང་མཐའ་ཁོབ་ཏུ། ། ཀླ་ཀློར་སྐྱེས་དང་གླེན་ཞིང་ལྐུགས་པ་ཉིད། །
ཚེ་རིང་ལྷ་ཉིད་གང་ཡང་རུང་བ་ཉིད། །སྐྱེ་བ་ཞེས་བགྱི་མི་ཁོམ་སྐྱོན་བརྒྱད་པོ། །ཞེས་་
པ་རྣམས་སྤངས་ཤིང༌། མི་ཉིད་དང༌། ཡུལ་དབུས་སུ་སྐྱེ་བ་དང༌། དབང་པོ་སྒོ་ལྔ་་་
ཚང་བ། གནས་ལ་དད་པ་སྟེ་འདུལ་བ་ལ་གུས་པ། ལས་མཐའ་མ་ལོག་པ་སྟེ་་་་

མཚམས་མེད་པ་ལྔ་རང་གིས་མ་བྱས་ཤིང་གཞན་བྱེད་དུ་བཅུག་པ་མ་ཡིན་པ་སྟེ། རང་་་་
འབྱོར་ལྔ་དང༌། སངས་རྒྱས་འཇིག་རྟེན་དུ་བྱོན་པ། དེས་ཆོས་གསུངས་པ། དེའི་་་
བསྟན་པ་གནས་པ། བསྟན་པ་ལ་འཇུག་པ་གཞན་ཡང་ཡོད་པ། སྦྱིན་བདག་ལ་་་་་
སོགས་པ་གཞན་ཕྱིར་སྙིང་བརྩེ་བ་སྟེ་གཞན་འབྱོར་ལྔ་སྟེ་འབྱོར་པ་བཅུ་ཚང་བ་འདི་ཤིན་ཏུ་་
དཀོན་ཏེ་སྤྱོད་འཇུག་ཏུ། དེ་ཉིད་ཕྱིར་ན་བཅོམ་ལྡན་གྱིས། ། རྒྱ་མཚོ་ཆེར་གཡེངས་་་་་
གཉའ་ཤིང་གི །བུ་གར་རུས་སྦལ་མགྲིན་ཆུད་ལྟར། །མི་ཉིད་ཤིན་དུ་ཐོབ་དཀའ་་་་
གསུངས༑ །ཞེས་སོ། །རྙེད་དཀའ་བའི་རྒྱུ་མཚན་ཡང་སེམས་ཅན་གྱི་ཁམས་ལ་ལྟས་་་་
ན་ལུས་མ་ཐོབ་པ་མང་། ཐོབ་པ་ལ་མི་ལུས་མ་ཐོབ་པ་མང་། མི་ལུས་ལའང་དལ་་་་་
འབྱོར་ཐོབ་པ་སྲིད་པ་ཙམ་ཡིན་དེས་ན་རྙེད་དཀའ་བའི་དལ་འབྱོར་ཐོབ་པའི་དུས་འདིར་་་་་
སྙིང་པོ་བླང་དགོས་ཤིང་། དེ་ཡང་ལམ་ཉམས་སུ་ལེན་པ་ཉིད་ཡིན། ལམ་གྱི་མཆོག་་་་
གསུང་ངག་རིན་པོ་ཆེ་ཉམས་སུ་བླང་སྙམ་དུ་བསམ་པའོ། །གཉིས་པ་ནི་དལ་འབྱོར་རྙེད་་་
དཀའ་ཐོབ་པ་ལ་དགོས་པ་ཅི་ཡོད་སྙམ་ན། ཕན་ཡོན་ཤིན་ཏུ་ཆེ་སྟེ། དལ་འབྱོར་གྱི་་་
ལུས་འདིས་ཚེ་ཕྱི་མའི་མཐོ་རིས། ཐེག་པ་འོག་མའི་མྱང་འདས། བླ་ན་མེད་པ་
སངས་རྒྱས་ཀྱང་བསྒྲུབ་པར་ནུས་པས་ཤིན་ཏུ་ཕན་ཡོན་ཆེ་སྟེ། སློབ་སྤྲིང་དུ། བད་་་་་
གཤེགས་ལམ་རྟེན་འགྲོ་བའི་འདྲེན་པར་ཆས་གྱུར་ཅིང་། །སེམས་ཀྱི་སྟོབས་ཆེན་མི་ཡིས་
རྙེད་པ་གང་ཡིན་པའི། །ལམ་དེ་ལྷ་དང་ཀླུ་ཡིས་མི་རྙེད་ལྷ་མིན་དང་། །མཁའ་ལྡིང་་་་
རིག་འཛིན་མིའམ་ཅི་དང་ལྟོ་འཕྱེས་མིན། །མི་ཡི་དངོས་པོ་ཤིན་ཏུ་རྙེད་དཀའ་རྙེད་གྱུར་་་་
ནས༑ །དོན་དུ་བརྣག་པ་གང་ཡིན་དེ་ནི་བསྟུན་ཏེ་བསྒྲུབས། །ཞེས་པ་ལྟར་རོ། །
གསུམ་པ་ཐོབ་པའི་དལ་བ་ཡུན་རིང་དུ་མི་གནས་པ་ནི་གསུམ་སྟེ། ངེས་པར་འཆི་་་་་
བསམ་པ། ནམ་འཆི་ཆ་མེད་བསམ་པ། འཆི་བ་ལ་གཞན་ཅིས་ཀྱང་མི་ཕན་པ་བསམ་་
པའོ༑ །དང་པོ་ལ་རྙེད་པར་དཀའ་བའི་དལ་འབྱོར་དེ་ཐོབ་ཅིང་ལམ་བསྒྲུབ་པ་ལ་རིངས་་་
ཅི་དགོས་སྙམ་ན། དལ་འབྱོར་ནི་རྟག་པའི་དངོས་པོ་ཅུང་ཟད་ཀྱང་མེད་དེ། སྤྱོད་་་་་་
འཇུག་ཏུ། ཉིན་མཚན་སྡོད་པ་ཡོང་མེད་པར། །ཚེ་འདི་རྟག་ཏུ་རྒྱུད་འགྱུར་ཞིང་། །
སྣོན་པ་གུད་ནས་ཡོང་མེད་པས། །བདག་ལྟ་འཆི་བར་ཅིས་མི་འགྱུར། །ཞེས་གསུངས་
29

པ་ལྟར་དང་། འདི་ལྟར་སྐྱེས་པ་ཐམས་ཅད་ཀྱི། །མདུན་ན་གནས་པ་འཆི་བ་ཡིན། །
ཞེས་གསུངས་པས་འཆི་བའི་ཆོས་ཅན་ཏེ། ཕྱི་ནང་གི་འབྱུང་བ་འཁྲུགས་པས་འཆི།
ལོག་འདྲེན་གྱི་བགེགས་འཁྲུགས་པས་འཆི། ཕོ་ལྷ་ལ་སོགས་པའི་གདོན་གཞན་་་་་་
འཁྲུགས་པས་འཆི་བས་སེམས་ཅན་གྱི་རིས་ལ་མཐར་མི་འཆི་བ་གཅིག་ཀྱང་མེད་དོ་དེས་ན་
རྙེད་དཀའོ། །གཉིས་པ་ནི་མཐར་འཆི་ཡང་། རེས་ཤིག་རང་མི་འཆིའམ། ལོ་་་་
ཡོད་ཀྱིས་སྙིང་པོ་ལེན་སྙམ་ན། སྤྱོད་འཇུག་ལས། དེ་རིང་ཁོ་ན་མི་འཆི་ཞེས། །
བདེ་བར་འདུག་པ་རིགས་མ་ཡིན། །ཞེས་པ་ལྟར། །ནམ་འཆི་མ་ངེས་པས་ད་ལྟ་ཉིད་་་་
དུ་ལམ་ཉམས་སུ་བླང་དགོས་ཏེ། དེའི་རྒྱུ་མཚན་ཡང་། འཛམ་བུ་གླིང་བའི་ཚེ་ལ་ངེས་་
པ་མེད་པ་དང་། མི་མཐུན་པའི་ཕྱོགས་ཀྱི་རྐྱེན་མང་བ་དང་། མཐུན་པའི་རྐྱེན་དཀོན་་་་
པ་སྟེ། མཛོད་དུ། འདི་ན་མ་ངེས་ཐ་མར་ནི། །ལོ་བཅུ་དང་པོ་དཔག་ཏུ་མེད། །
ཅེས་དང་། སློབ་དཔོན་ཀླུ་སྒྲུབ་ཀྱིས། འཆི་བའི་རྐྱེན་ནི་ཤིན་ཏུ་མང་། །གསོན་པའི་
རྐྱེན་ནི་ཉུང་ཟད་གཅིག །དེ་དག་ཉིད་ཀྱང་འཆི་བའི་རྐྱེན། །དེ་བས་རྟག་ཏུ་ཆོས་མཛོད་
ཅིག ཅེས་རིན་ཆེན་ཕྲེང་བ་ལས་སོ། །གསུམ་པ་ནི། འཆི་བ་ན་ཚེ་འདིར་བསགས་
པའི་ཟས་ནོར་འཁོར་གཡོག་འཛའ་བཤེས་རྣམས་ཀྱི་ཕན་པར་ཡོད་དམ་སྙམ་ན། ངེས་་་་
པར་འཆི་བའི་དུས་ལ་བབ་པའི་ཚེ། རྫས་ཀྱིས་མི་བཟློག །སྔགས་ཀྱིས་མི་བཟློག །
རྟེན་འབྲེལ་གྱིས་མི་བཟློག་སྟེ། རྒྱལ་པོ་ལ་གདམས་པའི་མདོ་ལས། རྒྱལ་པོ་ཆེན་པོ་་་
ན་བ་ནི་ནད་མེད་པ་འཇོམས་ཤིང་འོང་། རྒས་པ་ནི་དར་ལ་བབ་པ་འཇོམས་ཤིང་འོང་། །
རྒུས་པ་ནི། ཕུན་སུམ་ཚོགས་པ་ཐམས་ཅད་འཇོམས་ཤིང་འོང་། འཆི་བ་ནི་སྲོག་་་་
འཇོམས་ཤིང་འོང་། དེ་དག་ལ་མགྱོགས་པས་འགྲོས་པའམ། ནོར་གྱིས་བཟློག་་་་
པའམ༑ རྫས་དང་སྔགས་དང་སྨན་གྱིས་ཞི་བར་བྱ་བ་སླ་བ་མ་ཡིན་ནོ་ཞེས་སོ། །
གསུམ་པ་ལས་རྒྱུ་འབྲས་ལ་ཡིད་ཆེས་བསྒོམ་པ་ལ་གསུམ། མི་དགེ་བའི་ལས། དགེ་་་
བའི་ལས། ལུང་མ་བསྟན་གྱི་ལས་སོ། །དང་པོ་ལ་གསུམ། མི་དགེ་བའི་ལས་་་་་
བསམ༑ ལས་འབྲས་བསམ། དེ་སྤང་བའོ། །དང་པོ་ནི་འདོད་ཆགས་ཞེ་སྡང་གཏི་་
མུག་གསུམ། །དེས་སྐྱེད་ལས་ནི་མི་དགེ་བ། །ཞེས་གསུངས་པ་ལྟར་ཉོན་མོངས་་་་་་

དུག་གསུམ་གྱི་ཀུན་ནས་བསླངས་པའི་ལུས་ཀྱི་ལས། སྲོག་གཅོད་པ། མ་བྱིན་པར་་་་
ལེན་པ། འདོད་པས་ལོག་པར་གཡེམ་པ་སྟེ་གསུམ། ངག་གི་ལས་བརྫུན། ཕྲ་མ།
ཚིག་རྩུབ། ངག་འཁྱོལ་ཏེ་བཞི། ཡིད་ཀྱི་ལས་བརྣབ་སེམས། གནོད་སེམས།
ལོག་ལྟ་སྟེ་གསུམ་དང་། དེས་ཐོག་དྲངས་དུག་གསུམ་གྱི་ཀུན་ནས་བསླངས་པའི་ལུས་་་་་
ངག་གི་ལས་སོ། །གཉིས་པ་ནི་མི་དགེ་བ་བཅུ་པོ་དེ་དག་སྤྱད་པའི་འབྲས་བུ་ལ་གསུམ་་་་
སྟེ༑ རྣམ་སྨིན་གྱི་འབྲས་བུ། རྒྱུ་མཐུན་གྱི་འབྲས་བུ། བདག་པོའི་འབྲས་བུའོ། །
དང་པོ་ནི་ངན་སོང་གསུམ་གྱི་རྟེན་ལ་མྱོང་ལ། གཉིས་པ་ལ་ཡང་བྱེད་པ་རྒྱུ་མཐུན་པར།
མྱོང་བ་རྒྱུ་མཐུན་གཉིས་ལས་དང་པོ་ནི། རྣམ་སྨིན་གྱི་སྡུག་བསྔལ་མྱོང་ཚར་ནས། །
དགེ་བའི་རྩ་བ་འགའ་ཞིག་གིས་མིར་སྐྱེས་ན་ཡང་མི་དགེ་བ་བཅུ་པོ་བྱེད་པ་ལ་སྤྲོ་བའོ། །
གཉིས་པ་ནི། རང་གི་ཐོག་ཏུ་ཡང་སྲོག་གཅོད་བྱས་པས་ཚེ་ཐུང་བ་ལ་སོགས་པའོ། །
བདག་པོའི་འབྲས་བུ་ནི་སྣོད་ཀྱི་འཇིག་རྟེན་ལ་སྨིན་ནས་མྱོང་བ་སྟེ། ས་ཕྱོགས་མཐུ་ཆུང་
བ་ལ་སོགས་པ་སྟེ། རིན་ཆེན་ཕྲེང་བར། བསད་པ་ཡི་ནི་ཚེ་ཐུང་འགྱུར། །རྐུ་བ་ཡི་་་
ནི་ལོངས་སྤྱོད་ཕོངས། ། བྱི་བོ་བྱེད་པ་དགྲ་ཟླར་བཅས། །བརྫུན་དུ་སྨྲ་བས་སྐུར་་་་་་་
མང་༑ །ཕྲ་མ་ཡི་ནི་བཤེས་དང་བྱེ། །རྩུབ་པོ་ཉིད་ཀྱིས་མི་སྙན་ཐོས། །མ་འབྲེལ་བ་
ཡི་ཚིག་མི་བཙུན། །བརྣབ་སེམས་ཡིད་ལ་རེ་བ་འཇོམས། །གནོད་སེམས་འཇིགས་པ་
སྦྱིན་པར་བཤད། །ལོག་པར་ལྟ་བས་ལྟ་ངན་ཉིད། །ཅེས་དང་། བདག་འབྲས་་་་་
ཀྱང་། ཕྱི་རོལ་མཐུ་ཆུང་སེར་ཆར་མང་། །རྡུལ་འཁྲིགས་དྲི་ང་མཐོ་དམའ་ཅན། །
ཚྭ་སྒོ་ཅན་སོགས་དུས་ལོག་དང་། །འབྲས་བུ་ཕྲ་ཁ་ཆུང་བའང་མེད། །ཅེས་པ་རྣམས་་་་
སོ༑ །གསུམ་པ་ནི། དེ་ལྟར་མི་དགེ་བ་ལས་འབྲས་བུ་སྡུག་བསྔལ་འབྱུང་བར་འདུག་་་་
པས་ཅི་ནས་ཀྱང་སྤང་སྙམ་དུ་བསྒོམ། གཉིས་པ་དགེ་བའི་ལས་ལའང་གསུམ་ལས།
དང་པོ་ནི། མ་ཆགས་ཞེ་སྡང་གཏི་མུག་མེད་པའི་ཀུན་ནས་བསླང་པའི་སྲོག་གཅོད་་་་
སོགས་བཅུ་པོ་སྤངས་པ་ནི་དགེ་བའོ། །དེ་ལྟར་ཡང་། ཆགས་སྡང་གཏི་མུག་མེད་ལས་
སྐྱེས༑ །དེས་བསྐྱེད་ལས་ནི་དགེ་བའོ། །ཞེས་སོ། །གཉིས་པ་ནི་གསུམ་ལས།
རྣམ་སྨིན་གྱི་འབྲས་བུ་གནས་སྐབས་སུ་བདེ་འགྲོར་སྐྱེ། མཐར་ཐུག་བྱང་ཆུབ་གསུམ་་་་་
31

ཐོབ་༑ རྒྱུ་མཐུན་ལ་བྱེད་པ་རྒྱུ་མཐུན་གང་དུ་སྐྱེས་པ་དེར་དགེ་བ་སྤྱོད་པ་ལ་དགའ། །
མྱོང་བ་རྒྱུ་མཐུན་ཚེ་རིང་བ་ལ་སོགས་པ་བཅུ། བདག་པོའི་འབྲས་བུ་ས་ཕྱོགས་གཟི་་་་
མདངས་ཆེ་བ་ལ་སོགས་པ་བཅུའོ། །གསུམ་པ་དེ་བསྒྲུབ་པ་ནིསྐུ
 ། དགེ་བའི་ཕན་ཡོན་དེ་
ལྟ་བུ་འདུག་པས་ཅི་གྲུབ་བསྒྲུབ་སྙམ་དུ་བསམ་ཞིང་ལག་ཏུ་ལེན་ཞིང་འགོད་པར་བྱ། །
གསུམ་པ་ལུང་མ་བསྟན་གྱི་ལས་ཡང་གསུམ་ལས། དང་པོ་ལས་བསམ་པ་ནི། ཀུན་་་་
སློང་དགེ་མི་དགེ་གང་གི་ཡང་མ་ཟིན་པའི་ཟས་ཟ་བ་དང་། འགྲོ་འཆག་ལ་སོགས་པའོ། །
གཉིས་པ་ལས་འབྲས་ནི་ལས་དེ་སྤྱད་ཀྱང་འབྲས་བུ་བདེ་སྡུག་གང་ཡང་སྐྱེད་མི་ནུས་སོ། །
གསུམ་པ་དེ་དག་དགེ་བར་བསྒྱུར་བ་ནི། བྱང་ཆུབ་ཀྱི་སེམས་སྔོན་དུ་སོང་བར་བྱས་ནས།
ཟས་ཟ་བ་དང་གཉིད་ལོག་པ་ལ་སོགས་ཐམས་ཅད་དགེ་བར་བསྒྱུར་རོ། །དེ་ལྟར་ཡང་།
བཞི་བརྒྱ་པར། བསམ་པ་བྱང་ཆུབ་སེམས་དཔའ་ལ། །དགེའམ་ཡང་ན་མི་དགེའང་་་་
རུང་༑ །ཐམས་ཅད་དེ་དག་ཉིད་འགྱུར་ཏེ། །གང་ཕྱིར་སེམས་དེའི་དབང་གྱུར་ཕྱིར། །
ཞེས་གསུངས་སོ། །
གཉིས་པ་ཉམས་ཀྱི་སྣང་བ་ནི། རྡོ་རྗེའི་ཚིག་རྐང་ལས། རྣལ་འབྱོར་པ་ལ་ཏིང་
ངེ་འཛིན་ལ་ཉམས་ཀྱི་སྣང་བ། ཞེས་གསུངས་པ་ལ་གཉིས་ཏེ། ཐུན་མོང་གི་རྣལ་་་་་
འབྱོར་པས་ཐུན་མོང་གི་ཉམས་རྣམས་རྒྱུད་ལ་སྐྱེས་སྐྱེས་སུ་བསྒོམ་པ་དང༌། ཐུན་མོང་མ་
ཡིན་པའི་རྣལ་འབྱོར་པས་སྐྱེ་འགྱུར་གྱི་ཉམས་ལ་ངེས་ཤེས་བསྒོམ་པའོ། །དང་པོ་ལ་་་་་
གསུམ་སྟེ། བྱམས་པ་བསྒོམ་པ། སྙིང་རྗེ་བསྒོམ་པ་བྱང་ཆུབ་ཀྱི་སེམས་བསྒོམ་པའོ། །
དང་པོ་ནི། འཇུག་པར། འགྲོ་ལ་ཕན་པ་ཉེར་བསྒྲུབ་པ། །བྱམས་པ་ཆེན་པོ་ཞེས་་་་
བྱའོ༑ །ཞེས་པ་ལྟར་བསམ་པ་ལ། ཉེ་བ་ལ་བསྒོམ་པ། དགྲ་ལ་བསྒོམ་པ། དེ་་་་
ཐམས་ཅད་ལ་བསྲེ་བའོ། །དང་པོ་ནི། མ་མདུན་དུ་དམིགས་ལ། བདག་གི་མ་་་་་
འདིས་དང་པོ་ཉིང་འཚམས་སྦྱོར་བ་ནས་བཟུང་སྟེ། ཟླ་བ་དགུ་འམ། བཅུའི་བར་ལྟོར་་
བཟུང་ནས་གནོད་པའི་སྤྱོད་ལམ་སྤངས། མཐུན་པའི་རིམ་གྲོ་བསྟེན། ཕྱིར་འཐོན་་་་་
ནས་བརྩེ་སེམས་ཀྱིས་བསྐྱངས། བྱམས་པའི་མིག་གིས་བལྟས་ཏེ་སྙིང་གི་དུམ་བུ་ཕྱིར་་་
ལྷུང་བ་ལྟར་སོར་མོ་ལྔའི་ཁ་ལ་བླངས། བཟའ་བཏུང་ཁས་སྙོད། མི་གཙང་བ་ལ་་་་

པས་ཕྱིས། བདག་གི་དོན་དུ་བདེ་སྡུག་གཏམ་ངན་དུ་མ་བསགས་ནས། མ་རང་ལ་་་་་་
ཡོད་པའི་དངོས་པོ་ཐམས་ཅད་བདག་ལ་བྱིན་ཏེ། མདོར་ན་གཅེས་པའི་ལུས་གསོས།
འཆི་བའི་སྲོག་སྐྱབས། ཕངས་པའི་ཡོ་བྱད་བྱིན་པས་མ་འདི་ཤིན་ཏུ་དྲིན་ཆེ་སྙམ་དུ་་་་
བསམ༑ དེས་ན་དྲིན་ཅན་འདི་ལ་དྲིན་ལན་བློན་དགོས་ལ། མ་བླུན་ན་དེ་ལས་ཁྲེལ་་་
བོར་བ་མེད་སྟེ། དེ་ལྟར་ཡང་། སློབ་སྤྲིང་དུ། བྱིས་པ་པང་ན་བཙས་པ་ཅི་ཡང་་་་
ནུས་པས། །གང་གི་ནུ་ཞོ་བྱམས་པའི་ཤུགས་ཀྱིས་ཟགས་འཐུངས་ལ། །ངལ་བ་མ་་་་
བསྟེན་བྱམས་པ་བསྟེན་པས་དེ་དག་འདིར། །ཤིན་ཏུ་མ་རབས་ཞིག་ནའང་སྤོང་བར་སུ་་་
ཞིག་སྤྲོ། །གང་གི་ཁོང་ན་འདི་སྐབས་རྙེད་ནས་གནས་གནས་ཤིང་། །གང་གི་བརྩེ་་་་
བག་ཟོན་བྱས་སེམས་ཀྱི་འདི་བླངས་པ། །ཉོན་མོངས་དེ་དག་སྡུག་བསྔལ་སྐྱབས་མེད་་་་
འདིར་བོར་ནས། །འགྲོ་བ་མང་བས་ཐ་ཤལ་ཞིག་ནའང་སུ་ཞིག་སྤྲོ། །ཞེས་སོ། །
ཇི་ལྟར་བྱམས་པས་དྲིན་ལན་ལོན་ན། བདེ་བ་ལ་སྦྱར་ན་ལོན་པས། དེ་ལ་རྒྱུ་དགེ་བ་
མ་བསགས་ན་ཐོབ་པར་མི་འགྱུར་བས། དགེ་བ་དང་ཕྲད་ན་སྙམ་པས། བདག་གི་མ་་
འདི་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག །ཅེས་རྩེ་གཅིག་པས་བརྒྱ་སྟོང་ལ་་་་
སོགས་པ་བགྲང་། བདེ་བ་དང་བདེ་བའི་རྒྱུ་དང་ལྡན་པ་དཀོན་མཆོག་མཁྱེན། ཞེས་་་་
ཀྱང་བརྗོད་པ་སྟེ། མདོར་ན་བ་སྤུ་ལྡང་བའམ། འཆི་མ་འཁྲུག་པའི་བར་དུ་དྲིན་དྲན་་་་
པའི་སྒོ་ནས་བསམ་མོ། །དེ་ནས་པ་ལ་སོགས་པའི་གཉེན་རྣམས་ཀྱང་དམིགས་ལ། །
འདི་རྣམས་ཀྱང་ད་ལྟ་འདི་ལྟ་བུའི་འབྲེལ་བའི་སྒོ་ནས་ཕན་བཏགས། དེར་མ་ཟད་སྐྱེ་བ་
སྔ་མར་བདག་གི་མ་མང་དུ་བྱས་ཤིང་། མ་བྱས་རེས་ཀྱིས་རྩ་བའི་མ་བཞིན་དུ་ཕན་་་་་་
བཏགས་པ་ལ་སོགས་པ་བསམས་ནས། སྔར་བཞིན་དུ་བགྲང་། གཉིས་པ་ནི་བདག་་་་
ལ་དངོས་སམ་བརྒྱུད་ནས་གནོད་པ་བྱེད་པའི་དགྲ་བོ་གང་ཡིན་པ་དེ་མདུན་དུ་དམིགས་ལ།
འདི་ལས་ཉོན་གྱིས་སེམས་བསྒྲིབས། སྐྱེ་ཤི་འཕོས་པས་ངོ་མ་ཤེས་པས། ད་ལྟ་་་་
བདག་ལ་གནོད་པ་བྱེད་ཀྱང་། སྐྱེ་བ་སྔ་མའི་མ་ཡིན་པ་ལ་སོགས་བསམ་ནས་སྔར་ལྟར་་་
བྱམས་པ་བསྒོམ་མོ། །གསུམ་པ་ནི་དེ་དག་ལ་སྐྱེས་པ་དང༌། དགྲ་གཉེན་དུ་མ་གྱུར་་་་་
པའི་སེམས་ཅན་གྱིས་ཀྱང་། ཐོག་མ་མེད་པ་ནས་མ་བྱས་པ་དང་། དྲིན་དྲན་པའི་སྒོ་་་
33

ནས་བསམ་མོ། །དེས་ན་སེམས་ཅན་དེ་དག་རེ་རེས་ཀྱང་མ་བྱས་པའི་གྲངས་བགྲངས་བ་
ལས་འདས་ཏེ། བཤེས་སྤྲིང་དུ། རེ་རེའི་རུས་པའི་བདག་ཉིད་ཕུང་པོ་ནི། །ལྷུན་པོ་
མཉམ་པ་ཉིད་གཅིག་འདས་གྱུར་ཏེ། །མའི་ཐུག་མཐའ་རྒྱ་ཤུག་ཚིག་གུ་ཙམ། །རིལ་་་་
བུར་བགྲངས་ཀྱང་ས་ཡི་ལང་མི་འགྱུར། །ཞེས་གསུངས་པས་སོ། །དེས་ན་མ་བྱས་་་་་་
རེས་ཀྱིས་ཕན་བཏགས། གནོད་པ་ལས་སྐྱབས་པས་དྲིན་དྲན་པར་བྱས་ལ་བྱམས་པ་
བཅོས་མ་མ་ཡིན་པ་སྐྱེས་སྐྱེས་བསྒོམ་མོ། །
གཉིས་པ་སྙིང་རྗེ་བ་བསྒོམ་པ་ལ་གསུམ་སྟེསྒོ ། སེམས་ཅན་ལ་དམིགས་པའི་དང་།
ཆོས་ལ་དམིགས་པའི་དང་། དམིགས་པ་མེད་པ་ལ་དམིགས་པའི་སྙིང་རྗེའོ། །དང་པོ་་
ནི་འཇུག་པར། སྡུག་བསྔལ་ཅན་རྣམས་ཡོངས་སྐྱོབ་པ། །ཐུགས་རྗེ་ཆེན་པོ་ཞེས་་་་་
གསུངས་པས། །བྱམས་པ་བསྒོམ་པའི་གོ་རིམ་བཞིན་དུ། བདག་གི་མ་དངོས་སུ་སྡུག་་་
བསྔལ་གསུམ་གྱིས་གདུངས་ཤིང་། སྡུག་བསྔལ་གྱི་རྒྱུ་མི་དགེ་བ་ལ་སྤྱོད་པ་འདི་རྣམས་་་་
སྙིང་རེ་རྗེ་སྙམ་དུ་ཞེ་ཐག་པ་ནས་བསམས་ཤིང་། ངག་ཏུའང་བརྗོད། དེས་ན་སྡུག་་་་
བསྔལ་གསུམ་པོ་དེའི་རྒྱུ་མི་དགེ་བ་དང་བྲལ་ན་སྙམ་པས། བདག་གི་མ་འདི་རྣམས་སྡུག་
བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག །ཅེས་བརྒྱ་སྟོང་ལ་སོགས་པ་་་་་
བགྲང་ངོ་། །གཉིས་པ་ནི། སྡུག་བསྔལ་གྱི་རྒྱུ་ཡང་མ་རིག་པ་ལས་བྱུང་བ་ཡིན་པས།
མ་རིག་པ་དང་བྲལ་བར་གྱུར་ཅིག་སྙམ་པ་ཆོས་ལ་དམིགས་པའི་སྙིང་རྗེ་དང་། གསུམ་་་་་
པ་ནི། སེམས་ཅན་ཐམས་ཅད་ངོ་བོ་ཉིད་ཀྱི་མ་གྲུབ་པ་ཡིན་ཡང་དེ་ལྟར་མ་རྟོགས་པར་་་་
སེམས་འཛིན་པ་དང་བཅས་ཏེ། སྡུག་བསྔལ་བ་སྙིང་རེ་རྗེ་སྙམ་དུ་བསྒོམ་པར་བྱའོ། །
གསུམ་པ། བྱང་ཆུབ་ཀྱི་སེམས་བསྒོམ་པ་ལ་གསུམ། སྨོན་པ་བྱང་ཆུབ་་་་་་
སེམས་བསྒོམ་པ། འཇུག་པ་བྱང་ཆུབ་ཀྱི་སེམས་བསྒོམ་པ། དོན་དམ་པའི་བྱང་ཆུབ་་་
ཀྱི་སེམས་བསྒོམ་པའོ། །དང་པོ་ནི། མགོན་པོ་བྱམས་པས། སེམས་བསྐྱེད་པ་ནི་་་་་
གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་གསུངས་པ་ལྟར་་་་་
གསུམ༑ མར་གྱུར་པའི་སེམས་ཅན་འདི་རྣམས་མ་བསྒྲལ་བར། བདག་གཅིག་པུ་ཐར་
བར་འདོད་ན་དེ་ལས་ཁྲེལ་བོར་བ་མེད་དེ། སློབ་སྤྲིང་དུ། ཉེ་དུ་འཁོར་བའི་རྒྱ་མཚོའི་་

ནང་དུ་ཆུད་གྱུར་པ། །ཀློང་གི་ནང་དུ་ལྷུང་བ་ལྟ་བུར་སྣང་བཞིན་དུ། ། སྐྱེ་ཤི་འཕོས་་་་་
པས་ངོ་མ་ཤེས་པ་དེ་བོར་ནས། །གལ་ཏེ་གཅིག་ཐར་བྱེད་ན་དེ་ལས་ཁྲེལ་བོར་མེད། །
ཅེས་གསུངས་སོ། །འོ་ན་དེ་དག་སྒྲོལ་བའི་ནུས་པ་བདག་ལ་ཡོད་དམ་ཞེ་ན། བདག་་་་
ལ་ཡོད་པ་ལྟ་ཅི་སྨོས་ཏེ། ཚངས་པ། བརྒྱ་བྱིན། ཉན་རང་རྣམས་ལ་ཡང་མེད།
སུ་ལ་ཡོད་ན་སངས་རྒྱས་ཁོ་ན་ལ་ཡོད་པས་སེམས་ཅན་ཐམས་ཅད་ཀྱི་དོན་དུ་རྫོགས་པའི་་་་
སངས་རྒྱས་ཀྱི་གོ་འཕང་ཐོབ་པར་བྱ་སྙམ་པ་དང་། བདག་སངས་རྒྱས་ནས་སེམས་ཅན་་་
ཐམས་ཅད་ཐེག་པ་གསུམ་གྱི་སྒོ་ནས་མྱ་ངན་ལས་འདས་པའི་ས་ལ་བཞག་སྙམ་པ་དང་།
རིགས་ཅན་གསུམ་ཀའང་རིམ་གྱིས་སྦྱངས་ནས་སངས་རྒྱས་ཀྱི་ས་ལ་བཞག་སྙམ་དུ་བསམ་་
པ་སྟེ། སྐོམ་པས་ཆུ་འདོད་པ་ལྟར་སངས་རྒྱས་ལ་འདོད་པའི་འདུན་པ་མ་སྐྱེས་ཀྱི་བར་་་་་
དུའོ༑ །གཉིས་པ་ལ་གསུམ་སྟེ། བདག་གཞན་མཉམ་པར་བསྒོམ་པ། བརྗེ་་་་་་
བསྒོམ་པ། དེ་དག་གི་སྤྱོད་པ་ལ་བསླབ་པའོ། །དང་པོ་ནི། སྤྱོད་འཇུག་ཏུ།
བདག་དང་གཞན་དུ་མཉམ་པ་ནི། །དང་པོ་ཉིད་དུ་འབད་དེ་བསྒོམ། །ཞེས་གསུངས་
པ་ལྟར། ཚུལ་ཇི་ལྟར་ན། གང་ཚེ་བདག་དང་གཞན་གཉིས་ཀ །བདེ་བ་འདོད་་་་
མཚུངས་པ་ལ། །བདག་དང་ཁྱད་པར་ཅི་ཡོད་ན། །གང་ཕྱིར་བདག་གཅིག་བདེ་བར་་་་
བརྩོན་༑ །གང་ཚེ་བདག་དང་གཞན་གཉིས་ཀ །སྡུག་བསྔལ་མི་འདོད་མཚུངས་པ་ལ། །
བདག་དང་ཁྱད་པར་ཅི་ཡོད་ན། །གང་ཕྱིར་གཞན་མིན་བདག་བསྲུངས་བྱེད། །ཅེས་་་་
པ་ལྟར་བསམ་སྟེ། སེམས་ཅན་ཐམས་ཅད་བདག་གི་མ་ཡིན་པས་དེའི་འདོད་པ་བསྒྲུབ་་་
དགོས་པ་ལ། བདག་བདེ་བར་འདོད་པ་ལྟར། སེམས་ཅན་ཐམས་ཅད་ཀྱང་བདེ་བར་་
འདོད༑ བདག་སྡུག་བསྔལ་མི་འདོད་པ་བཞིན་སེམས་ཅན་ཐམས་ཅད་ཀྱང་སྡུག་བསྔལ་
མི་འདོད་པར་ཚུལ་མཚུངས་པས། ད་ཕྱིན་ཆད་སེམས་ཅན་ཐམས་ཅད་ཀྱི་བདེ་བ་བདག་་
གིས་བསྒྲུབ། སྡུག་བསྔལ་ཡང་བདག་གིས་སྤོང་སྙམ་དུ་ཞེ་ཐག་པ་ནས་བསམས་ལ།
སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག །སྡུག་བསྔལ་་་་་
དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག །ཅེས་བརྗོད། གཉིས་པ་ནི། སྤྱོད་
འཇུག་དུ། གང་ཞིག་བདག་དང་གཞན་རྣམས་ནི། །མྱུར་དུ་སྐྱབ་པར་འདོད་པ་དེས། །

བདག་དང་གཞན་དུ་བརྗེ་བྱ་བའི། །གསང་བའི་དམ་པ་སྤྱད་པར་བྱ། །ཞེས་པ་ལྟ་་་་་
ཏེ༑ ཚུལ་ཇི་ལྟར་ན། བདག་ཉིད་གཞན་ལ་གཏད་བྱ་དང་། །གཞན་རྣམས་བདག་་་
བཞིན་བཟུང་བར་བྱ། །ཞེས་དང་། བདག་ལ་དེ་དག་སྡིག་སྨིན་ཅིང་། །བདག་དགེ་
མ་ལུས་དེར་སྨིན་ཤོག །ཞེས་པ་ལྟར་ཏེ། སེམས་ཅན་ཐམས་ཅད་ཀྱི་རྒྱུད་ལ་ཡོད་པའི་
ལས་མི་དགེ་བ་སྡུག་བསྔལ་ལ་སོགས་པའི་མི་འདོད་པ་ཐམས་ཅད་བདག་ལ་སྨིན་པར་་་་་
གྱུར་ཅིག་ཅེས་བརྗོད་ལ། བདག་གི་མདུན་ན་མ་ཡལ་སོང་བ་ལྟ་བུ་མ་ཡིན་པར་སྙིང་གི་་
དཀྱིལ་དུ་བླངས་ལ། བདག་གིས་སེམས་ཅན་དེ་དག་གི་དོན་དུ་སྡུག་བསྔལ་དེ་དག་མྱོང་་
བར་བསྒོམ། བདག་གི་ལུས་ལོངས་སྤྱོད་དུས་གསུམ་གྱི་དགེ་བ་དང་བཅས་པ།
སེམས་ཅན་ཐམས་ཅད་ལ་བཏང་བས་དེ་རྣམས་རེ་རེས་ཀྱང་བསམ་གྱིས་མི་ཁྱབ་པ་ཐོབ་སྟེ།
གནས་སྐབས་སུ་ལྷ་མིའི་བདེ་བ་ལ་བཀོད། མཐར་ཐུག་སངས་རྒྱས་པར་མོས་པ་བྱས་་་་་
ལ༑ ཞེ་ཐག་པ་ནས། སེམས་ཅན་གྱི་སྡུག་བསྔལ་ཐམས་ཅད་བདག་ལ་སྨིན་པར་གྱུར་
ཅིག ་བདག་གི་དགེ་བ་དེ་སེམས་ཅན་ལ་སྨིན་པར་གྱུར་ཅིག །ཅེས་བརྗོད་དོ། །
གསུམ་པ་ནི་སྤྱོད་འཇུག་ཏུ། འདི་ནི་བདེ་ལ་ཉམས་བྱས་ཤིང༌། །བདག་གི་སྣོད་དང་་་་
རྟགས་པར་བྱས། །ཞེས་པ་ལྟར་སེམས་ཅན་ལ་གང་ཕན་ལ་འབད་དེ། གཙོ་བོར་གང་
སྡུག་བསྔལ་བའི་སེམས་ཅན་རྣམས་ཀྱི་སྡུག་བསྔལ་སེལ་བ་སོགས་ཅི་གྲུབ་བྱའོ། །
གསུམ་པ་དོན་དམ་བྱང་ཆུབ་སེམས་བསྒོམ་པ་ལ། བྱང་ཆུབ་སེམས་འགྲེལ་ལས། །
སངས་རྒྱས་རྣམས་ཀྱི་བྱང་ཆུབ་སེམས། །བདག་དང་ཕུང་པོ་རྣམ་རིག་གི །རྟོག་པ་་་་
རྣམས་ཀྱིས་མ་བསྒྲིབས་པ། །རྟག་ཏུ་སྟོང་ཉིད་མཚན་ཉིད་ཅན། །ཞེས་གསུངས་པའི་་་་
དོན་བསྒོམ་པ་ལ་གསུམ་སྟེ། དོན་དམ་བྱང་ཆུབ་སེམས་ཀྱི་མཚན་ཉིད། དེ་རྟོགས་་་་་
པར་བྱེད་པའི་ཐབས། དེ་རྒྱུད་ལ་བསྐྱེད་པའོ། །དང་པོ་ནི། མཐར་འཛིན་ཅན་གྱི་་་
རྟོག་པས་བཅོས་པ་མ་ཡིན་པར། ཆོས་རྣམས་ཀྱི་གནས་ལུགས་སུ་གྱུར་པའི་སྟོང་པ་ཉིད་་
ཀྱི་མཚན་ཉིད་ཅན་ནོ། །གཉིས་པ་ནི། ཞི་གནས་དང་ལྷག་མཐོང་ངོ༌། །གསུམ་པ་་་
ལ་ཡང་ཞི་གནས་རྒྱུད་ལ་བསྐྱེད་པ་དང་། ལྷག་མཐོང་རྒྱུད་ལ་བསྐྱེད་པའོ། །དང་་་་
ལ་གསུམ་སྟེ། དང་པོར་སྒྲིམ། བར་དུ་ཀློད། ཐ་མ་རེས་འཇོག་ཏུ་བསྒོམ་པའོ། །

དང་པོ་ནི། མེ་ཏོག་སྔོན་པོ་ལ་སོགས་པའི་དམིགས་རྟེན་གཅིག་ལ་དམིགས་ཏེ། དེའི་་་་
རྣམ་པ་གསལ་ཞིང་ཡུལ་གཞན་ལ་རྟོག་པ་མི་འཕྲོ་བར་བྱེད་པའོ། ། ཁ་ཅིག་རྣམ་པ་་་་་་
གསལ་ཡང་རྟོག་པ་གཞན་དུ་མི་འཕྲོ་བ་ཙམ་ལ་སྒོམ་ཡང་དག་ཏུ་འདོད་པ་ནི་བསྒོམ་སྐྱོན་་་་
ངོས་མ་ཟིན་པ་སྟེ། རྟོག་པ་གཞན་དུ་མི་འཕྲོ་བའི་ངང་ནས་དམིགས་རྟེན་གསལ་བ་གལ་་
ཆེའོ༑ །གཉིས་པ་ནི། དམིགས་པ་གསལ་བ་དང་། དེའི་སྟེང་དུ་ལྷོད་ཀྱིས་འཇོག་་་་
པའོ༑ །གསུམ་པ་ནི། དེ་ལྟར་བཞག་པས་ཅུང་ཟད་འཕྲོ་ན་སླར་ཡང་དམིགས་རྟེན་ལ་་
གཏད་ཅིང་བསྒོམ། ཡང་གློད་ནས་འཇོགས་པའོ། །དེ་ལ་གོམས་ནས་དམིགས་རྟེན་་་་
མེད་པར་དེའི་རྣམ་པ་བློ་ཡུལ་དུ་བྱས་ནས་སྔར་ལྟར་བསྒོམ་སྟེ། གང་བློ་ཡུལ་དུ་བྱས་པ་་་
དེ་ཇི་ཙམ་འདོད་ཀྱི་བར་གནས་ཤིང་རྟོག་པ་གཞན་དུ་མི་འཕྲོ་བར་ཐུབ་པའི་བར་དུ་བྱུང་་་་་
བྱུང་བསྒོམ་མོ། །གཉིས་པ་ལ་གསུམ་སྟེ། གསལ་བ་ངོས་བཟུང་། མཐའ་བྲལ་ལ་་་
བློ་སྦྱངས། བརྗོད་བྲལ་ལ་ངེས་ཤེས་བསྐྱེད་པའོ། །དང་པོ་ནི། སྣོད་བཅུད་ཀྱི་སྣང་
བ་ཐམས་ཅད་སེམས་ཀྱི་བྱས་ལ། བྱེད་པ་པོའི་སེམས་ཀྱང་གསལ་རིག་ཙམ་མོ་སྙམ་དུ་་་
ངེས་པར་བྱས་ལ་དེའི་ངང་དུ་བློ་བཞག་གོ །གཉིས་པ་ནི། གསལ་རིག་ཙམ་དེ་ཡང་།
ཡང་དག་པར་མཐའ་དབུས་རྟག་ཆད་སྐྱེ་འཇིག་ཐམས་ཅད་དང་བྲལ་བ་ནམ་མཁའ་ལྟ་བུར་
ཤེས་པར་བྱས་ལ་དེའི་སྟེང་དུ་བློ་བཞག་གོ །གསུམ་པ་ནི་དེ་ལྟར་གསལ་བ་བཙལ་བས་་་་
མ་རྙེད་པ་དང་ཚོལ་མཁན་གྱི་གསལ་བ་ཙམ་ཉིད། མེ་དང་མེའི་ཚ་བ་ལྟར་དབྱེར་མེད་པ་་
ངེས་པར་བྱས་ལ་དེའི་སྟེང་དུ་བློ་བཞག་གོ །ཡང་ན་གཞན་རྣམས་སྔར་དང་འདྲ་བ་ལ། །
ལྷག་མཐོང་ལ་གསུམ་སྟེ། ཡུལ་སྣང་སེམས་སུ་བསྒྲུབ་པ། སེམས་སྣང་རྒྱུ་་་་
མར་བསྒྲུབ་པ། སྒྱུ་མ་རང་བཞིན་མེད་པར་བསྒྲུབ་པའོ། །དང་པོ་ནི། སྣོད་བཅུད་་་་
ཀྱི་བསྡུས་པའི་ཆོས་རྣམས་ཀུན་ཕྱུ་དང་། དབང་ཕྱུག་དང་། འབྱུང་བཞི་དང་། རྡུལ་་
ཕྲན་ལ་སོགས་པའི་བྱེད་པ་པོ་དོན་གཞན་གྱིས་བྱས་པ་མ་ཡིན་གྱི། རང་གི་སེམས་ཀྱི་་་་་
སྤྱོད་ཡུལ་ཡིན་པས་བདེན་པར་གྲུབ་པ་ཅུང་ཟད་ཙམ་ཡང་མེད་དེ། དཔེར་ན་རྨི་ལམ་གྱི་་
སྣོད་བཅུད་ཀྱི་སྣང་བ་བཞིན་ནོ་སྙམ་དུ་ཕྱི་ནང་གི་ཆོས་ཐམས་ཅད་རང་གི་སེམས་ཀྱི་ཆོ་་་་
འཕྲུལ་དུ་ངེས་ཤེས་སྐྱེས་སྐྱེས་བསྒོམ་མོ། །གཉིས་པ་ནི། སྣང་བ་སྣ་ཚོགས་སེམས་ཀྱི་
37

ཆོ་འཕྲུལ་ཙམ་དུ་ཡང་བདེན་པར་མ་གྲུབ་སྟེ། དཔེར་ན་སྒྱུ་མ་མཁན་གྱིས་སྤྲུལ་པའི་་་་
གླང་ལ་སོགས་པ་བཞིན་དུ་རང་གི་སེམས་ཉིད་དགེ་སྡིག་གི་བག་ཆགས་སྣ་ཚོགས་ཀྱི་རྒྱུ་་་་
རྐྱེན་ཚོགས་པའི་སྣང་བ་ཙམ་ཡིན་ནོ་སྙམ་དུ་བསྒོམ་མོ། །གསུམ་པ་ནི་སྒྱུ་མ་ཙམ་དུ་ཡང་་་
བདེན་པར་མ་གྲུབ་སྟེ། ཀུན་རྫོབ་ཏུ་རྟག་ཆད་སྐྱེ་འཇིག་སོགས་དང་བྲལ་བའི་རྟེན་་་་་
འབྲེལ་ཙམ་དང༌། དོན་དམ་པར་བརྗོད་པ་དང་བྲལ་བ་ཡིན་ནོ། །སྙམ་དུ་བསྒོམ་མོ།
འདི་ནི་རྗེ་བཙུན་གྱི་དགོངས་པ་ཕྱིན་ཅི་མ་ལོག་པ་ཡིན་ཏེ། རྗེ་བཙུན་གྱིས་ཞེན་པ་བན་་་་
བྲལ་གྱི་མགུར་ལས། ཆོས་ཀུན་སེམས་ཀྱི་སྤྱོད་ཡུལ་ཡིན། །ཕྱུ་དང་དབང་ཕྱུག་ལ་་་་་
སོགས་པ། །འབྱུང་བཞིའི་བྱེད་པོ་མ་ཚོལ་བར། །སེམས་ཉིད་ཀྱི་ངང་ལ་གང་དགར་་་་
ཞོག ་སྣང་བ་སྒྱུ་མའི་རང་བཞིན་དང་། ། རྟེན་ཅིང་འབྲེལ་བར་འབྱུང་བ་ཡིན། །
གནས་ལུགས་བརྗོད་པར་མི་ཤེས་པས། །བརྗོད་བྲལ་གྱི་ངང་ལ་གང་དགར་ཞོག །
ཅེས་གསུངས་པའི་ཕྱིར་རོ། །
གཉིས་པ་ཐུན་མོང་མ་ཡིན་པའི་རྣལ་འབྱོར་པས་སྐྱེ་འགྱུར་གྱི་ཉམས་ལ་ངེས་ཤེས་་་་
སྒོམ་པ་ནི། ད་རྡོ་རྗེ་ཐེག་པའི་ལམ་ཟབ་མོ་ལ་ཞུགས་ནས་ཉམས་ཀྱི་སྣང་བ་བསམ་གྱིས་་
མི་ཁྱབ་པ་གཅིག་སྐྱེ་བར་འགྱུར་ཏེ། དེ་རྣམས་ཀྱི་མཐུན་པའི་ཕྱོགས་ལ་དགའ་བ་སྐྱེ་རྒྱུ་་་
ཡང་མེད། མི་མཐུན་པའི་ཕྱོགས་ལ་མི་དགའ་བ་སྐྱེ་རྒྱུ་ཡང་མེད་དེ། རང་གི་རྩ་དང་ཡི་
གེ་དང་། ཁམས་བདུད་རྩི་དང་། སྙིང་པོ་ཡེ་ཤེས་རླུང་གི་རྟེན་འབྲེལ་སེམས་ཀྱི་དབང་་
བྱས་པ་ལ་བརྟེན་ནས་ཉམས་སྣ་ཚོགས་འབྱུང་བའི་ཕྱིར། དེ་ལྟར་ཉམས་བསམ་གྱིས་མི་་
ཁྱབ་པའང་། བསྡུ་ན་བཅོ་ལྔར་འདུས་ཏེ། ལམ་གསུམ། དྲོད་གསུམ། རྟེན་་་་་
འབྲེལ་གསུམ། ཉམས་གསུམ། ཏིང་ངེ་འཛིན་གསུམ་མོ། །བཅོ་ལྔ་པོའང་ཏིང་ང་་་་
འཛིན་འབའ་ཞིག་དུ་འདུ་བ་ཡིན་ནོ། །ཞེས་ཉམས་མ་སྐྱེས་པའི་གོང་ནས་ཉམས་ལ་སྤྲོས་
པ་ཆོད་པར་བྱས་ལ། ལན་གཅིག་ཉམས་ནམ་སྐྱེས་པའི་ཚེ། འདི་ནི་ལུས་ཉམས་སོ། །
འདི་ནི་སེམས་ཉམས་སོ། །ཞེས་ངོ་ཤེས་པར་བྱས་ལ། བྱུང་རྒྱལ་གྱིས་བསྐྱང་བར་་་་་
བྱའོ༑ ། །
གསུམ་པ་དག་པའི་སྣང་བ་ནི། བདེ་བར་གཤེགས་པའི་སྐུ་གསུང་ཐུགས་མི་ཟད་་
38

པ་རྒྱན་གྱི་འཁོར་ལོ་ལ་དག་པའི་སྣང་བའོ། །ཞེས་གསུངས་པའི་དག་པའི་སྣང་བ་འཆར་
བའི་རྟེན་ནི་བདེ་བར་གཤེགས་པ་སྟེ། དེའི་སྐུ་མི་ཟད་པ་ལ་སྐུའི་གསང་བ་བསམ་གྱིས་་་་
མི་ཁྱབ་པ་ནི་གཙུག་ཏོར་སོགས་ཀྱི་ཚད་སུས་ཀྱང་མི་རྟོགས་པའོ། ། སྐུ་ཐམས་ཅད་པ་་་
གང་ལ་ཅི་འདུལ་གྱི་སྐུར་སྟོན་པའོ། །གསུང་མི་ཟད་པ་ལ་གསུང་གི་གསང་བ་བསམ་་་་་
གྱིས་མི་ཁྱབ་པ་ནི་གསུང་གི་མཐའ་སུས་ཀྱང་མི་རྟོགས་པའོ། །གསུང་ཐམས་ཅད་པ་་་་
རིགས་དྲུག་སོ་སོའི་སྐད་དུ་ཆོས་སྟོན་པའོ། །ཐུགས་མི་ཟད་པ་ལ་ཐུགས་ཀྱི་གསང་བ་་་་
བསམ་གྱིས་མི་ཁྱབ་པ་ནི་ཐུགས་ཀྱི་མཐའ་སུས་ཀྱང་མི་རྟོགས་པའོ། །ཐུགས་ཐམས་ཅད་
པ་ནི་ཤེས་བྱ་ཇི་ལྟ་བ་དང་། ཇི་སྙེད་པ་ཡེ་ཤེས་སྐད་ཅིག་མ་གཅིག་གིས་མཁྱེན་པའོ། །
རྒྱན་ནི་རང་གཞན་གཉིས་ཀ་མཛེས་པས་ན་རྒྱན་ནོ། །འཁོར་ལོ་ནི་འཁོར་བ་མ་སྟོངས་་་་
བར་དུ་དོན་བྱས་པ་དང་། བྱེད་འགྱུར་གྱི་སྒོ་ནས་རྒྱུན་མི་འཆད་པར་ཕྲིན་ལས་མཛད་་་་་
པས་ན་འཁོར་ལོའོ། །དག་པའི་སྣང་བ་ནི། མདོར་ན་རང་གི་ཡེ་ཤེས་ཡོངས་སུ་དག་་་་
པ་ཉིད་ལས་མ་རྟོགས་པ་འཁོར་འདས་ཀྱི་སྣང་བ་ཐ་དད་མེད་པ་སྟེ། དེ་ལ་སོགས་པ་་་་་
སངས་རྒྱས་ཀྱི་ཡོན་ཏན་བསམ་གྱིས་མི་ཁྱབ་པ་བསྒོམ་སྟེ། ནམ་ཞིག་ན་རང་གིས་ཀྱང་་་་
འདི་ལྟ་བུ་ཐོབ་པར་འགྱུར་སྙམ་དུ་སྤྲོ་བ་བསྒོམ་པའོ། །དེ་ལྟར་ན་དངོས་གཞི་རང་རང་གི་
དམིགས་པ་བསྒོམ་མཇུག་དགེ་རྩ་བསྔོ་བའི་སྒོ་ནས་སྣང་བ་གསུམ་གྱི་སྒོ་ནས་བཀྲི་་་་་
བསྟན་ཟིན་ཏོ། །གཉིས་པ་རྒྱུད་གསུམ་གྱི་སྒོ་ནས་བཀྲི་བ་ནི། ཞུས་ལན་གསལ་བར།
དེ་ཙམ་གྱིས་ཀྱང་བློ་གྲོས་མ་གང་པའི། ། བློ་ཆེན་སྤངས་པ་ཟབ་མོ་དག་ལ་མོས། །རྡོ་་་
རྗེ་འཆང་ཆེན་མྱུར་དུ་ཐོབ་འདོད་པ། །དེ་ལ་རྡོ་རྗེ་ཐེག་པ་སྦྱིན་པར་བྱ། །ཞེས་་་་་
གསུངས་པ་ལྟར་ཕ་རོལ་ཏུ་ཕྱིན་པའི་ལམ་ཙམ་གྱིས་ཀྱང་བློ་གྲོས་མ་གང་བ་སྟེ། མ་ཚིམ་་་
ཞིང་བློ་ཆེན་ཏེ་ཉེ་ལམ་གྱི་སྣོད་དུ་གྱུར་པས་དབང་པོ་རྣོ་བ་དང་། སྦྱངས་པ་ཟབ་མོ་རྡོ་རྗེ་་
ཐེག་པ་ལ་མོས་པ་དང་། སེམས་ཅན་གྱི་དོན་དུ་རྡོ་རྗེ་འཆང་གི་གོ་འཕང་མྱུར་དུ་ཐོབ་པར་
འདོད་པ་དེ་ལ་སྔགས་ཀྱི་ཐེག་པ་སྟེ། དེའི་སྐད་དོད་མན་ཏྲ་ཞེས་པའི་མ་ནུ་ཡིད་དང་།
ཏ་ར་སྐྱོབ་པ་སྟེ། མིང་མཚན་རྟོག་ལས་སྐྱོབ་པའོ། །དེ་ཡང་རྒྱུད་གསུམ་ཀ་ལ་འཇུག་་་་
སྟེ༑ རྒྱུ་རྒྱུད་རང་བཞིན་གྱི་མཚན་རྟོག་ལས་སྐྱོབ། ཐབས་རྒྱུད་བློ་བུར་གྱི་མཚན་རྟོག་་་་

སྤོང་བར་བྱེད། འབྲས་རྒྱུད་བློ་བུར་གྱི་མཚན་རྟོག་ལས་གྲོལ་བའི་ཕྱིར་རོ། །ཐེག་པ་་་
ནི་རྒྱུད་གསུམ་པོ་དེ་ཉིད་ལམ་དུ་བྱས་ཏེ། འདིས་འདོང་བས་ན་རྒྱུའི་ཐེག་པ་དང་། །
འདིར་འདོང་བས་ན་འབྲས་བུའི་ཐེག་པའོ། །དེས་ན་རྗེ་བཙུན་གྱིས་འཁྲིད་ཀྱི་གཞུང་་་་་
ཤིང་ལས། རྒྱུ་ཆོས་ཅན་འཁོར་བའི་གནས་ཚུལ། ལམ་ཇི་ལྟར་བསྒོམ་པའི་ཚུལ། །
འབྲས་བུ་མཐར་ཐུག་སངས་རྒྱས་ཀྱི་སའོ། །ཞེས་གསུངས། རྡོ་རྗེའི་ཚིག་རྐང་ལས།
ཀུན་གཞི་རྒྱུ་རྒྱུད། ལུས་ཐབས་རྒྱུད། ཕྱག་རྒྱ་ཆེན་པོ་འབྲས་བུའི་རྒྱུད་ཅེས་གསུངས། །
གསང་བ་འདུས་པའི་རྒྱུད་ཕྱི་མའི་དགོངས་པ་ལྗོན་ཤིང་དུ་གསུངས་པ། རང་བཞིན་རྒྱུ་་་་
རྒྱུད༑ གཞི་ཐབས་རྒྱུད། མི་འཕྲོག་པ་འབྲས་བུའི་རྒྱུད། ཞེས་གསུངས། གང་་་་
ལྟར་ཡང་འགལ་བ་མེད་དེ། ཡོན་ཏན་གྱི་ལྡོག་པའི་ཆ་ཤས་རེ་རེ་ནས་སྟོན་པ་ལ་་་་་
དགོངས་སོ། །ཇི་ལྟར་སྟོན་པའི་ཚུལ་ལ་གསུམ་ལས། དང་པོ་ནི། འཁོར་བའི་་་་་
གནས་ཚུལ་གང་ལ་བལྟས་ཀྱང་སྡུག་བསྔལ་གྱི་རང་བཞིན་ལས་མ་འདས་པ་རྟེན་འབྲེལ་གྱི་
ཆོས་ཉིད་ཡིན་ནོ། །ཞེས་ཤེས་པའི་ཕྱིར་དུ་གཞི་ཆོས་ཅན་འཁོར་བའི་གནས་ཚུལ་་་་་
གསུངས༑ དེ་ལྟ་བུའི་རྟེན་འབྲེལ་གྱི་ཆོས་ཉིད་དེ་ཡང་། སེམས་ཀུན་གཞིའི་སྟེང་ད་་་་
འཁོར་འདས་ཀྱི་ཆོས་ཐམས་ཅད་ཚང་བས་སེམས་ཀུན་གཞིའི་སྣང་བ་ལས་མ་འདས་ཞེས་་་་་
ཤེས་པའི་ཕྱིར་དུ་ཀུན་གཞི་རྒྱུ་རྒྱུད་གསུངས་སོ། །ལམ་དུ་གང་བསྒོམ་པ་དང་།
འབྲས་བུའི་སྐབས་སུ་གང་ཐོབ་པ་ཐམས་ཅད་ཀྱང་རྒྱུའི་སྐབས་སུ་རང་བཞིན་ལྷུན་གྲུབ་ད་་་་
གནས་སོ་ཞེས་ཤེས་པའི་ཕྱིར་དུ་རང་བཞིན་རྒྱུ་རྒྱུད་གསུངས་སོ། །གཉིས་པ་ནི།
ཉམས་སུ་བླང་བའི་ལམ་རང་གི་ངོ་བོ་གང་ཡིན་པ་ཤེས་པའི་ཕྱིར་དུ་ལམ་ཇི་ལྟར་བསྒོམ་་་་་
པའི་ཚུལ་གསུངས། དེ་ཡང་། ལུས་ལ་གནད་དུ་བསྣུན་དགོས་སོ་ཞེས་ཤེས་པའི་ཕྱིར་་
དུ་ལུས་ཐབས་རྒྱུད་གསུངས་ལ། དེ་ཡང་འབྲས་བུ་འགྲུབ་པའི་རྒྱུའི་གཙོ་བོ་ཡིན་ནོ་ཞེས་་
ཤེས་པའི་ཕྱིར་དུ་གཞི་ཐབས་རྒྱུད་གསུངས་སོ། །གསུམ་པ་ནི། འབྲས་བུའི་ངོ་བོ་་་་
རྟོགས་པའི་ཕྱིར་དུ་འབྲས་བུ་མཐར་ཐུག་སངས་རྒྱས་ཀྱི་ས་ཞེས་གསུངས། དེ་ཡང་ཕྱག་་་་
རྒྱ་ལ་ལྟོས་དགོས་སོ་ཞེས་ཤེས་པའི་ཕྱིར་དུ་ཕྱག་རྒྱ་ཆེན་པོ་འབྲས་བུའི་རྒྱུད་གསུངས།
དེ་ལྟ་བུ་དེ་ཡང་སྤང་རྟོགས་མཐར་ཕྱིན་པས་མི་མཐུན་ཕྱོགས་ཀྱི་འཕྲོག་པར་མི་ནུས་སོ་ཞེས་
40

ཤེས་པའི་ཕྱིར་དུ་མི་འཕྲོགས་པ་འབྲས་བུའི་རྒྱུད་གསུངས་སོ། །དེ་ལྟར་གསུམ་ལས།
དང་པོ་ལ། རྗེ་བཙུན་གྱིས་གཞི་ཆོས་ཅན་འཁོར་བའི་གནས་ཚུལ་ནི། སྔར་མ་དག་་་་་
པའི་སྣང་བའི་སྐབས་སུ་བསྟན་ཟིན་པས་འདིར་མི་འཆད་ཅེས་གསུངས་པ་ནི། འདི་་་་་
དམིགས་པ་རྣམས་སུ་དྲིལ་ནས་བསྒོམ་པའི་དབང་དུ་བྱས་པ་ཡིན་ཏེ། གཞི་རྟེན་འབྲེལ་་་
གྱི་ཆོས་ཉིད་ནི། འཁོར་བ་སྡུག་བསྔལ་གྱི་རང་བཞིན་ཡིན། དེ་ཡིན་པས་སྔར་མ་དག་་
པའི་སྣང་བའི་སྐབས་སུ་འཁོར་བའི་ཉེས་དམིགས་བསྒོམ་པ་སོགས་སུ་འདུ་བས་འདིར་མི་
ཆད་ཅེས་པའོ། །རྡོ་རྗེའི་ཚིག་རྐང་དུ་ཀུན་གཞི་རྒྱུ་རྒྱུད་ལ་འཁོར་འདས་ཚང་བས་རྩ་རྒྱུད།
ཅེས་གསུངས་ལ། དེ་ཡང་སྔར་གྱི་ཆོས་ཉིད་འཁོར་བའི་གནས་ཚུལ་དེ་དག་སེམས་ཀུན་་་
གཞི་ལ་འཁོར་འདས་ཐམས་ཅད་ཚང་བས། སྔར་མེད་གསར་དུ་བྱུང་བ་མ་ཡིན་པར་་་་་
གདོད་མ་ནས་ལྷུན་གྲུབ་ཏུ་ཡོད་ཅེས་པའི་དོན་ནོ། །ལྗོན་ཤིང་ལས། རྒྱུ་རིགས་སྤང་བྱ་
རྐྱེན་ལ་ལྟོས། །གང་ཟག་རྣམ་པ་བཞིར་ནི་བཤད། །ཅེས་ལྡོག་པའི་སྒོ་ནས་ཕྱེ་ལ།
གང་ལྟར་ཡང་གནད་ཅིག་སྟེ། རྒྱུ་ལ་ལྟོས་པ་ལྟ་བུའི་གང་ཟག་དེ། ལམ་ལ་འཇུག་་་་་་
པའི་རྒྱུ་མཚན་འཁོར་འདས་ཚང་བས་ཡིན་ལ། འཇུག་པའི་ཚུལ་ནི། འཁོར་བའི་ཉེས་
དམིགས་བསྒོམ་པ་ལ་སོགས་པའོ། །གཉིས་པ་ལ་གསུམ། ཁྲིད་ཀྱི་གཞུང་ཤིང་ལས།
གཞི་དམ་ཚིག་ལ་གནས་པ་དང་། གནས་ནས་ལམ་ཉམས་སུ་བླང་བ། ངེས་ཤེས་ཁྱད་
པར་ཅན་སྐྱེད་ནས་ཏིང་ངེ་འཛིན་ངོ་ཤེས་པར་བྱས་ལ་ས་མཚམས་རྣམ་པར་བཞག་པ།
ཞེས་གསུངས་ལ། རྡོ་རྗེའི་ཚིག་རྐང་ལས། ཐབས་རྒྱུད་ཀྱི་དང་པོ་རྒྱུའི་དབང་།
ལམ་ལ་སོགས་པ་ཆོས་ཉི་ཤུ། དམ་ཚིག་གི་ཚོགས་བསྟེན་པ། ཉམས་ན་མཁའ་འགྲོ་་་
ལྔའི་ཉམས་ཆག་བསྐང་བ། ཐབས་རྒྱུད་ཀྱི་གཙོ་བོ་ལམ་དུས་ཀྱི་དབང་། ཞེས་་་་་
གསུངས་སོ། །ལྗོན་ཤིང་ལས། སྨིན་བྱེད་ཀྱི་དབང་མན་ཆད་རྒྱུ་རྒྱུད་དུ་བྱས་ནས།
བསྐྱེད་རྫོགས་གཉིས་ལ་ཐབས་རྒྱུད་དུ་འཆད་པ་དང་། དབང་རྒོན་འགའ་ཞིག་ལ་རྒྱུད་་་་
ལ་འཇུག་པ་མན་ཆད་རྒྱུ་རྒྱུད་དུ་བྱས་ནས། དུས་ཚིགས་ཀྱི་གསོ་སྦྱོང་ཡན་ཆད་ལ།
ཐབས་རྒྱུད་དུ་འཆད་པ་དང་གསུམ་མོ། །དེ་ལ་གཞི་དམ་ཚིག་ལ་གནས་པར་བྱ་བ་ལ་་་་་
གཉིས་ཏེ། དམ་ཚིག་མ་ཐོབ་པ་ཐོབ་པར་བྱེད་པ་དབང་གི་ཆོས་བསྐོར། ཐོབ་པ་མ་་་་་

ཉམས་པར་བསྲུངས་བ་དམ་ཚིག་གི་ཚོགས་བསྟེན་པའོ། །དང་པོ་ལ་བཞི་སྟེ། གང་་་་་
གིས་ཇི་ལྟར་བཙལ་བའི་སློབ་མ། དེ་ལ་སྦྱིན་པར་བྱ་བའི་ཆོས། དེས་ཇི་ལྟར་བཙལ་་་་
བའི་ཚུལ། དེ་ལ་ཇི་ལྟར་བསྟན་པའི་ཚུལ་ལོ། །དང་པོ་ནི། རྗེ་བཙུན་ཆེན་པོས།
དེ་ཙམ་གྱིས་ཀྱང་བློ་གྲོས་མ་གང་བའི། ཞེས་སོགས་ཏེ་ཕ་རོལ་ཏུ་ཕྱིན་པ་དེ་ཙམ་གྱིས་་་་་
ཀྱང་བློ་གྲོས་མ་ཚིམ་པའི་བློ་ཆེན་ཏེ་དབང་པོ་རྣོན་པོས་དབང་བྱས་པ། སྦྱངས་པ་ཟབ་མོ་་
ནི་སྔར་ཉམས་ཀྱི་སྣང་བའི་སྐབས་སུ་བསྟན་པའི་ཉམས་བཅོ་ལྔ་པོ་རྣམས་ལ་མོས་པ།
བསྐལ་པ་གྲངས་མེད་དུ་མི་འགོར་བར་ཚེ་འདིའམ། བར་དོར་ཕྱག་རྒྱ་ཆེན་པོས་མཆོག་་་་
གི་དངོས་གྲུབ་ཐོབ་པར་འདོད་པའོ། །གཉིས་པ་ནི། དེ་ལ་རྡོ་རྗེ་ཐེག་པ་སྦྱིན་པར་བྱ། །
ཞེས་པའོ། །གསུམ་པ་ནི། བླ་མ་བརྒྱུད་པ་དང་ལྡན་རྒྱུད་དོན་རིག །ཞེས་སོགས་ཏེ།
བླ་མ་ལ་བདག་ལ་དབང་བསྐུར་དུ་གསོལ་ཞེས་གསོལ་བ་མང་དུ་གདབ་བོ། །དེ་ལྟ་བུའི་་
བླ་མ་དེ་ཇི་ལྟ་བུ་ཞེ་ན། བླ་མ་བརྒྱུད་པ་ཞེས་སོ། །བཞི་པ་ནི་དེ་ཡིས་གནང་ནས་་་་་
དཀྱིལ་འཁོར་ཆེན་པོ་རུ། །ཞེས་སོགས་ཚིགས་བཅད་གཅིག་སྟེ། འདི་ལ་གསུམ།
དབང་གི་སྔོན་དུ་འགྲོ་བའི་སེམས་བསྐྱེད། དབང་བསྐུར་བ་དངོས་བྱིན་བརླབས་ཕྲ་མ་་་་་
སྨིན་བྱེད་དུ་མི་རུང་བར་བསྟན་པའོ། །དང་པོ་ནི། བརྒྱུད་པ་གཉིས་ནས་འབྱུང་་་་་་
ལྟར་གྱི་མཎྜལ་ཚོམ་བུ་ལྔ་པ་ལ་བརྟེན་པའམ། མངོན་རྟོགས་ལྗོན་ཤིང་ནས་བཤད་་་་་་
ལྟར་རོ། །གཉིས་པ་ལ་དབང་རིམ་གྱིས་པ་དང་། ཅིག་ཆར་བ་གཉིས་ལས། དང་་་་
པོ་ལ་རྡོ་རྗེ་སློབ་མའི་དབང་ཙམ་བསྐུར་ནས་དྲན་པ་གཅིག་པ་སོགས་བསྟན་ནས། འོལ་་་
སུ་གྱུར་པ་ན། བུམ་དབང་མན་ཆད་བསྐུར་བ་དང་། ཡང་ན་ནུབ་གཅིག་ལ་བུམ་་་་་
དབང་ཡན་བསྐུར་ནས། དེ་མན་ཆད་མཇུག་ཏུ་བསྐུར་བའོ། །གཉིས་པ་ནི། ནུབ་་་
གཅིག་ལ་དབང་བཞི་ཀར་རྫོགས་པར་བསྐུར་བའོ། །གང་ལྟར་ཡང་དབང་རྣོན་ལ་ཅིག་་་་
ཆར་བ་དང་། དབང་བརྟུལ་ལ་རིམ་གྱིས་པ་མཆོག་ཡིན་ལ། བླ་མ་གོང་མ་རྣམས་མན་
ངག་ཉམས་སུ་ལེན་པའི་ཚེ་རིམ་གྱིས་པ་དང་། རྒྱུད་འཆད་པའི་ཚེ་ཅིག་ཆར་བ་མཛད་་་་་
ཅེས་གསུངས་སོ། །གསུམ་པ་ནི། བྱིན་བརླབས་ཕྲ་མོ་ཙམ་གྱི་མ་ཡིན་ཏེ། ཞེས་་་་་
གསུངས་པ་ལྟར་ཕག་མོའི་བྱིན་བརླབས་སོགས་སྨིན་བྱེད་དམ་རྒྱུ་དབང་དུ་མི་རུང་སྟེ། །

དེ་ལྟ་བུ་ལ་ལུས་ཐབས་བརྒྱུད་སོགས་ལ་གདན་རྫོགས་རྫོགས་གསུམ་པ་བཞིས་རྒྱུས་་་་་
དབང་༑ ཞེས་པའི་དོན་མ་ཚང་བའི་ཕྱིར་དང་། དེ་ལྟ་བུ་སྔར་སྨིན་ཚར་བ་གོང་འཕེལ་་
དུ་བྱེད་པའི་བྱིན་བརླབས་ཙམ་ཡིན་གྱི། སྨིན་བྱེད་མ་ཡིན་ཏེ། སྔར་མ་སྨིན་པ་ལ་སྐུ་་་
བཞིའི་ས་བོན་ཐེབ་མི་ནུས་པའི་ཕྱིར་དང་། ཕྱི་ནང་རྟེན་འབྲེལ་སྒྲིག་མི་ནུས་པའི་ཕྱིར་རོ། །
ཡང་ན་བཞི་ལས། གང་ལ་བསྐུར་བའི་སློབ་མ་ནི། དེ་ཙམ་གྱིས་ཀྱང་ཞེས་སོགས་སོ། །
དེ་ལ་སྦྱིན་པའི་ཆོས་ནི། དེ་ལ་སྔགས་ཀྱི་ཐེག་པ་སྦྱིན་པར་བྱ། །གང་གིས་བསྐུར་བའི་་
སློབ་དཔོན་ནི། བླ་མ་བརྒྱུད་པ་སོགས་སོ། །ཇི་ལྟར་བསྐུར་བའི་ཚུལ་ནི། དེ་ཡིས་་་་
གནང་ནས་དཀྱིལ་འཁོར་ཆེན་པོ་རུ། །ཞུགས་ལ་དབང་བཞི་པོ་རྣམས་རྫོགས་པར་བླང། །
ཞེས་སོགས་སོ། །
གཉིས་པ་ཐོབ་པ་མི་ཉམས་པར་བསྲུང་བ་དམ་ཚིག་གི་ཚོགས་བསྟེན་པ་ལ་བདུད་་་་
ཏེ༑ རྒྱུད་སྡེའི་སྒོ་ནས་དང་། རྟེན་དང་བརྟེན་པའི་སྒོ་ནས་དང་། དབང་གི་སྒོ་ནས་་་་
དང་༑ གང་ཟག་གི་གནས་སྐབས་ཀྱི་སྒོ་ནས་དང་། བསྲུང་བྱའི་སྒོ་ནས་དང་། སྦྱང་
གཞིའི་སྒོ་ནས་དབྱེ་བ། བུམ་དབང་གི་བསྲུང་བའི་དམ་ཚིག་བྱེ་བྲག་ཏུ་བཤད་པའོ། །
དང་པོ་ལ་བཞི་སྟེ། བྱ་རྒྱུད་དང་། སྤྱོད་རྒྱུད་དང་། རྣལ་འབྱོར་རྒྱུད་དང་། བླ་་་་
མེད་ཀྱི་རྒྱུད་དོ། །དང་པོ་ནི། གསང་བ་སྤྱི་རྒྱུད་ནས་བཤད་པའི་རྩ་ལྟུང་བཅུ་གསུམ་་་་
སྤོང་བའོ། །གཉིས་པ་ནི། རྣམ་སྣང་མངོན་བྱང་ནས་གསུངས་པའི་རྩ་ལྟུང་བཅུ་བཞི་
tttt་
སྤོང་བའོ། །གསུམ་པ་ནི། དཔལ་མཆོག་ནས་གསུངས་པའི་རྩ་ལྟུང་བཅུ་བཞི་སྤོང་་་་་
བའོ༑ །བཞི་པ་ནི་འོག་ནས་འབྱུང་བའི་རྩ་བ་དང་ཡན་ལག་གི་ལྟུང་བ་རྣམས་སོ། །
གཉིས་པ་ནི། རྒྱུད་སྡེ་གང་དང་གང་ཡིན་པ་དེའི་དབང་བསྐུར་གྱི་དངོས་གཞིའི་སྐབས་སུ་
སྡོམ་པ་རྫོགས་པར་ཐོབ་ལ། དེའི་སྟ་གོན་ནམ་འཇུག་པའི་སྐབས་སུ་སོ་ཐར་དང་བྱང་་་་་
སེམས་ཀྱི་སྡོམ་པ་ཐོབ་དགོས་ཏེ། སྔགས་སྡོམ་ཀྱི་རྟེན་ལ་བྱང་སེམས། དེའི་རྟེན་ལ་་་་་
སོ་ཐར་ངེས་པར་འགྲོ་དགོས་པས་སོ། །དེས་ན་གང་ཟག་དེའི་རྒྱུད་ཀྱི་སྡོམ་པ་དེ་ལ་་་་་
སྔགས་སྡོམ་ཀྱི་ངོ་བོར་གྱུར་པའི་སོ་ཐར། བྱང་སེམས་སྔགས་སྡོམ་གསུམ་མོ། །
གསུམ་པ་ལ་བཞི་སྟེ། དམ་ཚིག་ཉི་ཤུ་ངོས་བཟུང་བ། མི་ཉམས་པར་བསྲུང་བའི་ཚུལ།
43

ཉམས་པའི་རབ་ཏུ་དབྱེ་བ། ཉམས་ན་ཉམས་ཆགས་བསྐང་བའི་ཚུལ་ལོ། །དང་པོ་ནི་་
དབང་བཞི་པོ་རེ་རེ་ལ། མཉམ་བཞག་གི་དམ་ཚིག རྗེས་སྤྱོད་ཀྱི་དམ་ཚིག །བཟའ་
བའི༑ བསྲུང་བའི། མི་འབྲལ་བའི་དམ་ཚིག་དང་ལྔ་ལྔ་ཡོད་པ་ལས། བུམ་དབང་་་
གི་མཉམ་བཞག་གི་དམ་ཚིག་བསྐྱེད་རིམ། རྗེས་སྤྱོད་ཀྱི་དམ་ཚིག་ངོ་བོ་ཉིད་གསུམ།
བཟའ་བའི་དམ་ཚིག་ཤ་ལྔ་དང་བདུད་རྩི་ལྔའི་རིལ་བུ། བསྲུང་བའི་དམ་ཚིག་རྩ་བ་དང་་་
ཡན་ལག་གི་ལྟུང་བ། མི་འབྲལ་བའི་དམ་ཚིག་རྡོ་རྗེ་དྲིལ་བུའོ། །གསང་དབང་གི་་་་
མཉམ་བཞག་གི་དམ་ཚིག་རྩ་རླུང་། རྗེས་སྤྱོད་ཀྱི་དམ་ཚིག་རང་བྱུང་གི་ཡེ་ཤེས།
བཟའ་བ་སྟོང་གསལ། བསྲུང་བ་རླུང་དང་རང་བྱུང་དང་འགལ་བ་མཐའ་དག །མ་་་་་
འབྲལ་བ་རླུང་ཞི་དྲག་གང་རུང་། ཤེས་རབ་ཡེ་ཤེས་ཀྱི་མཉམ་བཞག་གི་དམ་ཚིག་་་་་་
དཀྱིལ་འཁོར་འཁོར་ལོ། །རྗེས་སྤྱོད་ལྷན་སྐྱེས། བཟའ་བ་བདེ་བ། བསྲུང་བ་ཐིག་་
ལེ་འཛག་པ་དྲུག །མི་འབྲལ་བ་དངོས་སམ་ཡེ་ཤེས་ཀྱི་ཕྱག་རྒྱའོ། །བཞི་པའི་མཉམ་
བཞག་གི་དམ་ཚིག་རྦ་རླབས་གསུམ། རྗེས་ཤིན་ཏུ་རྣམ་པར་དག་པའི་དེ་ཁོ་ན་ཉིད། །
བཟའ་བ་བདེ་ཆེན་བདེ་སྟོང་། བསྲུང་བ་སྒྲིབ་པ་གཉིས་ལས་ཤེས་བྱའི་སྒྲིབ་པ། ་་་
འབྲལ་བ་པདྨ་ཅན་དངོས་སམ་ཡེ་ཤེས་ཀྱི་ཕྱག་རྒྱའོ། །གཉིས་པ་ལ་བཞི་སྟེ། ཚུལ་ཇི་
ལྟ་བ་བཞིན་རྒྱུད་ལ་སྐྱེས་པས་མི་ཉམས་པར་བསྲུང་བ་དང་། རྣམ་གྲངས་རྗེས་སུ་དྲན་་་་་
པས་མི་ཉམས་པར་བསྲུང་བ་དང་། ཉམས་མྱོང་གང་རུང་གཅིག་རྒྱུད་ལ་སྐྱེས་པས་མ་་་་
ཉམས་པར་བསྲུང་བ་དང་། བླ་མ་དམ་པ་ལ་མོས་གུས་ཁྱད་པར་ཅན་གྱིས་མི་ཉམས་པར་
བསྲུང་བའོ། །གསུམ་པ་ལ་གཉིས། སྲིད་པའི་སྡུག་བསྔལ་སྐྱེད་པའི་དམ་ཚིག་ཉམས་་
པ་དང༌། ལམ་བགྲོད་པ་ལ་ཡུན་རིང་དུ་འགོར་བའི་དམ་ཚིག་ཉམས་པའོ། །དང་པོ་ནི་
བུམ་དབང་གི་བསྲུང་བའི་དམ་ཚིག་ལས་ཉམས་པའོ། །གཉིས་པ་ནི་གཞན་བཅུ་དགུ་པོ་
ལས་ཉམས་པའོ། །བཞི་པ་ནི་རྡོ་རྗེ་མཁའ་འགྲོ་སོགས་ཀྱི་ཉམས་ཆག་བསྐང་། ཞེས་་་་
པ་སྟེ། དེ་ལ་རྡོ་རྗེ་མཁའ་འགྲོ་ནི་བླ་མ། ཡེ་ཤེས་མཁའ་འགྲོ་ལོངས་སྐུ། མ་མ་་་་་
མཁའ་འགྲོ་སྤྲུལ་སྐུ། ཤ་ཟ་མཁའ་འགྲོ་དུར་ཁྲོད་ཀྱི་བདག་པོ། དམ་ཚིག་མཁའ་འགྲོ་
རྡོ་རྗེ་སྤུན་ནོ། །དེ་དག་གི་ཉམས་ཆག་བསྐང་བ་ནི། བླ་མ་ཚོགས་དབུས་ལ་བཞུགས་་་
44

པའི་ཚོགས་འཁོར་མཚན་ཉིད་པ་གཅིག་ལ་ཐམས་ཅད་ཚང་ངོ༌། །བཞི་པ་ལ་གསུམ་སྟེ།
ལས་དང་པོ་པ་སེམས་ཅུང་ཟད་བརྟན་པ། བརྟན་པ་ཆེར་ཐོབ་ཀྱི་གང་ཟག་གོ །དང་་་་
པོ་ལ་གཉིས་ཏེ། སྤང་བྱ་སྤོང་བའི་དབང་དུ་བྱས་པ་དང་། བསྟེན་བྱ་བསྟེན་པའི་དབང་
དུ་བྱས་པའོ། །དང་པོ་ནི། འཆད་པར་འགྱུར་བའི་རྩ་བ་དང་ཡན་ལག་གི་ལྟུང་བའོ། །
གཉིས་པ་ནི་གུར་གྱི་གཞུང་གོང་འོག་གཉིས་ནས་འབྱུང་བ་ལྟར་ཡིན་ལ། དེ་ཡང། ཇི་་
སྲིད་བྱང་ཆུབ་སྙིང་པོའི་བར། །ཞེས་སོགས་ཚིག་རྐང་གཉིས་ཀྱི་དམ་ཚིག་དང་སྡོམ་པ་
སྤྱིའི་རྣམ་གཞག །རྟག་ཏུ་དམ་ཚིག་བསྐྱང་བར་བྱ། །ཞེས་པ་ནི་འོག་མ་ཐམས་ཅད་ཀྱི་
མདོར་བསྟན་ནོ། །རྡོ་རྗེ་དྲིལ་བུ་བཟུང་བར་བྱ་ནི། ཕྱི་བརྡའི་རྡོ་རྗེའི་དྲིལ་བུ། ན་
ཡབ་ཡུམ་གྱི་རྡོ་རྗེ་དང་པདྨ། གསང་བ་བྱང་ཆུབ་སེམས་གང་དེ་རྡོ་རྗེ་ཞེས་སོགས་སོ། །
གཙུག་ཏོར་རྟག་ཏུ་ཅང་བར་བྱ་ནི། རྫས་ཀྱི་གཙུག་ཏོར་དབུ་རྒྱན། ནང་རིགས་བདག་
གི་རྒྱས་འདེབས། གསང་བ་སྤྱི་བོ་ནས་དབང་བསྐུར་བའོ། །རྟག་ཏུ་སྦྱིན་བསྲེག་་་་་་
དགང་བར་བྱ་ནི། ཕྱི་མེ་ཐབ་ཀྱི། ནང་ཁ་ཟས། གསང་བ་སྔགས་དང་ཆོས་སོ། །
རྟག་ཏུ་དཀྱིལ་འཁོར་བཞེངས་པར་བྱ་ནི། ཕྱི་རྡུལ་ཚོན། ནང་ལུས་དཀྱིལ། གསང་་
བ་སྔགས་དང་ཆོས་སོ། །རྟག་ཏུ་བདེ་གཤེགས་རབ་གནས་བྱ་ནི། ཕྱི་སྐུ་གསུང་ཐུགས་
ཀྱི་རྟེན་ལ། ནང་ཡེ་ཤེས་པ་དགུག་བཞུག་བྱ་བ། གསང་བ་སྔགས་དང་ཆོས་ཀྱི་བྱ་་་་
སེམས་ཡས་དབབ་བོ། །འབྱུང་པོ་ཆེ་ལ་གཏོར་མ་སྦྱིན་ནི། ཕྱི་རྫས་ཀྱི་འབྱུང་པོ་བརྒྱད་
གསུམ་ཉི་ཤུ་རྩ་བཞི་སོགས། ནང་ཁ་ཟས་ཀྱི་རྣལ་འབྱོར། གསང་བ་སྔགས་དང་ཆོས་་
སོ༑ །དེ་ནས་འོག་ཏུ་རྟག་པར་རྒྱུན་ཏུ་སྔགས་བཟླས་ཤིང་། ཞེས་པའི། ཕྱི་ཨོཾ་ལ་་་་
སོགས་པ། ནང་ལྟེ་བའི་ཨོཾ་ཡིག །གསང་བ་ཆོས་ཐམས་ཅད་སྐྱེ་བ་མེད་པར་རྟོགས་་་་
པའོ༑ །འདི་ཡན་གསུམ་གསུམ་དུ་ཤེས་པར་བྱའོ། །བསམ་གཏན་ཉིད་ཀྱང་རྣམ་པར་
སྤྱད༑ །ཅེས་པ་ལ་མཉམ་གཞག་གི་སྐབས་སུ་བསྐྱེད་རྫོགས་གཉིས་བསྒོམ་པ་རྗེས་ཐོབ་
ཏུ་སྤྱོད་ལམ་གྱི་རྣལ་འབྱོར་གྱིས་དུས་འདའ་བའོ། །རྟག་ཏུ་སློབ་མ་བསྡུ་བྱ་སོགས་རྐང་་་་
པ་གསུམ་གྱིས་རྗེས་གནང་གི་དོན་བསྡུ་བའོ། །རྟག་ཏུ་སངས་རྒྱས་ཆེར་མཉེས་བྱ་ནི།
བསྙེན་བཀུར་གྱིས་སངས་རྒྱས་མཉེས་པར་བྱེད་པའོ། །ཛཾ་བྷ་ལ་ཆུ་སྦྱིན་ཞིང་ནི། མདོ་

ལས༑ ང་སྟོན་པར་ཁས་མཆེ་བ་རྣམས་ཀྱིས་གནོད་སྦྱིན་གནོད་གནས་ལ་ཆུ་སྦྱིན་ནོ། །
ཞེས་དེ་ལྟར། ཆུ་སྦྱིན་གཏོང་བའོ། །ལས་རྣམས་ཐམས་ཅད་ཡང་དག་སྤྱད་ནི། །
སྔར་གྱི་དེ་དག་ལ་སོགས་པའོ། །བྱེ་མའི་ལས་ལ་མཆོད་རྟེན་རྐང་པ་གཉིས་ཀྱིས་ཚ་་་་
གདབ་པའོ། །གཉིས་པ་ཕྱག་རྒྱ་བཅིང་བ་རྣམས་སྤངས། ཞེས་སོགས་རྐང་པ་བདུན་་་་
ཏེ༑ སྔར་གྱི་བླང་དོར་དེ་དག་ཕལ་ཆེར་ལས་གྲོལ་བའོ། །གསུམ་པ་ནི། བསླབ་་་་
དང་དབང་ལས་རྣམ་པར་གྲོལ། །ཞེས་པའི་ཚུལ་གྱིས་བླང་དོར་མཐའ་དག་ལས་གྲོལ་་་་་
བའོ༑ ། ལྔ་པ་བསྲུང་བྱའི་སྒོ་ནས་དབྱེ་བ་ལ་གསུམ་སྟེ། བསྲུང་བའི་དང་། ་་་་
འབྲལ་བའི་དང་། བཟའ་བའི་དམ་ཚིག་གོ །དེ་ལ་དང་པོ་གཉིས་ནི་སྔར་བཤད་པའོ། །
གསུམ་པ་ལ་གཉིས་ཏེ། དུས་རྒྱུན་གྱི་བཟའ་བའི་དམ་ཚིག་དང་། དུས་ཁྱད་པར་ཅན་་་
གྱི་བཟའ་བའི་དམ་ཚིག་གོ །དང་པོ་ནི། བདུད་རྩི་རིལ་བུ་ཚུལ་བཞིན་དུ་བསྒྲུབས་་་་་
ནས་བསྟེན་ནོ། །གཉིས་པ་ནི་ཟླ་བ་རེ་རེ་ལ་དུས་དྲུག་གམ་བརྒྱད་དུ་ཚོགས་ཀྱི་འཁོར་ལོ་
ཚུལ་བཞིན་དུ་བྱ་བའོ། །དྲུག་པ་ནི་སྦྱང་གཞི་ལུས་ངག་ཡིད་གསུམ་དུ་འདུས་པས། །
དམ་ཚིག་ཀྱང་སྐུ་གསུང་ཐུགས་ཀྱི་དམ་ཚིག་དུ་འདུས་ཏེ། སཾ་པུ་ཊི་ལས། བུད་མེད་་་་་
དང་ནི་སྐྱེས་པའི་ལུས། །ལས་ནི་དུ་མས་བསྐྱེད་པས་ན། །མི་ཤེས་པས་ཀྱང་མི་བྱ་སྟེ། །
སྐུའི་རྡོ་རྗེའི་དམ་ཚིག་གོ ། ཀུན་རྟོག་དྲ་བའི་རྣམ་རྟོག་གིས། །སེམས་ཅན་སྣ་ཚོགས་་་་
གདུང་བ་རྣམས། །སེམས་ལ་སྨད་པར་མི་བྱ་སྟེ། །ཐུགས་ཀྱི་རྡོ་རྗེའི་དམ་ཚིག་གོ །
ཕྲག་དོག་ཉིད་ཀྱིས་མ་རངས་པའི། །ཚིག་རྩུབ་ལ་སོགས་སྐུ་མི་བྱ། །རྣ་བ་བདེ་བར་་་་
བྱེད་པ་ནི། །གསུང་གི་རྡོ་རྗེའི་དམ་ཚིག་གོ །ཞེས་གསུངས་ལ། དེའང་ཚིགས་་་་་
བཅད་དང་པོ་གཉིས་ཀྱིས་དངོས་སུ་གཞན་གྱི་ལུས་ལ་སྐུ་རྡོ་རྗེ་རང་བཞིན་རྣམ་དག་་་་་་
གནས་པ་དང་། སེམས་ལ་ཐུགས་རྡོ་རྗེ་རང་བཞིན་རྣམ་དག་གི་ཚུལ་གྱིས་གནས་པ་ལ།
གློ་བུར་སྐྱོན་ལ་བརྟགས་ནས་སྨོད་པར་བྱེད་ན། སྐུ་དང་ཐུགས་ཀྱི་དམ་ཚིག་ཉམས་ཞེས་
དངོས་སུ་བསྟན་ལ། ཤུགས་ལ་རང་གི་ལུས་ཀྱི་མི་དགེ་བ་གསུམ་དང་། ཡིད་ཀྱི་མི་་་་
དགེ་བ་གསུམ་སྤོང་བ་སྐུ་དང་ཐུགས་ཀྱི་དམ་ཚིག་ཏུ་བསྟན། ཚིགས་བཅད་འོག་མས་་་
རང་གི་ངག་གི་མི་དགེ་བ་བཞི་སྤོང་བ། གསུང་གི་དམ་ཚིག་ཏུ་དངོས་སུ་བསྟན་ནས།
46

ཤུགས་ལ་གཞན་གྱི་ངག་ལས་གསུང་རྡོ་རྗེ་རང་བཞིན་རྣམ་དག་གི་ཚུལ་དུ་གནས་པ་ལ།
གློ་བུར་ངག་སྐྱོན་ལ་བརྟེན་ནས་སྨོད་པར་བྱེད་ན་གསུང་རྡོ་རྗེའི་དམ་ཚིག་ཉམས་ཞེས་་་་་
བསྟན་ནོ། །འདི་དང་མཐུན་པར་གྲུབ་ཆེན་སྨན་པའི་ཞབས་ཀྱིས་སྐུ་རྡོ་རྗེའི་དམ་ཚིག་་་་་
སྡོམ་པ། གསུང་རྡོ་རྗེའི་དམ་ཚིག་སྡོམ་པ་ཐུགས་ཀྱི་རྡོ་རྗེའི་དམ་ཚིག་སྡོམ་པ་གསུམ་དུ་
བཤད་དོ། །བདུན་པ་བུམ་དབང་གི་བསྲུང་བའི་དམ་ཚིག་ནི། རྗེ་བཙུན་རིན་པོ་ཆེ་་་
མཛད་པའི་རྩ་བའི་ལྟུང་བ་འཁྲུལ་པ་སྤོང་བ་ལ་ཐོས་བསམ་གྱི་སྒྲོ་འདོགས་ཆོད་པར་བྱའོ། །
གཉིས་པ་གནས་ནས་ལམ་ཉམས་སུ་བླང་བ་ལ་གཉིས་ཏེ།
ལྟ་བས་སྤྲོས་པ་བཅད་པའི་ཕྱིར་ཀུན་གཞི་རྒྱུ་རྒྱུད་ལ་འཁོར་འདས་དབྱེར་མེད་ཀྱི་ལྟ་
བ་བསྒོམ། ལམ་གྱི་ཉམས་བསྐྱེད་པའི་ཕྱིར་ལུས་ཐབས་རྒྱུད་ལ་དབང་བཞི་དང་འབྲེལ་་་་
བའི་ལམ་བསྒོམ་པའོ། །དང་པོ་ལ་ལྔ་སྟེ། ལྟ་བ་དབང་གི་རྗེས་སུ་སྟོན་པའི་རྒྱུ་མཚན།
རིམ་གཉིས་ཀྱི་ཐོག་མར་བསྒོམ་པའི་དགོས་པ་གཞི་གང་ལ་བསྒོམ་པ། བསྒོམ་བྱ་་་་
བའི་ངོ་བོ། ཚུལ་ཇི་ལྟར་བསྒོམ་པའོ། །དང་པོ་ནི། སྔར་དོན་དམ་བྱང་སེམས་ཀྱི་
སྐབས་སུ་ཡུལ་དངོས་པོའི་གནས་ལུགས་དོན་སྤྱིའི་ཚུལ་གྱིས་རྟོགས་པའི་བློ་དེ་ཉིད་དབང་་་་
གསུམ་པའི་སྐབས་སུ་སྐྱེས་པའི་ཡེ་ཤེས་སུ་གྱུར་ནས་ཡུལ་གྱི་གནས་ལུགས་རྟོགས་་་་་
དཔེའི་ཡེ་ཤེས་སུ་ངོ་སྤྲད་པ། དེ་ལ་གང་ཟག་གི་བདག་ཏུ་ལོག་རྟོག་དགག་པ་དང༌། །
ཡེ་ཤེས་དེའི་རྒྱུན་གོམས་པའི་ཆེད་དུ་དབང་གི་རྗེས་ལ་བསྒོམ་དགོས་ཏེ། རྩ་རྒྱུད་ལས།
ཕྱི་ནས་དེ་ཉིད་ཡང་དག་བཤད། །ཅེས་གསུངས་པས་སོ། །གཉིས་པ་ནི། འོ་་་་
ནས་འབྱུང་བའི་ལམ་རིམ་པ་གཉིས་རྣམ་པ་དེ་དང་དེར་སྣང་ཡང་། རང་གི་ངོ་བོ་ཡེ་ཤེས་་
གཅིག་ཏུ་ཤེས་པ་དང་། མཚན་རྟོག་གི་དྲི་མ་བསལ་བའི་ཕྱིར་ལྟ་བ་རིམ་གཉིས་ཀྱི་ཐོག་་་་
མར་བསྒོམ་དགོས་ཏེ། སཾ་བུ་ཊ་ལས། དང་པོར་སྟོང་ཉིད་བསམ་ནས་ནི། །ལུས་་་་
ཅན་རྣམས་ཀྱི་དྲི་མ་བཀྲུ། །ཞེས་དང་། མདོ་བསྡུད་པ་ལས། སྦྱིན་པ་སྦྱིན་པའི་སྔོན་
དུ་འགྲོ་བ་ཤེས་རབ་སྟེ། །ཞེས་སོགས་གསུངས་པའི་ཕྱིར་རོ། །གསུམ་པ་ནི། ཀུན་་
གཞི་དེ་ལུས་སེམས་གཉིས་ལས་སེམས་ལ་གནད་དུ་བསྣུན་ནས་བསྒོམ། ཞེས་པའོ། །
འོ་ན་ཕ་རོལ་ཏུ་ཕྱིན་པའི་བསྒོམ་དང་ཁྱད་པར་མེད་པར་འགྱུར་རོ་ཞེ་ན། ཁྱད་པར་ཡོད་་་

དེ༑ དབང་རབ་འབྲིང་དུ་ཐོབ་པ་ནི། དེར་སྐྱེས་པའི་ཡེ་ཤེས་པ་དང་སྲེས་ནས་བསྒོམ་་་་
པས་ཁྱད་པར་ཆེ་ལ། ཐ་མར་ཐོབ་པས་ཀྱང་ནམ་ཞིག་རྒྱུན་གོམས་པས་དཔེའི་ཡེ་ཤེས་་་་
རྟོག་མེད་སྐྱེ་ཞིང་། དེས་དོན་གྱི་ཡེ་ཤེས་འདྲེན་པར་ནུས་ལ། ཕ་རོལ་ཏུ་ཕྱིན་པ་ལས་་་་
ནི་མཐོང་ལམ་མ་སྐྱེས་བར་དུ་སེམས་རྟོག་མེད་དུ་འགྲོ་བ་མི་སྲིད་པའི་ཕྱིར་རོ། །འོ་ན་་་་་
ཀུན་གཞི་དེ་ཇི་ལྟ་བུ་ཞེ་ན། སེམས་ཙམ་པ་རྣམས་རྣམ་ཤེས་ཚོགས་བདུན་ལས་དོན་་་་་
གཞན་དུ་གྱུར་བའི་ཤེས་པ་བདེན་གྲུབ་བག་ཆགས་བདེན་གྲུབ་བསྒོ་བའི་གཞིར་གྱུར་པ།
ཀུན་ནས་ཉོན་མོངས་དང་། རྣམ་བྱང་གི་ཆོས་ཀྱི་རྒྱུར་གྱུར་པ། ས་བོན་གྱི་ཆ་ཉན་ཐོས་་
དགྲ་བཅོམ་པ་ནས་ལྡོག་ཀྱང་། རྣམ་སྨིན་གྱི་ཆ་སངས་རྒྱས་ཀྱི་སའི་བར་ལ་རྒྱུན་མ་ཆད་་་་
པར་ཡོད་པ་ཞིག་ལ་འཆད་ཀྱང་། འདིར་རྣལ་འབྱོར་དབང་ཕྱུག་གིས། སེམས་གསལ་
བ་རྒྱུན་ཆགས་པ་རིགས་སམ་ཕྱོགས་སུ་མ་ལྷུང་བ། ཐབས་རིག་པ་གསལ་ལ་མ་་་་་ །
འགགས་པ། ངོ་བོ་སྟོང་པ་ཉིད་ལ་བཞེད་དོ། །དེའི་དོན་ཡང་། སེམས་གསལ་རིག་
དེ་ཉིད་སེམས་ཅན་ནས་སངས་རྒྱས་ཀྱི་བར་རྒྱུན་མ་ཆད་པས་ན་རྒྱུན་ཆགས་པ། གནས་་་
སྐབས་སུ་དགེ་མི་དགེ་སོགས་རྐྱེན་གྱིས་བསྒྱུར་ཡང་། དེ་དག་གི་ངོས་ནས་མི་འཇོག་པར་
རང་ངོས་ནས་འཇོག་པས་རིགས་སམ་ཕྱོགས་སུ་མ་ལྷུང་བ། ཀུན་རྫོབ་ཏུ་གསལ་རིག་གི་
ཆར་སྣང་བས་ཐབས་རིག་པ་གསལ་ལ་མ་འགགས་པ། དོན་དམ་པར་སྤྲོས་པ་དང་བྲལ་་
བས་ངོ་བོ་སྟོང་པ་ཉིད་དོ། །དེས་ན་བླ་མ་གོང་མ་རྣམས་འདི་དང་ཆོས་དབྱིངས་དོན་ག་
ཅིག་པར་འཆད་དོ། །འོན་ཀྱང་ཀུན་གཞིར་འཇོག་པ་ནི། གསལ་བའི་ཆ་ནས་འཇོག་་་་
པ་གཙོ་ཆེ་ལ། ཆོས་དབྱིངས་སུ་འཇོག་པ་ནི་སྟོང་པའི་ཆ་ནས་འཇོག་པ་གཙོ་ཆེ་ལ། ངོ་
བོ་ཟུང་འཇུག་ཡིན་པ་ལ་ཁྱད་པར་མེད་དོ། །བཞི་པ་ནི་འཁོར་འདས་དབྱེར་མེད་ཅེས་བྱ་་
བ་སྟེ། འཁོར་བ་ནི་ཀུན་རྫོབ་ཀྱི་བསྡུས་པའི་ཆོས་ཐམས་ཅད་དོ། །མྱང་འདས་ནི་དེའི་་
ཆོས་ཉིད་དོ། །དབྱེར་མེད་ནི་དེ་གཉིས་ཟུང་འཇུག་གོ །དེ་སྐད་དུ་ཡང་རྩ་རྒྱུད་ལས།
འདི་ཉིད་འཁོར་བ་ཞེས་བྱ་སྟེ། །འདི་ཉིད་མྱ་ངན་འདས་པ་ཉིད། །འཁོར་བ་སྤང་ནས་་
གཞན་དུ་ནི། ། མྱ་ངན་འདས་པ་རྟོགས་མི་འགྱུར། །ཞེས་སོ། །དེས་ན་ལྷན་ཅིག་་་་་་
སྐྱེས་པའི་ཆོས་གསུམ་གྱི་སྐབས་སུ། གསལ་བ་འཁོར་བ། སྟོང་པ་མྱང་འདས།
48

ཟུང་འཇུག་དབྱེར་མེད་དོ། །ཉམས་སུ་བླང་པའི་གནད་གསུམ་གྱི་སྐབས་སུ། སེམས་
འཁོར་བ། རང་བཞིན་མེད་པ་མྱང་འདས། སྒྱུ་མ་དབྱེར་མེད་དོ། །རྒྱུད་གསུམ་གྱི་
སྐབས་སུ། རྒྱུ་རྒྱུད་སྔར་དང་འདྲ། ཐབས་རྒྱུད་ལ་སྦྱང་གཞི་འཁོར་བ། སྦྱོང་བྱེད་་་་
མྱང་འདས། རྣལ་འབྱོར་པས་ལམ་ཉམས་སུ་ལེན་པའི་སྐབས་སུ། སྦྱང་གཞི་དེ་སྦྱོང་་་་
བྱེད་དེའི་ངོ་བོར་བསྒོམ་པར་དབྱེར་མེད་དོ། །འབྲས་རྒྱུད་ལ་ལྷུན་གྲུབ་འཁོར་བ།
གནས་གྱུར་མྱང་འདས། མི་འགལ་བ་དབྱེར་མེད་དོ། ། ལྔ་པ་ནི་བསྒོམ་ཞེས་པ་སྟེ།
འདི་ལ་གསུམ། ལྷན་ཅིག་སྐྱེས་པའི་ཆོས་གསུམ་གྱི་སྐབས་སུ་བསྒོམ་ཚུལ་དཀྱུས་བཞིན་་
ལ༑ ཡི་གེ་ལྔ་ནི་རིགས་ལྔའི་ས་བོན་ནོ། །རྩ་ལྔ་ཡང་དེའི་ཕྱི་ཤུན་གྱི་རྩ་ལྔའོ། །རླུང་
ལྔ་ནི་དེ་དག་ཏུ་རྒྱུ་བའི་རླུང་ངོ༌། །མདོར་ན་གཞི་དུས་ཀྱི་སྣོད་བཅུད་སྣ་ཚོགས་སུ་སྣང་བ་་
འདི་༑ རྒྱུ་ལྷན་ཅིག་སྐྱེས་པའི་ཆོས་གསུམ། ལས་ཀྱི་བག་ཆགས་ཀྱིས་བསླད་པའི་ཆོ་་་
འཕྲུལ་ལོ། །ལམ་དུས་ཀྱི་ཉམས་སྣ་ཚོགས་པ་འདི། ལམ་ལྷན་ཅིག་སྐྱེས་པའི་ཆོས་་་་
གསུམ༑ བསྐྱེད་རྫོགས་བསྒོམ་པའི་ཉམས་ཀྱི་ཆོ་འཕྲུལ་ལོ། །འབྲས་དུས་ཀྱི་སྐུ་དང་་་་
ཡེ་ཤེས་སོགས་འབྲས་བུ་ལྷན་ཅིག་སྐྱེས་པའི་ཆོས་གསལ་སྟོང་ཟུང་འཇུག་གསུམ་དྲི་མས་་་
དག་པའི་ཡེ་ཤེས་ཀྱི་ཆོ་འཕྲུལ་ལོ། །གཉིས་པ་ཉམས་སུ་བླང་བའི་གནད་གསུམ་་་་་
སྐབས་སུ། གཞན་རྣམས་དཀྱུས་བཞིན་ལ། སྒྱུ་མ་རང་བཞིན་མེད་པར་བསྒྲུབ་པ་་་
སྐབས་སུ། ཀུན་རྫོབ་ཏུ་སྐྱེ་འགག་དང་བྲལ་བའི་རྟེན་འབྲེལ། དོན་དམ་པར་ཉམས་་་་
སུ་མྱོང་ཡང་བརྗོད་དུ་མེད་པས་བརྗོད་བྲལ་དུ་གོ་བར་བྱའོ། །རྒྱུད་གསུམ་གྱི་སྒོ་ནས་་་་་
རྒྱས་པར་བཤད་པ་ལ། གཞན་རྣམས་དཀྱུས་བཞིན་ལ། རྟེན་བརྟེན་པའི་འབྲེལ་ཚུལ།
སེམས་ཀུན་གཞི་ལ་འཁོར་འདས་ཀྱི་ཆོས་ཐམས་ཅད་ཀྱི་བག་ཆགས་ཡོད་པ་དེ་ཉིད་རྟེན་་་་་
ལུས་ལ་རྩ་ཡི་གེའི་ཚུལ་དུ་སྨིན་ནས་གནས་ཏེ། ཕྱི་རོལ་དུ་སྣོད་བཅུད་ཀྱི་རྣམ་པར་ཤར་་་
བའོ༑ །དེ་ཡང་གཙོ་བོར་ལུས་ལ་ཚང་ཚུལ་ནི། རང་རྒྱུད་ལ་རིག་དྲུག་གང་དུ་སྐྱེ་བའི་་་་
བག་ཆགས་གནས་ཀྱང༌། མི་ལྟ་བུ་གཅིག་ལ་མཚོན་ན། ནང་དུ་ཐིམ་དུས་དབུ་མ་་་་
ནང་དུ་ཐིམ་དགོས་པས་ན། དབུ་མར་ཐིམ་དུས་ཀྱང་མིའི་རྩ་ཡི་གེའི་ནང་དུ་བཞུགས།
ཕྱིར་འཕོ་བའི་ཚེ་དབུ་མ་ནས་མིའི་རྩ་ཡིག་ནས་ཐོན་ཏེ། དེའི་དབང་གིས་བར་དོར་ཡང་་་་
49

མིའི་བར་དོའི་སྣང་བ་འཆར། མངལ་དུ་འཇུག་པའི་དུས་སུ་ཡང་མིའི་མངལ་དུ་འཕངས་་
ཏེ༑ དེར་མིའི་ལུས་གྲུབ་པར་བྱེད་ལ་ལུས་དེ་ལ་རིགས་དྲུག་གི་བག་ཆགས་ཐམས་ཅད་་་་
རྩ་ཡི་གེའི་ཚུལ་དུ་ཚང་ངོ༌། །ཡིད་འབའ་ཞིག་ལ་རྩི་བ་ནི། འཁོར་བའི་ཆོས་ཐམས་་་་་
ཅད་སེམས་ཀྱི་མཚན་ཉིད་ཀྱི་ཚུལ་དུ་ཚང་། ལམ་གྱི་ཆོས་ཐམས་ཅད་སེམས་ཀྱི་ཡོན་ཏན་
གྱི་ཚུལ་དུ་ཚང་། འབྲས་བུའི་ཆོས་ཐམས་ཅད་སེམས་ཀྱི་ནུས་མཐུའི་ཚུལ་དུ་ཚང་།
ལུས་ཐབས་རྒྱུད་ཀྱི་སྐབས་སུ་དཀྱིལ་འཁོར་སོགས་ལ་གདན་གསུམ་ཚང་བ་སླ། དེ་དག་
ངོ་སྤྲད་ན་སངས་རྒྱས་ཀྱི་གདན་གྱིས་ཕུང་པོ་ལྔ་སྦྱོང་། ཞེས་པ་ལ་སོགས་པ་ཡིན་ལ།
དེའང་སྦྱང་གཞི་རྣམས་འཁོར་བ། སྦྱོང་བྱེད་རྣམས་མྱང་འདས། སྦྱང་གཞི་དེ་སྦྱོང་བྱེད་
དེའི་ངོ་བོར་བསྒོམ་པ་དབྱེར་མེད་པ་སྟེ། མདོར་ན་འདི་དག་གི་བསྒོམ་ཚུལ་དང་གོ་དོན་་་་
ཞིབ་པར། ཡིད་བཞིན་ནོར་བུ་ལྟ་བུའི་གཞུང་རྩ་འགྲེལ་གྱི་སྟེང་དུ་རྟོགས་པར་བྱའོ། །
གཉིས་པ་ལམ་གྱི་ཉམས་སྐྱེད་པའི་ཕྱིར་ལུས་ཐབས་རྒྱུད་ལ་དབང་བཞི་དང་འབྲེལ་བའི་་་་་
ལམ་བསྒོམ་པ་ལ་གཉིས་ཏེ། རིམ་པ་གཉིས་སུ་བསྡུ་བའི་ཚུལ་དང་། ལམ་བཞི་་་་་
བསྡུ་བའི་ཚུལ་གཉིས་ལས། དང་པོ་ནི། རྩ་རྒྱུད་ལས་བསྐྱེད་པའི་རིམ་པ་ཉིད་དང་ནི། །
རྫོགས་པ་ཡི་ཡང་རིམ་པ་ཉིད། །རིམ་གཉིས་མཉམ་པར་གནས་ནས་ནི། །རྡོ་རྗེ་ཅན་
གྱི་ཆོས་འཆད་དོ། །ཞེས་དང༌། འདུས་པར། སངས་རྒྱས་རྣམས་ཀྱི་དེར་བསྟན་པ།
རིམ་པ་གཉིས་ལ་ཡང་དག་བརྟེན། །བསྐྱེད་པའི་རིམ་པ་ཉིད་དང་ནི། །དེ་བཞིན་་་་་
རྫོགས་པའི་རིམ་ཉིད་དོ། །ཞེས་བླ་མེད་ཀྱི་ལམ་ཐམས་ཅད་རིམ་པ་གཉིས་སུ་འདུས་་་་་
པར་ཞེས་པ་ལྟར། འདིར་ཡང་རིམ་པ་གཉིས་སུ་འདུས་ཚུལ། ལྟ་བ་ཡང་དག་བསམ་
པས་བློ་སྦྱངས་ནས། །དེ་ནས་རིམ་གཉིས་བསམ་གཏན་བསྒོམ་པར་བྱ། །ཞེས་སོ། །
འདི་ལ་ལྗོན་ཤིང་ལས། བསྐྱེད་རྫོགས་ཐུན་མོང་གི་ཆོས་དྲུག་གི་ངེས་ཤེས་སྐྱེད་པ་ལྟར།
འདིར་ཡང་འདྲ་སྟེ། བསྐྱེད་རྫོགས་ཐུན་མོང་ཆོས་དྲུག་དྲན་བྱ་ཞིང་། ཞེས་པའོ། །
དེ་ལྟར་རིམ་པ་གཉིས་ལས། བསྐྱེད་རིམ་ལ་ཡང་བློའི་རིགས་ལ་ལྟོས་ནས་སྤྱན་དབུ་་་་་
ལ་སེམས་འཛིན་པ་ནས། སྣོད་བཅུད་ལྷའི་སྣང་བ་ཤར་གྱི་བར་བརྟན་པར་བྱས་ནས། །
རྫོགས་རིམ་བསྒོམ་ཚུལ་དང་། ཐུན་སྟོད་ལ་བསྐྱེད་རིམ་བསྒོམས་ནས། ཐུན་སྨད་་་་་

གཙོ་བོར་རྫོགས་རིམ་བསྒོམ་ཚུལ་གཉིས་གསུངས་ཏེ། ཞུས་ལན་གསལ་བར།
བསྐྱེད་པའི་རིམ་ལ་རིམ་གྱི་བློ་སྦྱངས་བསམ། །དེ་ཉིད་རྟེན་དུ་འཛིན་ཏམ་བློ་རིགས་་་་་
གཉིས༑ །དང་པོ་བསྐྱེད་པའི་རིམ་པ་ཉིད་ལ་ནི། །བློའི་སྣང་བ་ཐོབ་ཀྱི་བར་དུ་སྟེ། །
གཉིས་པ་དཀྱིལ་འཁོར་རྫོགས་པའམ་ལྷན་ཅིག་སྐྱེས། །གང་རུང་སྔོན་དུ་སོང་ནས་་་་་
རྫོགས་རིམ་བསྒོམ། །ཞེས་སོ། །གཉིས་པ་རྫོགས་རིམ་ལ་ཁམས་འདུས་པ་དང་པོ་་་་
རླུང་གཏུམ་མོ་དྲོད་རྟགས་ཀྱི་ལམ་ཁྲིད་པ། འདུས་པ་བར་པ་ཐིག་ལེ་བདེ་སྟོང་གི་ལམ་་་་
ཁྲིད་པ། འདུས་པ་ཐ་མ་སྐྱོན་མེད་གཉུག་མ་ཡེ་ཤེས་ཀྱི་ལམ་ཁྲིད་པ་དང་གསུམ་ལས།
དང་པོ་ནི། གསང་དབང་གི་ལམ། གཉིས་པ་ནི་ཤེས་རབ་ཡེ་ཤེས་ཀྱི་ལམ། །
གསུམ་པ་ནི། དབང་བཞི་པའི་ལམ། དེས་ཁམས་འདུས་པ་གསུམ་ཆོད་ནས།
འདུས་པ་ཐ་མར་ལུང་བསྟན་པའི་བུ་མོ་པདྨ་ཅན་ལ་བརྟེན་ནས་གྲུབ་མཐའ་སྙོགས་པར་་་་་
བཞེད་དོ། །གཉིས་པ་ལ་བཞི་སྟེ། བུམ་དབང་གི་ལམ་བསྐྱེད་པའི་རིམ་པ། གསང་
དབང་གི་ལམ་རླུང་དང་གཏུམ་མོའི་རྣལ་འབྱོར། ཤེས་རབ་ཡེ་ཤེས་ཀྱི་ལམ་ཕྱག་རྒྱའི་་་་་
རྣལ་འབྱོར། དབང་བཞི་པའི་ལམ་རྡོ་རྗེ་རྩ་བརླབས་སོ། །དང་པོ་ལ་ལམ་ལ་སོགས་་་་
པ་ལྔ་ལས། དང་པོ་ལ་གཉིས་ཏེ། ཕྱི་བསྐྱེད་པའི་རིམ་པ་དང་། ནང་བསྐྱེད་རིམས་་
སོ༑ །དང་པོ་ལ་གཉིས་ཏེ། བསྐྱེད་རིམ་ཀྱི་བྱ་བ་དང་། བསྐྱེད་རིམ་ཀྱི་སེམས་་་་་
འཛིན་ནོ། །དང་པོ་ནི། བླ་མ་ལ་དབང་བླང་བའམ། རང་ཉིད་ཀྱི་བདག་འཇུག་་་་་
བླངས་ནས། བསག་སྦྱངས་གི་རྣལ་འབྱོར་ཡུན་རིང་དུ་བྱས་ཏེ། གྲངས་བཟུངས་ནས་་་
བླ་མ་ལ་འབུལ་བླ་མས་ཀྱང་དེ་ལ་རྟེན་འབྲེལ་བརྟགས་ཏེ། ཁ་ཡར་ན་བར་ཆད་མེད་་་་་
པོས་བཟང་ངོ༌། ། ཁ་འཆམ་ན་ཅུང་བར་ཆད་ཆེ་བས་ཁ་ཡར་བར་བྱེད་དུ་བཅུག་གོ །
དེའི་རྒྱུ་མཚན་ཡང་། རྗེ་བཙུན་ཆེན་པོས། ལུས་དང་ངག་དང་ཡིད་དང་གསུམ། །
གཅིག་ལ་གཅིག་རྟེན་གཅིག་གི་དང་། །ཞེས་གསུངས་པས་སྦྱང་གཞི་ལུས་ངག་ཡིད་་་་་་
གསུམ་དུ་གྲུབ་པས། ཁ་ཡར་བ་ནི་སྦྱང་གཞི་དང་མཐུན་ལ། འཆམ་པ་ནི་དེ་དང་མི་་་་
མཐུན་པའོ། །དེ་ནས་མངོན་པར་རྟོགས་པ་རྒྱས་འབྲིང་གང་རུང་བསྒོམས་ནས། ལྷའི་་
རྣལ་འབྱོར་དང་ལྡན་པས་བསྙེན་པ་བྱས་ལ། དེའི་བཅུ་ཆའི་སྦྱིན་བསྲེག་ཀྱང་བྱས་ཏེ་་་་

ལས་སུ་རུང་བར་བྱའོ། །གཉིས་པ་ནི་མངོན་རྟོགས་ཚུལ་བཅུ་བཞི་ཡོད་ལ། དེ་བསྒོམ་
པའི་གང་ཟག་ལ། ལས་དང་པོ་པ། བདེ་བ་ཅུང་ཟད་སྐྱེས་པ། བདེ་སྟོང་གི་ཉམས་་་
སྐྱེས་པ། བདེ་སྟོང་གི་ཉམས་ཆེར་སྐྱེས་པ་དང་བཞི་ཡོད་པའི་བྱེ་བྲག་གིས། བསྒོམ་་་་་
བྱའི་མངོན་རྟོགས་ཀྱང་རིགས་བསྡུ་ན། ཨཱ་ལི་ཀཱ་ལི་ལ་ལྟོས་པའི་མངོན་བྱང་ལས་བསྐྱེད་
པ༑ ཨཱ་ལི་ཀཱ་ལི་ལ་མ་ལྟོས་པའི་མངོན་བྱང་ལས་བསྐྱེད་པ། ས་བོན་ལས་བསྐྱེད་པ།
སྐད་ཅིག་གིས་བསྐྱེད་པ་དང་བཞིའོ། །འདི་རྣམས་གང་བསྒོམས་ཀྱང་འཇུག་པ་དང་། །
གནས་པ་དང་། ལྡང་བ་གསུམ་གྱི་སྒོ་ནས་ཉམས་སུ་བླང་བར་བྱའོ། །དེ་ལ་གང་ཟག་་་་
དང་པོས་ཨཱ་ལི་ཀཱ་ལི་ལ་ལྟོས་པའི་མངོན་བྱང་ལས་བསྐྱེད་པ་བསྒོམ་ལ། བླ་མ་གོང་མའི་་
ཕྱག་ལེན་མངོན་པར་རྟོགས་པ་རྒྱུན་དུ་བསྒོམ་པའི་ཚེ། རྒྱས་པ་ཡན་ལག་བཞི་པ་དང་། །
མདུན་བསྐྱེད་དང་འབྲེལ་བའི་ཚེ། འབྲིང་པོ་ཡན་ལག་དྲུག་པ་བསྒོམ་ལ། རྒྱུན་དུ་་་་
བསྒོམ་པ་ལ་ཡན་ལག་དྲུག་པ་མི་འདོད་པ་མ་ཡིན་ནོ། །གཉིས་པས་ཨཱ་ལི་ཀཱ་ལི་སྤངས་་་
པའི་མངོན་བྱང་། གསུམ་པས་ས་བོན་ལས་བསྐྱེད་པ། བཞི་པས་སྐད་ཅིག་གིས་་་་་
བསྐྱེད་པའོ། །བསྐྱེད་རིམ་གྱི་སེམས་འཛིན་ནི། ཡན་ལག་བཞི་པ་ལྟར་ན། དང་་་་་
རྒྱན་ལ་རིགས་བདག་ཚར་བའོ། །དྲུག་པ་ལྟར་ན་བསྟོད་པ་རིན་ཆེན་འབྱུང་ལྡན་གྱི་བར་་་་
རྣམ་རྟོག་གཞན་གྱི་བར་མ་ཆོད་པར་བསྒོམ་ལ། ཐོག་མར་སྤྱན་དབུ་མ་ལ་སེམས་གཟུང་་
སྟེ༑ དེ་ཡང་སྤྱན་དབུ་མ་དབུས་གནག་པ། མཐའ་སྐྱ་བ། སྤྱན་རྩ་དམར་ཤིག་གེ་བ་
གཅིག་མཛོད་སྤུའི་དབྱིངས་སུ་མིག་གཡོན་པ་གྱེན་དུ་སློང་བའི་རྣམ་པ་ཅན་གཅིག་བསྒོམ་་་་
ལ༑ དེའང་གསལ་ན་གསལ་སྟེ་འཕྲོ་བཅད། བསམ་གཏན་གྱི་དུག་དབྱུང་། ་་་་
གསལ་ན་མི་གསལ་ཏེ་འཕྲོ་གཅད། བསམ་གཏན་གྱི་དུག་དབྱུང་། འཕྲོ་གཅད་ཀྱང་
རྣམ་པ་ཝལ་ཝལ་བྱུང་ན་བསམ་གཏན་གྱི་དུག་ཡིན་པས་བུམ་པའམ། སྣམ་བུ་ལ་སོགས་
པའི་དངོས་པོ་གཞན་ལ་ཡེངས་སུ་བཅུག །ཡང་སྔར་ལྟར་བསྒོམས་ལ་བསམ་གཏན་གྱི་
དུག་དབྱུང་སྟེ། བསྒོམ་པས་གསལ་བཏབ་བོ། །དེ་ལྟ་བུས་གསལ་བར་མ་ནུས་ན། །
བརྗོད་པས་གསལ་བཏབ་པ་ཞེས་བྱ་བ། ཐོག་མར་རང་གི་སྤྱན་དབུ་མ་དབུས་གནག་པ་
ཞེས་སོགས་གོང་དུ་བསྟན་པ་ལྟར་བརྗོད་ལ་བསམ་གཏན་གྱི་དུག་དབྱུང་གིན་བསྒོམ།

དེས་ཀྱང་མི་གསལ་ན་གཞན་གཅིག་བརྗོད་དུ་བཅུག་ལ། སྤྱན་དབུ་མ་དབུས་གནག་པ་
ཞེས་སོགས་གོང་གི་བཞིན་དུ་བརྗོད་པས་དུག་དབྱུང་ཞིང་བསྒོམ། དེས་ཀྱང་མི་གསལ་་་་
ན་བལྟས་པས་གསལ་བཏབ་པ་ཞེས་པ། སྤྱན་དབུ་མ་ཤིན་ཏུ་མཛེས་པ་གཅིག་བྲིས་ལ།
བལྟས་ཤིང་བསམ་གཏན་གྱི་དུག་དབྱུང་ལ་བསྒོམ། མ་བསྒོམས་ཀྱང་རྣམ་པ་ཝལ་ཝལ་་
བྱུང་ན་བསམ་གཏན་གྱི་དུག་ཡིན་པས་ཤེས་པ་གཞན་ལ་ཡེངས་སུ་བཅུག །དེ་ལྟར་་་་་
བསྒོམ་པས་གསལ་བར་འདོད་པ་བདེ་གསལ་བར་བྱུང་ན་ལྷ་སོ་སོའི་དག་པ་སོ་རུ་སླེབ་པ་་་
ཡིན༑ གསལ་འཕྲོ་ལ་མེད་པར་འདོད་ན་མེད་པར་བྱ་བར་ནུས་ན་དེ་བཞིན་ཉིད་ཀྱི་དག་་
པ་སོ་རུ་སླེབ། དེ་དག་ལ་རྟེན་ནས་ཞི་གནས་ཀྱི་ཉམས་ཁྱད་པར་ཅན་སྐྱེས་པ་ནི་རང་་་་་
རིག་པའི་དག་པ་སོ་རུ་སླེབ་པའོ། །དེ་ལྟར་སྤྱན་དབུ་མ་ལ་བརྟན་མར་གྱུར་པ་དང༌།
དམིགས་པ་སྤྲོ་བར་བྱ་སྟེ། དེ་ཡང་ཐུན་དང་པོ་ལ་སྤྱན་དབུ་མ། གཉིས་པ་ལ་དེའི་སྟེང་
དུ་སྤྱན་གཞན་གཉིས་པོ་ཡང་དབུས་གནག་པ་སོགས་ཀྱིས་གསལ་བཏབ། གསུམ་པ་ལ་་
ཁྲོ་གཉེར་ཞེས་པ་སྤྱན་གཉིས་ཀྱི་བར་དུ་གཉེར་མའི་རི་མོ་གསུམ་གསལ་བཏབ། བཞི་པ་
ནa
ལ་ཤངས་ཀྱི་གཟེངས་མཐོ་བ་སོགས་གསལ་བཏབ། དེ་ཙམ་གསལ་བར་མ་ནུས་ན་ཐུན་་
བཞི་ཀ་ལ་སྤྱན་གསུམ་མམ། གང་ལྟར་ཡང་དམིགས་པ་བརྟན་བརྟན་གྱི་བར་བསྒོམ་་་་་
པར་བྱའོ། ། བློ་མྱུར་ན་ཉི་མ་གཉིས་པའི་ཐུན་དང་པོ་ལ། སྔར་གྱི་དེ་དག་གི་སྟེང་དུ་
ཞལ་གྱི་དཀྱིལ་འཁོར་མཆེ་བའི་མྱུ་གུ་ཅུང་ཟད་གཙིགས་པ་དང་བཅས་པའོ། །གཉིས་པ་་
ལ་སྙན་གཉིས་ཤལ་རིང་བ་དང་བཅས་པ། གསུམ་པ་ལ་རྩ་ཞལ་བྱིན་པོའི་དབྱིབས།
བཞི་པ་ལ་གཡས་ཞལ་དཀར་པོ་ཡང་ཁ་དོག་གི་ཁྱད་པར་མ་གཏོགས་རྩ་ཞལ་གྱི་དབྱིབས་་་་
ལྟར་གསལ་བཏབ་བོ། །ཉི་མ་གསུམ་པའི་ཐུན་དང་པོ་ལ་སྔར་གྱི་དེ་རྣམས་ཀའོ། །
གཉིས་པ་ལ་དེའི་སྟེང་དུ་གཡོན་དམར་བ། གསུམ་པ་ལ་གཡས་པའི་ཞལ་གཉིས་གནག་་
པ༑ བཞི་པ་ལ་གཡོན་པའི་ཞལ་གཉིས་གནག་པ་དང་། སྟེང་གི་ཞལ་དུད་ཁ་སྟེ་གཡུ་་
མདོག་ཅན་གསལ་བཏབ་སྟེ། དེ་ཡང་ཁ་དོག་གི་ཁྱད་པར་མ་གཏོགས་ཞལ་གྱི་དབྱིབས་་་་
རྣམས་ཁྱད་པར་མེད་དོ། །ཉི་མ་བཞི་པའི་ཐུན་དང་པོ་ལ་སྔར་གྱི་ཞལ་བརྒྱད་པོ། །
གཉིས་པ་ལ་དེའི་སྟེང་དུ་དབུ་སྐྲ་དམར་སེར་གྱི་གསེབ་ན་དབུའི་གཙུག་ཏོར་དང་། སྟེང་་་་
53

ཞལ་གྱི་མདུན་དུ་སྣ་ཚོགས་རྡོ་རྗེ། གསུམ་པ་ལ་སྤྱི་བོའི་གཙུག་ཏོར་དྲ་མིག་དབུས་མ་་་
ནང་ནས་འཐོན་པའི་རུས་པའི་འཁོར་ལོ། དབུ་རེ་རེ་ལ་མི་མགོ་སྐམ་པོ་ལྔ་ལྔ་ལ་སོགས་་་་
པའི་དབུ་རྒྱན་སྙན་རྒྱན་དང་བཅས་པ། བཞི་པ་ལ་སྐུའི་བབས་བྱིན་པོ། མགུལ་རྒྱན་་་་
དྲ་མིག་བཅུ་དྲུག་པའི་རྣམ་པ་ཅན་དང་བཅས་པ་གསལ་བཏབ། ཉི་མ་ལྔ་པའི་ཐུན་དང་་་་
པོ་ལ་སྔར་གྱི་དེ་ཀ །གཉིས་པ་ལ་དེའི་སྟེང་དུ་ཕྱག་གཡས་བརྒྱད་ཕྱག་མཚན་རྣམས་ཁ་
ནང་དུ་བསྟན་པ་དང་བཅས་པཔ་དང
 ། གསུམ་པ་ལ་གཡོན་པའི་ཕྱག་བརྒྱད་ཕྱག་མཚན་རྣམས་
ཞལ་ཕྱིར་གཟིགས་པ་གཡས་རྣམས་མཆོག་སྦྱིན། གཡོན་རྣམས་མི་འཇིགས་པ་སྦྱིན་པའི་
ཕྱག་རྒྱ་ཅན་དང་། མི་མགོའི་དོ་ཤལ་ལ་སོགས་པའི་སྐུའི་རྒྱན་གཞན་རྣམས་དང་། མེ་
རིས་དང་བཅས་པ། བཞི་པ་ལ་བདུད་བཞི་བརྩེགས་པའི་སྟེང་དུ་ཞབས་དང༌། ཡུམ་
དང་བཅས་པ་གསལ་བཏབ། ཉི་མ་དྲུག་པའི་ཐུན་དང་པོ་ལ་སྔར་གྱི་གཙོ་བོའི་སྟེང་དུ་གོ་་
རི་གཉིས་པ་ལ་ཙོ་རི་གསུམ་པ་ལ་བེ་ཏ་ལི། བཞི་པ་ལ་གྷསྨ་རི་གསལ་བཏབ། ཉི་མ་་་་
བདུན་པའི་ཐུན་དང་པོ་ལ་གཙོ་འཁོར་ལྔའི་སྟེང་དུ་པུཀྐ་སི། གཉིས་པ་ལ་ཤ་བ་རི།
གསུམ་པ་ལ་ཙཎྜ་ལི། བཞི་པ་ལ་གཡུང་མོ་གསལ་བཏབ། ཉི་མ་བརྒྱད་པའི་ཐུན་དང་
པོ་ལ་ལྷ་དགུའི་སྟེང་དུ་གཞལ་ཡས་ཁང་། གཉིས་པ་ལ་དུར་ཁྲོད། གསུམ་པ་་་་་་
བསྲུང་འཁོར། བཞི་པ་ལ་སྣོད་བཅུད་ཐམས་ཅད་དཀྱིལ་འཁོར་གྱི་འཁོར་ལོར་གསལ་་་་
བཏབ་བོ། །དེ་ལྟར་ཐུན་ཇི་ཙམ་རྫོགས་པའི་རྗེས་སུ་དག་པ་དྲན་པ་སོགས་བྱའོ། །
གཉིས་པ་ནང་བསྐྱེད་པའི་རིམ་པ་ནི། ལུས་དཀྱིལ་བསྒོམ་པ་ཡིན་ལ། འདི་ལ་གཉིས་་
ཏེ༑ སྐབས་འདིར་ལུས་དཀྱིལ་བསྒོམ་དགོས་པའི་རྒྱུ་མཚན་དང་། དེ་དག་གི་དོན་་་་་་
གཏན་ལ་དབབ་པའོ། །དང་པོ་ནི། སྐབས་འདིར་ལུས་དཀྱིལ་བསྒོམ་དགོས་པ་ཡིན་་་་
ཏེ༑ སྐབས་འདིར་བུམ་དབང་གི་ལམ་ལམ་སོགས་ཉི་ཤུའི་སྐབས་ཀྱི་དབྱིབས་ཀྱི་ལམ་་་་
ཉམས་སུ་ལེན་དགོས་ལ། དེ་ཡང་ལུས་དཀྱིལ་ལ་གཞུང་བཤད་རྣམས་ལས་བཤད་པའི་་
ཕྱིར་རོ། །གལ་ཏེ་གཞུང་བཤད་ལས་དབྱིབས་ཀྱི་ལམ་ལུས་དཀྱིལ་ལ་བཤད་ཀྱང་།
འདིར་བསྒོམ་མི་དགོས་ཏེ། ལུས་དཀྱིལ་འཁྲིད་ལོགས་སུ་ཉམས་སུ་ལེན་པས་སོ་ཞེ་ན།
དེ་ལྟར་ན་གསང་དབང་དང་། ཤེས་རབ་ཡེ་ཤེས་ཀྱི་ལམ་ཡང་ལམ་སོགས་ཉི་ཤུ་་་་་

སྐབས་ནས་བཤད་པ་འདིར་ཉམས་སུ་ལེན་མི་དགོས་པར་འགྱུར་རོ། །དེས་ན་ཞང་བྱ་རུ་་
བ་དང་། དཔལ་ལྡན་སེང་གེ་སོགས་ཀྱི་འཁྲིད་ཡིག་ཏུ། སྐབས་འདིར་ལུས་དཀྱིལ་་་་་
བསྒོམ་པར་གསུངས་པ་ལྟར་ཡིན་ལ། ལུས་དཀྱིལ་ཤིན་ཏུ་ཟབ་པས་འདིར་མི་བསྒོམ་་་་་
པར་འཁྲིད་ཟུར་དུ་སྟོན་ཟེར་བ་སོགས་ནི་ཤིན་ཏུ་ཟབ་པའི་རྫོགས་རིམ་འདིར་སྟོན་དུ་རུང་་་་
ལ༑ ལུས་དཀྱིལ་བསྟན་དུ་མི་རུང་བར་འདོད་པ་ནི་གནད་མ་གོ་ཞིང་། བུམ་དབང་གི་་
ལམ་ཆད་པའི་སྐྱོན་ཡོད་དོ། །གཉིས་པ་ལ་ལྔ་སྟེ། ཕྱི་དཀྱིལ་རྐྱང་པ་ལས་ལུས་དཀྱིལ་
ཁྱད་པར་དུ་འཕགས་པའི་རྒྱུ་མཚན། རྒྱུ་མཚན་དེ་དང་ལྡན་པའི་ལུས་དཀྱིལ་གྱི་དབྱེ་བ། །
དེ་རྒྱུད་སྡེ་ནས་ཇི་ལྟར་གསུངས་པའི་ཚུལ། ཇི་ལྟར་ཉམས་སུ་བླངས་པའི་ཐབས། དེ་
ལ་རྩོད་པ་སྤང་བའོ། །དང་པོ་ནི། ཕྱི་དཀྱིལ་རྐྱང་པ་ལས་ལུས་དཀྱིལ་དང་བཅས་པ་
ཁྱད་པར་དུ་འཕགས་ཏེ། ཕྱི་དཀྱིལ་རྐྱང་པས་རྫོགས་རིམ་གྱི་ཡེ་ཤེས་འདྲེན་མི་ནུས་ལ། །
རྫོགས་རིམ་གྱི་རྒྱུད་སྨིན་བྱེད་ཀྱི་དངོས་རྒྱུ་ཡང་བྱེད་མི་ནུས་ཤིང་། ལུས་དཀྱིལ་གྱིས་དེ་་་་
དག་བྱེད་ནུས་པའི་ཕྱིར་རོ། །དེའི་རྒྱུ་མཚན་ཡང་། ཕྱི་དཀྱིལ་རྐྱང་པ་ནི་བརྟེན་པ་་་་
སེམས་ལ་གནད་དུ་བསྣུན་པ་ཁ་ཕྱིར་བལྟས་གཙོ་ཆེ་ལ། ལུས་དཀྱིལ་ནི་རྟེན་ལུས་ལ་་་་་
གནད་དུ་བསྣུན་པའི་ཁ་ནང་དུ་བལྟས་ཀྱི་གདམས་ངག་ཁྱད་པར་ཅན་ཡིན་པའི་ཕྱིར་རོ། །
དེས་ན་འགའ་ཞིག་གིས་ལུས་དཀྱིལ་བསྒོམ་པས་རྫོགས་རིམ་གྱི་ཡེ་ཤེས་སྐྱེ་བ་ཡང་སྲིད།
གལ་ཏེ་མ་སྐྱེས་ཀྱང་རྫོགས་རིམ་གྱི་རྒྱུད་སྨིན་བྱེད་ཀྱི་དངོས་རྒྱུ་ཐུན་མོངས་མ་ཡིན་པར་་་་་
འགྲོ་སྟེ། ཕོ་བྲང་ལྔའི་ལུས་དཀྱིལ་བསྒོམས་པས། འཁོར་ལོ་དེ་རྣམས་ཀྱི་རྩ་མདུད་་་་་
བྲལ་ཞིང་། དེ་དག་གི་རྩ་ཐིག་རླུང་གསུམ་བྱིན་གྱིས་བརླབས་པས་གསང་དབང་གི་ལམ་་
བདག་བྱིན་གྱིས་བརླབ་པ་གཏུམ་མོའི་རྒྱུད་སྨིན་བྱེད་ཀྱི་དངོས་རྒྱུར་འགྲོ་ལ། ཡུལ་ཡུལ་་་
ཅན་གྱི་ལྷ་བཅུ་གཉིས་ལུས་དཀྱིལ་ལ་བསྒོམ་པས་བུ་ག་དགུའི་རླུང་སེམས་དབུ་མར་དབང་་
དུ་འདུས་ཏེ། ཕྱག་རྒྱའི་རྣལ་འབྱོར་གྱི་གེགས་ཀྱི་གཙོ་བོ་བྱང་སེམས་ཕྱིར་འཆོར་་་་་་
ཁེགས་ནས་ནང་དུ་འཆོར་མེད་དུ་འཛིན་ནུས་པའི་ཕྱིར་དང་། དེ་དག་གི་རྩ་ཐིག་རླུང་་་་་
གསུམ་བྱིན་གྱིས་རློབ་པའི་ཕྱིར། ཤེས་རབ་ཡེ་ཤེས་ཀྱི་དབང་གི་ལམ་དཀྱིལ་འཁོར་་་་་་
འཁོར་ལོའི་རྒྱུད་སྨིན་བྱེད་དུ་འགྲོ་བ་ཡིན་ནོ། །ཚིགས་ཆེན་བརྒྱད་ལ་སོགས་པའི་ལུས་་་་
55

དཀྱིལ་བསྒོམས་པས། གནས་དེ་རྣམས་ཀྱི་རྩ་མདུད་བྲལ་ནས་བྱང་སེམས་ཡར་འདྲེན་པ་
ལ་ཐོགས་པ་མེད་པ་དང་བདག་གི་རྩ་ཐིག་རླུང་གསུམ་མཁའ་འགྲོས་བདག་བྱིན་གྱིས་རློབ་
པར་འགྱུར་བའི་ཕྱིར། དབང་བཞི་པའི་ལམ་རྡོ་རྗེ་རྦ་རླབས་ཀྱི་རྒྱུད་སྨིན་བྱེད་དུ་འགྲོ་བ་
ཡིན་ནོ། །གཉིས་པ་ནི་ལུས་དཀྱིལ་གྱི་དབྱེ་བ་མཐའ་ཡས་མོད། འདིར་ཀྱི་རྡོ་རྗེ་་་་་
ལུས་དཀྱིལ་ལ། དགོད་བཞི་རྟེན་དང་། དགོད་ཚུལ་གྱིས་དབྱེ་ན། དགོད་གས་་་་་
བདག་མེད་མའི་རྟེན་ལ་ཡུལ་ཉི་ཤུ་རྩ་བཞིའི་རྩ་ཁམས་ལ་ལྷ་མོ་བཅོ་ལྔ་དགོད་པ་དང་།
ཞལ་བརྒྱད་ཕྱག་བཅུ་དྲུག་པའི་རྟེན་ལ་ཕོ་བྲང་ལྔས་བསྡུས་པའི་ལུས་དཀྱིལ་དགོད་པའི་་་་་
ལུགས་གཉིས་ཡོད་དོ། །གསུམ་པ་དེ་རྒྱུད་སྡེ་ལས་ཇི་ལྟར་གསུངས་པའི་ཚུལ་ནི། རྩ་་
རྒྱུད་ལས། ཨེའི་རྣམ་པ་ལྷ་མོ་སྤྱན། ། ཝཾ་གྱི་རྣམ་པ་བདག་མར་བརྗོད། །མ་ནི་ལྷ་་་
མོ་གོས་དཀར་མོ། ། ཡ་ཡི་རྣམ་པ་སྒྲོལ་མར་བརྗོད། །ཅེས་ཡི་གེ་བཞིའི་དབྱིབས་ཀྱི་་་
འཁོར་ལོ་བཞི་དང་། དེ་དག་ལྷ་མོ་བཞིའི་རང་བཞིན་དུ་གསུངས་ལ། དེ་ཉིད་གསལ་་
བར་བཤད་པའི་རྒྱུད། སཾ་པུ་ཊིར། རྟེན་ལུས་དཀྱིལ་དྲུག་པའི་རབ་བྱེད་གསུམ་པར།
ཧེ་རུ་ཀ་ལ་སོགས་པའི་ལྷ། །རྩ་གཟུགས་མཛེས་པར་ཡང་དག་བྱུང་། །ལུས་ནི་དཀྱིལ་
འཁོར་ཉམས་དགའ་བར། ། སྒོ་བཞིར་ཇི་སྐད་གསུངས་པའོ། །རང་གི་ཡན་ལག་་་་་་
བརྒྱད་བྱུང་བའི། །ཀ་བ་དེའི་བསྐོར་ནས་གནས། །དངོས་པོ་ཀུན་གྱི་མཉམ་པའི་ཕྱིར། །
གྲུ་བཞི་པར་ནི་རབ་ཏུ་གྲགས། །སྐུ་གསུང་ཐུགས་ཀྱི་དབྱེ་བ་ནི། །འཁོར་ལོ་གསུམ་ནི་
གཅིག་ཏུ་གསུངས། །རི་ནི་མགོ་བོའི་ཟེའུ་བྲུ་ལ། །ཇི་ལྟར་རྩོམ་ཆེན་ལ་སོགས་རིམ། །
བླ་མའི་དུས་ཐབས་རིམ་ཉིད་ཀྱིས། །དེ་ནི་རྫོགས་པར་དཀྱིལ་འཁོར་ནས། །རྐང་པ་
པའི་མཐིལ་དུ་བརྩོམ་ཆེན་རླུང༌། །གཞུའི་དབྱིབས་སུ་ཡང་དག་གནས། །སུམ་མདོ་ཡི་
ནི་གནས་སུ་ནི། །དེ་བཞིན་གྲུ་གསུམ་འབར་བ་ཉིད། ། ལྟོ་བར་ཡང་ནི་ཆུ་ཡིན་ཏེ།
ཟླུམ་པོའི་གཟུགས་ཀྱི་ཡང་དག་གནས། །སྙིང་ཁ་ཡང་ནི་ས་ཉིད་དེ། །ཀུན་ནས་གྲུ་་་་
བཞི་པ་ཉིད་དོ། །སྒལ་ཚིག་དབྱིག་གུའི་གཟུགས་ཀྱིས་ནི། །རི་རབ་རི་རྒྱལ་དེ་བཞིན་
ནོ༑ །ཞེས་བདེ་ཀྱེ་ཐུན་མོང་དུ་གསུངས་ལ། རྟེན་པ་ལུས་དཀྱིལ་ཡང་། །དང་པོ་་
རབ་བྱེད་བཞི་པར། ཡང་དག་སྦྱོར་བྱུང་མཚན་ཉིད་ནི། །དེ་ནས་མཆོག་ཏུ་རབ་བཤད་

བྱ༑ ། ཨེ་ནི་ས་རུ་ཤེས་པར་བྱ། །ལས་ཀྱི་ཕྱག་རྒྱ་སྤྱན་མ་ཉིད། །སྙིང་རྗེ་ཆེན་པོ་་་་
ཐབས་ཆེན་པོ། །རང་བཞིན་སྣ་ཚོགས་སྤྱོད་ཡུལ་མ། ། ལྟེ་བར་སྣ་ཚོགས་འདམ་སྐྱེས་་་་
ལ༑ །སྤྲུལ་པའི་འཁོར་ལོའི་རྣམ་པར་གནས། ། ཝཾ་ནི་ཆུ་རུ་ཤེས་པར་བྱ། །ཆོས་ཀྱི་་
ཕྱག་རྒྱས་མཱ་མ་ཀི །བྱམས་པ་དང་ནི་སྨོན་ལམ་ཚུལ། །ལྷ་མོ་རྡོ་རྗེའི་རིགས་གཙོ་མ། །
སྙིང་ཁར་ཆུ་སྐྱེས་འདབ་བརྒྱད་ལ། །ཆོས་ཀྱི་འཁོར་ལོ་ཡང་དག་གནས། །མ་ནི་མེ་རུ་
བརྗོད་པ་སྟེ། །ཕྱག་རྒྱ་ཆེན་པོ་གོས་དཀར་མོ། །དགའ་དང་སྟོབས་ཀྱི་རྣལ་འབྱོར་་་་་
གྱིས༑ ། ལྷ་མོ་པདྨའི་རིགས་བྱུང་མ། །ལྐོག་མར་ཆུ་སྐྱེས་འདབ་བརྒྱད་གཉིས། །
ལོངས་སྤྱོད་འཁོར་ལོ་ཡང་དག་གནས། ། ས་ནི་རླུང་གི་རང་བཞིན་ཏེ། ། ཉོན་མོངས་་་་་
ཐམས་ཅད་འཇོམས་པར་བྱེད། །དམ་ཚིག་ཕྱག་རྒྱ་ཆེན་པོར་ངེས། ། ལྷ་མོ་ལས་ཀྱི་་་་་
རིགས་གཙོ་མ། །བཏང་སྙོམས་ཡེ་ཤེས་རྣལ་འབྱོར་གྱི། །སྒྲོལ་མ་འཁོར་བ་སྒྲོལ་་་་་ལྟ་
མོ༑ །འདམ་སྐྱེས་འདབ་མ་སུམ་བཅུ་གཉིས། །བདེ་ཆེན་འཁོར་ལོ་ཆེན་པོར་གནས། །
ཞེས་འཁོར་ལོ་དེ་རྣམས་ལ་ལྷ་མོ་འདི་རྣམས་འགོད་པར་གསུངས་ཤིང་། དེ་ལྟ་བུའི་་་་་
འཁོར་ལོ་ལྔའི་དབུས་སུ་གཙོ་བོ་རིགས་ལྔ་ཐིག་ལེ་ལས་བསྐྱེད་པ་ནི། བརྟག་པ་དྲུག་་་་
པའི་བཞི་པར། རྟག་ཏུ་བཞུགས་པར་འདོད་པ་འདི། །སངས་རྒྱས་ཀུན་གྱི་སྡོམ་པ་
དག ཡང་ན་མེ་ལོང་ལྟ་བུའི་ཚུལ། །དེ་བཞིན་དུ་ཡང་མཉམ་པ་ཉིད། །སོ་སོར་་་་་
རྟོག་པ་ཆོ་ག་བཞིན། །དེ་བཞིན་བྱ་བ་ནན་ཏན་ལ། །རྟག་ཏུ་བཞུགས་པར་བརྗོད་་་་
འདི༑ །ཤིན་ཏུ་རྣམ་དག་རང་བཞིན་ཅན། །དེ་བཞིན་རྣམ་པར་སྣང་མཛད་ཉིད། །
གཞན་ཡང་མི་སྐྱོད་པ་ཉིད་དང་། །ཡང་ན་རིན་ཆེན་འབྱུང་གནས་ལ། །ཡང་ན་འོད་་་་་
དཔག་མེད་པ་ཡིས། །གང་ཚེ་བརྟག་བཞུགས་དོན་ཡོད་ལ། །བདུད་རྩི་ལྔའི་གོང་བུའི་
དངོས༑ །ཐིག་ལེའི་གཟུགས་ཏེ་ཡིད་ལྟ་བུ། །ཤིན་ཏུ་རྣམ་དག་ཡེ་ཤེས་ཆེར། ། ལྷ་་་༌
མོ་ཀུན་གྱི་རང་བཞིན་ཅན། །རྡོ་རྗེ་སེམས་དཔའ་ཞེས་བྱར་བཤད། །བདེ་བ་དམ་པ་་་
རུ་ནི་བརྗོད། །ཅེས་དང་། ཡན་ལག་གི་ལྷ་ལུས་ལ་བསྐྱེད་ཚུལ། བརྟག་པ་དང་་་་
པོའི་བཞི་པར། དེ་ལྟར་རིགས་ནི་ལྔ་རྣམས་དང་། །ཡེ་ཤེས་ལྔ་དང་སངས་རྒྱས་ལྔ། །
འདི་ལས་རྡོ་རྗེ་སྙིང་པོ་སོགས། །ཁྲོ་བོ་ཁམས་གསུམ་སེམས་ཅན་སྐྱེས། །ནང་གི་དབྱེ་
57

བ་འདི་ཉིད་ནི། །བླ་མའི་ཞལ་ལས་རྙེད་པར་འགྱུར། །ཞེས་སོ། །ལུས་དཀྱིལ་ཡིན་
པ་ནི། དེའི་འགྲེལ་པ་སྙེ་མར། སེམས་ཅན་གྱི་ཕུང་པོ་ཡང་དེ་བཞིན་ཁོ་ནར་རྒྱུའི་རྒྱུད་་
ཀྱི་རྡོ་རྗེ་འཛིན་པའི་རང་བཞིན་ཁོ་ནའོ། །ཞེས་པས་སོ། ། གུར་གྱི་གླེང་གཞིའི་སྐབས་་་་
ནས༑ ལུས་དཀྱིལ་མདོར་བསྟན་ཙམ་འབྱུང་ལ། ལེའུ་བདུན་པར། སེན་མོ་བ་སྤུ་་་
དེ་བཞིན་ཁམས། །ཁུ་བ་ལ་ནི་རྣམ་པར་གཟིགས། །པགས་དང་ཁྲག་ལ་གཟི་བརྗིད་་་་
ཆེ༑ །ཚིལ་དང་རྐང་ལ་རྡོ་རྗེ་འཛིན། །ཐམས་ཅད་མགོན་པོ་རྣམ་སྣང་མཛད། །རྩ་་་་
དང་ཤ་ལ་བདུན་རྒྱལ་པོ། །འདི་རྣམས་ལྔ་ནི་སངས་རྒྱས་ལྔར། །རྡོ་རྗེ་མཁའ་འགྲོས་་་་
རྣམ་པར་བཤད། །ས་ཡི་ཁམས་ནི་རྣམ་དག་པ། །སྤྱན་ནི་འཁོར་ལོ་མཛེས་པ་ཉིད། །
རྡོ་རྗེ་བཙུན་མོ་དང་བ་སྟེ། བང་མའི་བུ་མོ་ཚ་བ་ཉིད། །སྒྲོལ་མ་རླུང་ནི་རྣམ་དག་པ། །
ཞེས་རིགས་ལྔ་ཡབ་ཡུམ་གྱི་ཁམས་དག་ཚུལ་དང་། ལེའུ་བརྒྱད་པར། ནང་གི་སྐྱེ་་་་་
མཆེད་ལ་ལྷ་མོ་འགོད་ཚུལ་ཅུང་ཟད་དང་བཅས་པ་གསུངས། དོན་འདི་རྣམས་སློབ་་་
དཔོན་དགྲ་ལས་རྣམ་རྒྱལ་གྱིས་ཕྱག་རྒྱ་བཞིའི་སྒྲུབ་ཐབས་ལས་རྒྱས་པར་བསྟན་ནོ། །
བིརླ་པས་གདམས་ངག་ཏུ། ལུས་ཀྱི་དཀྱིལ་འཁོར་མཐོང་བས་རྟགས་བསྟན་པ། ཞེས་
སོགས་དང་། ལམ་བསྡུས་པར། དཀྱིལ་འཁོར་ལྔ་ལ་བཏུད་ཏེ་སྐྲུན། ཅེས་སོགས་་་་
གསུངས་སོ། །བཞི་པ་ནི་རྟེན་དང་བརྟེན་པའི་བསྐྱེད་གཞི་གང་ཡིན་པ། དེ་ཉིད་་་་་་
གནས་དེ་དང་དེ་དག་ཏུ་རྟེན་བརྟེན་པ་གང་ཡིན་པ་དེའི་རྣམ་པར་བསྒོམ་མོ། །དེ་ལ་སྤྱིར་་་
ལུས་དཀྱིལ་བསྒོམ་པ་ཙམ་ནི་ལམ་དུས་ཀྱི་དབང་ཐོབ་ནས་ཕྱི་བསྐྱེད་པའི་རིམ་པ་བསྒོམ་་་་་
པའི་ཚེ། མངོན་རྟོག་རྒྱས་འབྲིང་བསྡུས་པ་གང་ཡིན་པ་དང་བསྒྲགས་ཏེ་བསྒོམ་པས་རུང་
ལ༑ ཁྱད་པར་མངོན་རྟོགས་བསྡུས་པ་ནི་ལུས་དཀྱིལ་དང་བསྒྲགས་ནས་བསྒོམ་པ་ལས།
རྐྱང་པར་བསྒོམ་པ་མེད་དོ། །རྒྱས་འབྲིང་གཉིས་ནི་བསྒྲགས་པ་དང་རྐྱང་པ་གང་ལྟར་་་་་
རུང་ངོ་། །ལུས་དཀྱིལ་ལ་སེམས་འཛིན་པའི་ཚེ། ལྟ་བ་ཕྱི་ནང་གི་བསྐྱེད་རིམ་གཉིས་་་་
ཆར་གྱི་སྔོན་དུ་འགྲོ་བ་ཡིན་པས། ཕྱི་བསྐྱེད་རིམ་གྱི་བསྒོམ་པ་མཐར་ཕྱིན་པ་དང་།
ལམ་དུས་ཀྱི་དབང་ཞུས་ནས་ཉམས་སུ་ལེན་པ་ཡིན་ནོ། །ལུས་དཀྱིལ་གྱི་སེམས་འཛིན་་་་
ཡང་༑ དམིགས་པ་རྒྱས་ན་རྟེན་ལུས་དཀྱིལ་ལ་གཅིག ། ཕོ་བྲང་ལྔ་ལ་རེ་རེ། ཡུལ་་་་

ཡུལ་ཅན་གྱི་ལྷ་རྣམས་དང་། ཁྲོ་བོ་བཅུ་ལ་གཅིག་སྟེ་བདུན་བྱེད་ལ། འབྲིང་དུ་ན་རྟེན་
དང་ཕོ་བྲང་དང་པོ་ལ་གཅིག །བར་པ་གསུམ་ལ་རེ་རེ། ཕོ་བྲང་ཐ་མ་དང་སྐྱེ་མཆེད་་་་
བཅུ་གཉིས་ཁྲོ་བོ་བཅུ་དང་བཅས་པ་ལ་གཅིག་སྟེ་ལྔ་མཛད། བསྡུས་པ་ལ་རྟེན་ལ་གཅིག །
ཕོ་བྲང་ལྔ་ལ་གཅིག ། སྐྱེ་མཆེད་མན་ལ་གཅིག་སྟེ་གསུམ་བྱེད་དོ། །གང་ལྟར་ཡང་་་་་
ལུས་དཀྱིལ་གྱི་ལྷ་བསྐྱེད་པའི་ཚེ། ལུས་ཆགས་པའི་ཐོག་མ་ལྟེ་བ་ཡིན་པས། ལྟེ་་་་
རིན་ཆེན་འབྱུང་ལྡན་ནས་བསྐྱེད་པ་ཡིན་ལ། སེམས་འཛིན་པའི་ཚེ་སྙིང་ཁ་འོད་གསལ་་་་
སྐྱེ་བའི་སྒོ་སེམས་གནས་ས་ཡིན་པས། ཐོག་མར་སྙིང་ཁའི་ཐུགས་རྡོ་རྗེའི་སྤྱན་དབུ་མ་་་་
ནས་གསལ་བཏབ་སྟེ་སྙིང་ཁའི་འཁོར་ལོ་བསྒོམ། དེ་ནས་མགྲིན་པའི་འཁོར་ལོ། དེ་
ནས་སྤྱི་བོའི་འཁོར་ལོ། དེ་ནས་ལྟེ་བའི་འཁོར་ལོ། དེ་ནས་གསང་གནས་ཀྱི་འཁོར་ལོ་
སྟེ༑ གཙོ་བོ་ཐམས་ཅད་ཞལ་ཤར་ལ་གཟིགས་པའི་ཚུལ་གྱིས་སོ། །ལྔ་པ་ནི། ལུས་
དཀྱིལ་རྩོད་སྤོང་དུ་ཤེས་པར་བྱའོ། །བུམ་དབང་གི་ལམ་བསྐྱེད་པའི་རིམ་པ་དབྱིབས་ཀྱི་་
ལམ་བསྒོམས་པས། ལྟ་བ་ངོ་བོ་ཉིད་གསུམ་ནི་སྣང་ཕྱོགས་ཀྱི་ངོ་བོ། སྟོང་ཕྱོགས་ཀྱི་་་
ངོ་བོ། ཟུང་འཇུག་གི་ངོ་བོ་ཉིད་འཆར་རོ། །དེ་གོམས་པས་གྲུབ་མཐའ་འཁོར་འདས་་་
དབྱེར་མེད་ནི། འཇིག་རྟེན་ལས་འདས་པའི་ལམ་ས་དྲུག་ལ་སྟོང་གསུམ་ཉུང་འབྲུར་ཆུད་་
པ་ལ་ཆེ་ཆུང་མེད། རྩིག་པ་དང་རི་ལ་སོགས་པ་ལ་ཐོགས་པ་མེད། ཆུ་བོ་གྱེན་ལ་་་་༌་
བཟློག ཉི་ཟླ་རྟེང་པར་འཇུག །གཅིག་ལས་མང་པོར་བྱེད་ཅིང་། མང་པོ་ལས་་་་་
གཅིག་ཏུ་བྱེད་པ་ལ་སོགས་པ་འབྱུང་ངོ༌། །གྲུབ་མཐའ་མ་སྙོགས་ན་འདའ་ཁ་མ་གོང་དུ་་་
འཕོ་བ་ལ་གསུམ། སྣང་བ་བསྒྱུར་བའི། འོད་ཀྱི་གོང་བུའི། སྒྲས་འཕོ་བའི་འདས་་་་
ཀ་མའོ། །འབྲས་བུ་སྤྲུལ་པའི་སྐུ་རང་བཞིན་ལྷུན་གྲུབ་ནི་འབྲས་བུའི་སྐབས་སུ་འཆད་དོ། །
གཉིས་པ་གསང་དབང་གི་ལམ་དང་བྱིན་བརླབས་ལ་གཉིས་ཏེ། སྔོན་འགྲོ་དང༌།
དངོས་གཞིའོ། །དང་པོ་ལ་གཉིས་ལས། འཁྲིད་ཀྱི་སྔོན་འགྲོ་ནི་གྲུབ་ན་བླ་མ་ལ་་་་་
དབང་བསྐུར་བླང་། མ་གྲུབ་ན་བདག་འཇུག་བྱ། དེའང་མ་གྲུབ་ན་བསགས་སྦྱང་་་་་་
གཉིས་ལ་འབད་དེ། བླ་མས་གྲངས་ལ་བརྟག་པ་དང་། རླུང་ལྟས་བརྟག་པ་སོགས་བྱ།
ཐུན་གྱི་སྔོན་འགྲོ་བསམ་གཏན་གྱི་ཡན་ལག་དགུ་པོ་རྣམས་ཕྱག་ལེན་བཞིན་བསྟན་ནོ། །
59

གཉིས་པ་དངོས་གཞི་ལ་རླུང་དང་། གཏུམ་མོ་གཉིས་ལས། དང་པོ་ནི།
དམིགས་པའི་ལུགས་མང་ན་ཡང་། །རྣལ་འབྱོར་གྱི་དབང་ཕྱུག་འདིས། ཁམས་འདུས་
པ་དང་པོ་གཏུམ་མོ་རླུང་དྲོད་རྟགས་ཀྱིས་ལམ་འཁྲིད་པ་ཞེས་བྱ་བ་ཡིན་པས། རླུང་་་་་་
རྣལ་འབྱོར་གཙོ་བོར་བཞེད་དེ་འདིའི་རྒྱུ་མཚན་བླ་མས་འཆད་པར་འགྱུར་རོ། ། ཞེས་་་་་
གསུངས་སོ། །དེ་ཤེས་པར་འདོད་པས་སྤྱིར་རླུང་གི་རྣམ་པར་བཞག་པ་ལྔས་རིག་པར་བྱ་
སྟེ༑ སྤྱིར་རླུང་ཞེས་བྱ་བའི་རང་གི་ངོ་བོ་གང་ཡིན་པ་དང་། རླུང་དེའི་རབ་ཏུ་དབྱེ་བ་
དང་༑ བྱེད་པའི་ལས་དང་། རླུང་རྒྱུ་བའི་ཚུལ་རྣམ་པར་བཞག་པ་དང་། ལམ་་་་་
བྱས་ན་ཇི་ལྟར་འགྱུར་བའོ། །དང་པོ་རླུང་གི་ངོ་བོ་ནི་འབྱུང་བ་ཆེན་པོའི་ཁོངས་སུ་འདུ་་་་
བའི་རླུང་ཉིད་ཡིན་ལ། དེའང་ཕྱིའི་འབྱུང་བ་མ་ཡིན་ཏེ། ནང་གི་འབྱུང་བའོ། །དེ་
སྣ་ཚོགས་བྱེད་པ་ཐམས་ཅད་ཀྱི་རྩ་བར་གྱུར་པ་ཡིན་ཏེ། དེའི་མགོན་པོར་བརྗོད་པ་་་་
རླུང་༑ །ཧ་ནི་ཀུན་ཏུ་འགྲོ་བར་བརྗོད། །ཅེས་བཤད་དོ། །ཡང་དེ་རྣམ་པར་ཤེས་་་་་
པའི་རྟེན་དུ་གྱུར་པ་ཡིན་ནོ། །གཉིས་པ་ནི་རླུང་དེ་ལ་དབྱེ་ན་གསུམ་སྟེ། རླུང་གི་་་་
བོའི་སྒོ་ནས་དབྱེ་བ་དང་། རྒྱུ་ཚུལ་གྱི་སྒོ་ནས་དབྱེ་བ་དང་། བྱེད་ལས་ཀྱི་སྒོ་ནས་དབྱེ་་
བའོ༑ །དང་པོ་ནི་དྲུག་སྟེ། ས་དང་། ཆུ་དང་། མེ་དང་། རླུང་དང་། ནམ་་་་
མཁའ་དང་། རྣམ་པར་ཤེས་པའི་རླུང་ཞེས་བྱ་སྟེ། འདི་ཉིད་ལས། དབང་ཆེན་དང་་
ནི་དེ་བཞིན་ཆུ། ། མེ་ཉིད་དང་ནི་རླུང་ཉིད་དང༌། །འཁོར་ལོ་སེམས་ཀྱི་ཀུན་སྤྱོད་པ། །
ཞེས་པ་དང་། རྣམ་སྣང་ལ་སོགས་སངས་རྒྱས་རྣམས། །ཞེས་སོ། །གཉིས་པ་རྒྱུ་་་་
ཚུལ་གྱི་སྒོ་ནས་དབྱེ་ན་གཉིས་ཏེ། ཡེ་ཤེས་ཀྱི་རླུང་ཞེས་བྱ་བ་གནས་པ་རྒྱུ་བ་མེད་པའི་་་་
བདག་ཉིད་ཅན་དང༌། ལས་ཀྱི་རླུང་ཞེས་བྱ་བ་ལྡང་འཇུག་གནས་པའི་བདག་ཉིད་ཅན་་་་
ཏེ། རྟག་ཏུ་ནུབ་དང་རབ་རྒྱུ་བ། །སེམས་ཅན་ཀུན་ལ་ཀུན་འགྲོ་བའོ། །ཞེས་སོ། །
གསུམ་པ་བྱེད་ལས་ཀྱི་སྒོ་ནས་དབྱེ་ན། གཞི་རྩ་བའི་རླུང་ལྔ་དང་ཡན་ལག་གི་རླུང་ལྔ་སྟེ་
བཅུར་འགྱུར་ཏེ། སྲོག་དང་ཐུར་སེལ་གྱེན་རྒྱུ་དང་། །ཁྱབ་དང་མཉམ་གནས་ཞེས་་་་་
བྱེད་པ། །ཀླུ་དང་རུས་སྦལ་རྩངས་པ་དང་། །ལྷ་སྦྱིན་དང་ནི་གཞུ་ལས་རྒྱལ། །ཞེས་
བྱ་སྟེ། སྟེང་གི་སྒོར་ནི་སྦྱོར་བ་གསུམ། །སྒོ་དགུ་རྣམས་ཀྱིས་ཡོངས་སུ་བསྐོར། །

ཞེས་བྱ་བའི་དོན་ཡིན་ནོ། །རླུང་དེ་རྣམས་ལ་ཕན་ཚུན་གང་དང་གང་འབྲེལ་བ་ནི། །
གཞན་དུ་ཤེས་པར་བྱའོ། །གསུམ་པ་རླུང་དེ་དག་གི་བྱེད་པའི་ལས་ནི། སྤྱིའི་ལས་་་་་
དང་༑ སོ་སོའི་ལས་སོ། །དེ་ལ་སྤྱིའི་ལས་ནི། རྣམ་པར་ཤེས་པའི་རྟེན་བྱེད་པ་ཡིན་
ཏེ༑ ཧ་ནི་དབྱངས་ཀྱི་དྲུག་ལྡན་པ། །རྣམ་པར་ཤེས་པར་ཡོངས་སུ་གྲགས། །ཞེས་་་
སོ༑ །རྒྱུད་གཞན་ལས། འདི་ནི་རླུང་ཁམས་ཆེན་པོ་སྟེ། །རྣམ་ཤེས་གསུམ་གྱི་་་་་
གཞོན་པ་ཡིན། །ཞེས་སོ། །ཡང་འདིས་ལུས་བསྐྱེད་པ་དང་འཕེལ་བ་ལ་སོགས་པ་་་་
ཐམས་ཅད་ཀྱི་བྱ་བའང་བྱེད་དེ། ཧའི་རྣམ་པས་ཐམས་ཅད་དུ། །སངས་རྒྱས་ཀུན་དང་
མཉམ་པར་སྦྱོར། །ཞེས་འབྱུང་བས། དེ་ལ་དང་པོར་ལུས་སྐྱེ་བའི་དུས་སུ་མའི་མངལ་
དུ་རྣམ་པར་ཤེས་པ་རླུང་ལ་ཞོན་ཏེ་ཞུགས་པས། རླུང་གནས་པ་ལ་བརྟེན་ནས་རྣམ་པར་་་་
ཤེས་པ་རྒྱལ་ལོ། ། དེ་ཡེ་ཤེས་ཀྱི་རླུང་གི་བདག་ཉིད་ལ་གནས་སོ། །དེ་ནས་སྲོག་རླུང་
ནས་བརྩམས་ཏེ་རླུང་བཅུ་རིམ་གྱིས་སྐྱེས་པས་ལུས་རྒྱས་པར་བྱེད་དོ། །དེ་བཞིན་དུ་རླུང་
རྒྱུས་པས་ལུས་མི་རུལ་བར་འཛིན་པར་བྱེད། ལྡང་བ་དང་འཇུག་པའི་སྒོ་ནས་སེམས་་་་་
རྟོག་པ་སྣ་ཚོགས་སུ་བསྐྱེད་པར་བྱེད་དོ། །ཡང་ལམ་དུ་བྱས་ན་རྣལ་འབྱོར་གྱི་ལས་བྱེད་་་་
དོ༑ །འཆི་བའི་དུས་སུ་རླུང་རྣམས་རིམ་གྱིས་འགགས་ཏེ་འཆི་བར་འགྱུར་ཞེས་བྱ་བའི་་་་་
དོན་ཏོ། །དེས་ན་བདེ་དང་སྡུག་བསྔལ་རང་བཞིན་གྱི་ལྷན་ཅིག་སྐྱེས་པ་གྲུབ་པའི་གནས་་
ཞེས་གསུངས་སོ། །གཉིས་པ་ནི་སྲོག་རླུང་ཆུའི་ཁམས་སྙིང་ཁར་གནས་ནས་ལུས་སེམས་་
མི་འབྲལ་བ་དང་། བདག་ཏུ་འཛིན་པ་ལ་སོགས་པའི་ལས་བྱེད། གྱེན་རྒྱུ་མེའི་ཁམས་
མགྲིན་པར་གནས་ནས་སྨྲ་བ་དང་དགོད་པ་ལ་སོགས་པའི་ལས་བྱེད། ཐུར་སེལ་རླུང་གི་་
ཁམས་བཤང་གཅིའི་ལམ་ན་གནས་ནས་ཐུར་སེལ་ཐུར་དུ་འབྱིན་པ་དང་། སྡོམ་པ་ལ་་་་་་
སོགས་པའི་ལས་བྱེད། མཉམ་གནས་སའི་ཁམས་ལྟེ་བ་ན་གནས་ནས་ཁ་ཟས་འཇུ་་་་
དང་༑ དྭངས་སྙིགས་འབྱེད་པ་ལ་སོགས་པའི་ལས་བྱེད། ཁྱབ་བྱེད་ནམ་མཁའི་་་་་
ཁམས་ལུས་ཀྱི་ཚོགས་རྣམས་ལ་གནས་ནས་འདེགས་པ་ལ་སོགས་པའི་ལས་བྱེད། ཡན་་
ལག་གི་རླུང་ནི། རྒྱུ་བ་དང་། རབ་ཏུ་རྒྱུ་བ་དང་། ཤིན་ཏུ་རྒྱུ་བ་དང་། ཤིན་་་་་
ཡང་དག་པར་རྒྱུ་བ་སྟེ། མིག་དང་། རྣ་བ་དང་། སྣ་དང་། ལྕེ་དང་། ལུས་ལ་་་
h

རིམ་པ་བཞིན་གནས་ཏེ་རང་རང་གི་ལམ་ནས་བྱུང་ནས་གཟུགས་རབ་འབྲིང་གསུམ་རིག་པ་
ལ་སོགས་པའི་ལས་བྱེད། བཞི་པ་རླུང་རྒྱུ་བའི་ཚུལ་ལ་དྲུག་སྟེ། རླུང་རྒྱུ་བ་ཞེས་བྱ་བ་
གང་ཡིན་པ་དང༌། དེ་རླུང་གང་ཡིན་པ་དང་། ཚུལ་ལམ་རྣམ་པ་ཇི་ལྟར་རྒྱུ་བ་དང༌། །
གནས་དང་ལམ་གང་ནས་རྒྱུ་བ་དང་། གྲངས་དུ་ཞིག་རྒྱུ་བ་དང་། གྲངས་དེ་ལྟར་འོང་
བའི་རྒྱུ་མཚན་བསྟན་པའོ། །དང་པོ་ནི། སྤྱིར་རླུང་རྣམས་རང་རང་གི་གནས་ན་རང་་་་
རང་གི་ལས་བྱེད་པ་རྣམས་ཀྱང་རླུང་རྒྱུ་བ་ཞེས་བྱ་བ་ཡིན་ཡང་། འདིར་རེ་ཞིག་སྲོག་་་་་
ནུས་པས་སྲོག་དང་རྩོལ་བ་རྒྱུ་བའི་དབྱེ་བས་འཇུག་པ་དང་། གནས་པ་དང་། ལྡང་་་་་
བར་རྒྱུ་བ་ལ་བྱ་སྟེ། གསུམ་ཉིད་སྦྱོར་བ་རྣམ་པ་གསུམ། །རྣམ་གསུམ་དབྱེ་བས་རྣམ་་་་
པར་གནས། །ཞེས་སོ། །གཉིས་པ་དེ་ལྟར་རྒྱུ་བ་དེ་ཉིད་གོང་གི་དབྱེ་བ་གསུམ་ལ་་་་
གང་ཡིན་ཞེ་ན། རང་གི་ངོ་བོའི་སྒོ་ནས་དབྱེ་བ་དྲུག་དང་། རྒྱུ་བའི་སྒོ་ནས་དབྱེ་་་་་་
གཉིས་པོ་དང་། ལས་ཀྱི་སྒོ་ནས་དབྱེ་བ་བཅུ་ལས། སྲོག་གི་རླུང་ཁོ་ན་ཡིན་ནོ། །
གལ་ཏེ་དམ་པ་ཁ་ཅིག །ཐུར་སེལ་སོགས་ལའང་རྒྱུའོ་ཞེས་གསུང་ངོ་སྙམ་ན། ད་་་་་་
རྣམས་རང་རང་གི་གནས་ན་གནས་ནས་རང་རང་གི་ལས་བྱེད་པ་ལ་རྒྱུ་བ་ཞེས་བྱ་བའི་སྣའི་
སྒོར་རྒྱུ་བ་ནི་སྲོག་ཁོ་ན་ཡིན་ཏེ། སྣའི་སྒོའི་རྒྱུན་ལས་ནི། སྲོག་དང་རྩོལ་བའི་རྒྱུ་་་་་
དག །དུས་ཀུན་ཏུ་ནི་རྒྱུ་བ་ནི། །སྲོག་ཅེས་བྱ་བ་ཡིན་པར་བཤད། །ཅེས་དང་། །
སྨིན་མའི་དབུས་སུ་སྲོག་གི་རླུང་། །དེ་ལྟར་གཅིག་པུའང་གསུམ་དུ་འགྱུར། །ཞེས་་་་་
པའོ༑ །དེས་ན་སྨྲ་སྒོ་ལས། རླུང་གི་རླུང་རྒྱུ་བ་ཞེས་བྱ་བ་དང་། ཐུར་སེལ་ཡང་རླུང་
གི་རླུང་ཡིན་ཞེས་བྱ་བ་འདི་ལ་ནོར་བ་ཡིན་གྱི། དེ་ལྟ་མིན་ན་ལས་སོ་སོར་བསྟན་པ་དོན་་
མེད་པ་དང་། ཐུར་སེལ་ཡང་གྱེན་སེལ་དུ་འགྱུར་བའི་སྐྱོན་ཡོད་དོ། །གསུམ་པ་རླུང་་་་
དྲུག་དང་། རྒྱུ་ཚུལ་གཉིས་པོ་ཇི་ལྟར་རྒྱུ་ཞེ་ན། དེ་ལ་རྣམ་ཤེས་ཀྱི་རླུང་ནི་ཡེ་ཤེས་ཀྱི་
རླུང་ཡིན་ལ། དེའང་ཡེ་ཤེས་ཀྱི་རླུང་ཁ་ཅིག་ལས་མི་རྒྱུ་བར་བཤད་ཀྱང་། རྡོ་རྗེ་ཕྲེང་་་་
བ་ལས། ཐུན་བཞིའི་མཚམས་སུ་རྒྱུ་བར་བཤད་པས། འདིའང་དེ་དང་མཐུན་ཏེ།
འཁོར་ལོ་བཞིའི་རབ་དབྱེ་བས། །ཐུན་བཞིར་བྱིན་གྱིས་བརླབ་པ་དང་། ། 
རྡོ་རྗེ་སེམས་ཅན
དཔའི་གཟུགས་ཀྱི་ནི། །འདིར་ནི་ཇི་ལྟར་བདེ་བར་རོལ། །ཞེས་པས་སོ། །ཡང་ད་་་་་
62

ནམ་མཁའི་རླུང་ཡང་། དུས་འཁོར་ལས་ཆ་རེ་རྒྱུ་བར་བཤད། རྡོ་རྗེ་ཕྲེང་བ་ལས།
ད་ལྟ་ཁྱབ་པ་སྟེ་འཁོར་གྱི་ཚུལ་གྱིས་རྒྱུ། དངོས་སུ་འཆི་བའི་དུས་སུ་རྒྱུ་བར་བཤད།
རྒྱུད་འདིའང་དེ་དང་དགོངས་པ་མཐུན་ཏེ། རྣམ་སྣང་ལ་སོགས་སངས་རྒྱས་རྣམས། །
སྟེང་གི་སྒོར་ནི་གཡོ་ཞིང་གནས། །ཞེས་གསུངས་པས་ལྔ་ཀ་རྒྱུ་བ་ཡིན་ལ་ཡང་རླུང་ལ་་་་་
སོགས་པའི་རབ་དབྱེ་བའི། །རྟག་ཏུ་འགྲོ་བ་རླུང་རྣམ་བཞི། །ཞེས་གསུངས་པ་
བཞིའང་ཡིན་ནོ། །དེས་ན་ལས་ཀྱི་རླུང་ཕྱི་རྒྱུ་བ་ནི་བཞི་ཁོ་ན་ཡིན་ཏེ། དེ་ལ་ཁ་དོག་་་་
རྣམ་པ་ལྔ་རྒྱུ་ཚུལ་བཞིའི་སྒོ་ནས་རྒྱུ་སྟེ། དེའང་མེ་རླུང་སྟེང་དུ་སོར་བཞི། རླུང་གི་རླུང་་་
འཕྲེད་ལ་སོར་དྲུག །ས་རླུང་ཐད་ཀར་སོར་བཅུ་དྲུག །ཆུ་རླུང་འོག་ཏུ་སོར་བཅུ་གཉིས་་
ཏེ༑ གཡས་གཡོན་གྱི་དོན་སྣ་བུག་རེ་རེའི་ལོགས་གཡས་གཡོན་ཡིན་གསུང་། སྟེང་་་་
དང་ངོས་དང་བྲང་འོག་འགྲོ། །ཞེས་པས་འཆད་པར་འགྱུར་རོ། །བཞི་པ་གནས་དང་་་་
ལམ་གང་ནས་རྒྱུ་ཞེ་ན། སྤྱིར་ཡེ་ཤེས་ཀྱི་རླུང་རྩ་ཨ་ཝ་དྷུ་ཏིའི་མ་སྣའི་ཨ་བྷ་གའི་དབུས་་་་
ལ་གནས་ལ། དེ་རྩ་གཉིས་ཀྱི་དབང་གི་སྲོག་དང་རྩོལ་བར་བྱུང་། དེ་འཁོར་ལོ་བཞི་་་
ལས༑ དེ་སྙིང་ཁའི་རྩ་འདབ་རྣམས་ལ་རིམ་པ་བཞིན་དང་། ཡུལ་ཉི་ཤུ་རྩ་བཞི་་་་་་
སོགས་པ་ནས་བྱུང་སྟེ་སྲོག་གི་རླུང་གི་དབང་བྱས་སྣའི་བུ་ག་ལས་རྒྱུ་བ་ཡིན་ནོ། །ལྔ་པ་་་
སྣ་བུག་ལས་གྲངས་དུ་ཞིག་རྒྱུ་ཞེ་ན། ཉི་ཁྲི་ཆིག་སྟོང་དྲུག་བརྒྱ་སྟེ། རྡོ་རྗེ་ཕྲེང་བར།
ཐོག་མར་འབྱུང་དང་རྔུབ་པའི་གྲངས། ། ཉི་ཁྲི་དང་ནི་ཆིག་སྟོང་དང། །དེ་བཞིན་་་་་
གྲངས་ནི་བརྒྱ་ཕྲག་དྲུག །ཉིན་དང་མཚན་མོ་ངེས་པར་རྒྱུ། །ཞེས་གསུངས་པ་ལྟ་བུའོ། །
དྲུག་པ་གྲངས་དེ་ལྟར་འོང་བའི་རྒྱུ་མཚན་ཕྱི་རོལ་ཇི་ལྟར་ནང་ལུས་ལ་གནས་ཏེ། ཕྱི་རོལ་
དུ་དབྱུག་པ་དང་། ཆུ་ཚོད་བྱེད་པ་དང་། འཕོ་བ་དང་། ཉིན་ཞག་ལ་སོགས་པ་་་་
དབྱེ་བ་ཡོད་པ་ལྟར། ནང་ལུས་ལའང་གནས་པའི་དབང་གིས་བྱུང་ངོ༌། །དེའང་ཡུལ་་་་
ཉི་ཤུ་རྩ་བཞིའི་དབང་གིས་མགོན་པོའི་རླུང་ཉི་ཤུ་རྩ་བཞིར་ཞག་གཅིག་རྒྱུ་ལ། མགོན་པོ་་
རེ་རེའང་འཁོར་ལོ་བཞིའི་དབང་གི་ལྷ་མོ་བཞི་བཞི་དང་ལྡན་ཏེ། ས་རླུང་ཉིས་བརྒྱ་ཉི་ཤུ་་
རྩ་ལྔ། དེ་བཞིན་དུ་ཆུ་དང་མེ་དང་རླུང་རྒྱུ་བས་དགུ་བརྒྱ་པ་རེ་རེ་མགོན་པོའོ། །མགོན་
པོ་བཞི་བཞིའང་ལྟེ་བའི་རྩ་འདབ་དང་སྣ་སྒོའི་དབྱེ་བས་འཕོ་བ་གཉིས་གཉིས་དང་ལྡན་ཏེ།
63

གཡོན་དང་གཡས་དང་གཉིས་ཀ་དང་། །དལ་བར་རྒྱུ་དང་རྣམ་བཞིར་འགྱུར། །ཐུན་་་་
ཕྱེད་ཀྱི་ནི་དུས་རྟག་ཏུ། །ལས་ནི་གཉིས་གཉིས་ཉེ་བར་གནས། །ཞེས་པའི་ཐུན་ཕྱེད་་་་
པ་ནི་འཕོ་བ་ཕྱེད་དོ། །དགུ་བརྒྱ་པ་ཕྲག་གཅིག་གཡས་ཁོ་ན་ནས་རྒྱུ་བ་ནི་མེ་རླུང༌།
གཡོན་ཁོ་ན་ནས་རྒྱུ་བ་ནི་རླུང་གི་རླུང་། གཉིས་ཀ་ནས་རྒྱུ་བའི་དལ་ཞིང་རྒྱུ་བ་མི་ཚོར་བ་་
ནི་ཆུ་རླུང་སྟེ། དེ་ལྟར་བཞི་ནི་འཕོ་བ་གཉིས་སོ། །འཕོ་བ་རེ་ལ་རླུང་སུམ་སྟོང་དྲུག་་་་
བརྒྱའོ༑ །དེ་ལྟ་བུ་ལན་དྲུག་གི་ཉི་ཁྲི་ཆིག་སྟོང་དྲུག་བརྒྱའོ། །རྡོ་རྗེ་ཕྲེང་བ། དུས་་་
འཁོར༑ རྡོ་རྗེ་མཁའ་འགྲོའི་ལུགས་སོ། །ཧེ་བཛྲ་གྱི་ལུགས་ཀྱི་ལྟེ་བའི་རྩ་འདབ་ཀྱི་་་་
དབང་གིས་དབྱུ་གུ་དྲུག་ཅུ་རྩ་བཞི་ཡིན་ལ། དབྱུ་གུ་རེ་རེ་ལ་རླུང་སུམ་བརྒྱ་དྲུག་ཅུ་རྩ་་་་
ཕྱེད་དང་བརྒྱད། དབྱུག་པ་གཉིས་ཀྱི་ཆུ་ཚོད་གཅིག་སྟེ་ཆུ་ཚོད་སུམ་ཅུ་རྩ་གཉིས། སྤྱི་་
བོའི་རྩ་འདབ་ཀྱི་དབང་གིས་སོ། །དེ་གཉིས་འཕོ་བ་རེ་རེ་སྟེ་བཅུ་དྲུག་མགྲིན་པའི་་་་་་
འདབ་ཀྱི་དབང་གིས་སོ། །དེ་གཉིས་ལ་ཐུན་ཕྱེད་པ་རེ་རེ་སྟེ་བརྒྱད་སྙིང་ཁའི་ཕྱི་སྐོར་་་
དབང་ངོ༌། །དེ་གཉིས་གཉིས་ལ་ཐུན་རེ་རེ་སྟེ་བཞི་སྙིང་ཁའི་ནང་གི་དབང་ངོ༌། །དེ་་་་
བཞི་ལ་ཉིན་ཞག་གཅིག་གོ །དེ་ལྟར་ན་ཉིས་ཁྲི་ཆིག་སྟོང་དྲུག་བརྒྱའོ།། །།སྤྱི་དོན་ལྔ་་་
པ་ལམ་དུ་བྱས་ན་ཇི་ལྟར་འགྱུར་ཞེ་ན། དང་པོ་ཁོ་ནར་རླུང་ཟིན་པས་རྣམ་པར་ཤེས་པ་་་
ཟིན་ཏེ་དེའི་རྟ་ཡིན་པའི་ཕྱིར་རོ། །དེ་ཉིད་བགྲངས་པས་བཟླས་པར་འགྱུར་ལ་སྒྲིབ་པ་་་་
ཟད་པར་བྱེད། སེམས་ཟིན་པའི་དབང་གིས་ཏིང་ངེ་འཛིན་སྣ་ཚོགས་བསྐྱེད་པར་བྱེད་དོ། །
ཡང་རླུང་རྣམ་པ་བཞི་གསལ་བའི་ཚེ་ཕྲིན་ལས་བཞི་ཕབ་པར་ཡང་བྱེད། མཐར་ལས་ཀྱི་་
རླུང་འགགས་ཏེ་ཡེ་ཤེས་ཀྱི་རླུང་མངོན་དུ་འགྱུར་བར་བྱེད་དེ། སེམས་མེད་སྐྱེས་བུ་མེད་་་་
ཅེས་བྱ་བ་ལ་སོགས་པས་འཆད་པར་འགྱུར་རོ། །ཞེས་གསུངས་པའི་དོན་ལེགས་པར་་་་་
བཤད་ནས་ཉམས་སུ་ལེན་པའི་ཚེ། ཡང་དག་པར་རྫོགས་པའི་སངས་རྒྱས་ཀྱིས་རླུང་གི་་
རྣལ་འབྱོར་བསམ་གྱིས་མི་ཁྱབ་པ་གསུངས་ཀྱང་། མན་ངག་ཉི་ཁྲི་ཆིག་སྟོང་དྲུག་བརྒྱར་་་་
འདུ་ལ། དེ་ཡང་མན་ངག་དགུ་བརྒྱ་པ་ཕྲག་གཅིག་ཏུ་འདུས་ཤིང་། དེའང་ཉིས་བརྒྱ་་་
ཉི་ཤུ་རྩ་ལྔར་འདུས་ལ། དེའང་བཅུར་འདུས་ཤིང་དེའང་ལྡང་བ་དང༌། འཇུག་པ་དང་།
གནས་པ་དང་། ཐམས་ཅད་བསྡོམས་པས་བཞིར་འདུས་པ་ཡིན་ནོ། །དེ་ལ་རྣལ་་་་་

འབྱོར་དབང་ཕྱུག་འདིས་མན་ངག་བཞི་པོ་ཐམས་ཅད་ལམ་དུ་བྱེད་པ་ལ་སྲོག་རྩོལ་ལམ་རྡོ་
རྗེའི་བཟླས་པ་ཞེས་བྱ། ལྡང་བ་ལམ་དུ་བྱེད་པ་ཕྱིར་བཏང་བའི་མན་ངག་གསུམ། །
འཇུག་པ་ལམ་དུ་བྱེད་པ་ནང་དུ་དགང་བའི་མན་ངག་གཉིས། གནས་པ་ལམ་དུ་བྱེད་པ་་་
ཁ་སྦྱོར་རོ། །དེས་ན་གསང་དབང་གི་ལམ་ལ་ལྔ་སྟེ། ལམ་བདག་བྱིན་གྱིས་བརླབ་་་་
པའི་རིམ་པ། ལྟ་བ་རང་བྱུང་གི་ཡེ་ཤེས་བཞི། གྲུབ་མཐའ་མ་འདྲེས་ལ་ཡོངས་སུ་་་་
རྫོགས་པ། འདའ་ཀ་མ་འོད་གསལ། འབྲས་བུ་ལོངས་སྤྱོད་རྫོགས་པའི་སྐུ་རང་་་་་
བཞིན་ལྷུན་གྲུབ་བོ། །དང་པོ་ནི། ཕྱི་ཕྱག་རྒྱ་ལ་མ་ལྟོས་པར་རང་གི་ལུས་ཀྱི་ཙཎཱ་ལ་་་་
ལ་བརྟེན་ནས་རང་བྱུང་གི་ཡེ་ཤེས་ཀྱིས་རྒྱུད་བྱིན་གྱིས་རློབ་པ་སྟེ། དེ་ལ་ཐམས་ཅད་་་་་
མཁྱེན་པས་བསམ་གྱིས་མི་ཁྱབ་པ་གསུངས་ཀྱང་། དེ་དག་གི་གནད་དགུ་བརྒྱར་ཕྲག་་་་
གཅིག་ཏུ་འདུས་ཏེ། སྤྱིར་སེམས་ཀྱི་དམིགས་པ་གང་བསྒོམ་ཡང་། རླུང་མི་འགྲོ་མ་་་་་
སྲིད་པས་འབྱུང་བཞིའི་རླུང་སྦྱོར་སྐོར་གཅིག་ལ་རེ་རེ་ལ་ཉིས་བརྒྱ་ཉི་ཤུ་རྩ་ལྔ་ལྔ་སྟེ་ཐམས་་་
ཅད་བསྡོམས་པས་དགུ་བརྒྱ་པ་ཕྲག་གཅིག་ཡོད་ལ། དེ་བསྒོམ་པའི་མན་ངག་ཀྱང་ད་་་་་
སྙེད་དོ། །དེ་དག་གི་གནད་ཀྱང་བདུན་ཅུ་རྩ་ལྔར་འདུས་ཏེ། ཨཱ་ལི་ཀཱ་ལི་ལྔ་བཅུ། །
པུ་ཛ་ལ་སོགས་པ་རྩ་བཞི། ལྟེ་བའི་ཨ་ཐུང་དང་བདུན་ཅུ་རྩ་ལྔའོ། །དེ་དག་གི་ཉམས་
ལེན་ཡང་མདོར་བསྡུ་ན། འཁོར་ལོ་ལ་མ་བརྟེན་པ་ལྔ། བརྟེན་པ་གསུམ། གཞན་་
མན་ངག་གི་གནད་ལ་བརྟེན་པ་དང་དགུར་འདུས་ཏེ། སེམས་ཀྱི་གནད་སྣ་ཚོགས་་་་
འཕོ་ཞིང་བོགས་འབྱིན་པར་བྱེད་པ་ལ་དགོངས་སོ། །དེ་རྣམས་ཀྱི་ལམ་འཁྲིད་པ་་་་་་
དབང་དུ་བྱས་ན་གཉིས་ཏེ། ཁྱབ་བྱེད་མན་ངག་གི་གནད་དང་། ཁྱབ་བྱ་མན་ངག་་་་
གནད་དོ། །དང་པོ་ནི། རྣལ་འབྱོར་གྱི་དབང་ཕྱུག་འདིའི་བཞེད་པས། སྲོག་རྩོལ་་་་
ལམ་རྡོ་རྗེའི་བཟླས་པ། ཕྱིར་བཏང་གི་གསུམ་ལ་བརྩོལ་བ་བཀག་སྟེ་སྲོག་ནས་བཏང་བ་
ཤུགས་བསྐྱེད་དེ་གཉིས་ཀ་ནས་བཏང་བ། ཁ་ནས་སྒྲ་བཅས་སུ་བཏང་བའོ། །ནང་དུ་་་
དགང་བའི་མན་ངག་གཉིས་ནི། རྩོལ་བ་བཀག་སྟེ་སྲོག་ནས་དགང་བ། ཁ་ནས་་་་་
མེད་དུ་དགང་བའོ། །གནས་པ་ལམ་དུ་བྱེད་པ་ཁ་སྦྱོར་ཞེས་བྱའོ། །དེ་ལྟ་བུའི་ཉམས་་་
སུ་བླང་བ་རེ་རེ་ལ་གནད་བཞི་བཞི་སྟེ། ཉམས་སུ་བླང་བའི་ཐབས། མཐར་ཕྱིན་པའི་་

ཚད་༑ ཡོན་ཏན་གང་སྐྱེད་པ་དང༌། སྐྱོན་གང་སེལ་བའོ། །དེ་ལ་སྲོག་རྩོལ་ཉམས་་་
སུ་ལེན་པ་ལ་བསམ་གཏན་གྱི་ཡན་ལག་དགུ་སྔོན་དུ་སོང་བར་བྱས་ལ། ཁོར་གཅིག་་་་་་
གཉིས་སྣ་གཡས་བཀག་ལ། གཡོན་ནས་རླུང་རྒྱུར་བཞུག །དེ་ནས་གང་ལྟར་བདེ་་་་་་
བར་རྒྱུར་བཞུག་སྟེ། ཐོག་མར་རྩོལ་བ་ནས་མགོ་འཛིན། རླུང་ཕྱིར་རྒྱུ་བའི་དུས་ཕྱིར་་་
རྒྱུས༑ ནང་དུ་འཇུག་པའི་ཚེ་ནང་དུ་རྒྱུས། ཅུང་ཟད་གནས་པའི་ཚེ་གནས་ཞེས་དྲན་་་་་
པར་བྱ་ཞིང་བསླབ། དེ་ལ་ཏིང་ངེ་འཛིན་སྐྱེས་ནས་རྩོལ་བ་ལ་རྔན་རྟགས་རིམ་གྱི་བྱིན་ཏེ་་
ཕྱིར་རིང་དུ་རྒྱུས། ནང་དུ་ཐུང་ངུ་རྒྱུས། ནང་དུ་གནས་ཞེས་དྲན་པར་བྱའོ། །དེ་ལ་་་་
ཏིང་ངེ་འཛིན་སྐྱེས་ནས། སྲོག་ནས་མགོ་བཟུང་སྟེ་ནང་དུ་རྒྱུས། ནང་དུ་གནས།
ཕྱིར་རྒྱུས་སྙམ་དུ་དྲན་ནོ། །འདི་རྡོ་རྗེའི་བཟླས་པར་བྱེད་ན། ནང་དུ་རྒྱུས་པ་ཨོ།
གནས་པ་ཨཱཿ ཕྱིར་འགྲོ་བ་ཧཱུྃ། ཞེས་དྲན་པར་བྱས་ཀྱང་བཏུབ་བོ། །དེ་ལ་ཏིང་ངེ་་་
འཛིན་སྐྱེས་ནས་སྲོག་ལ་རྔན་རྟགས་བྱིན་ཏེ། ནང་དུ་རིང་དུ་རྒྱུས། ནང་དུ་གནས། །
ཕྱིར་ཐུང་དུ་རྒྱུས་ཞེས་དྲན་པར་བྱ་སྟེ། འདིས་ནང་དུ་ཡུན་རིང་དུ་གནས་ཤིང་ཏིང་་་་་་
འཛིན་བསམ་གྱིས་མི་ཁྱབ་པ་སྐྱེའོ། །མཐར་ཕྱིན་པའི་ཚད་ནི། རྒྱུ་བ་གསལ་བ་འབྱུང་
བ་བཞིའི་རླུང་གི་གནས་དང་། ཁ་དོག་དང་དབྱིབས་དང་རིང་ཐུང་གི་ཚད་ཀྱང་མིག་གིས་
མཐོང་བ་ཡིན་ནོ། །རྣམ་པ་ངེས་པ་རླུང་གཡས་གཡོན་གློ་བ་དང་དབང་པོ་གཞན་གྱི་སྒོ་་་
ནས་བཏོང་བ་དང་བཟློག་པར་ནུས་པ་ཡིན་ནོ། །བསྒོམ་པའི་ཡོན་ཏན་ཕྲིན་ལས་བཞི་་་་
འགྲུབ་སྟེ། དེའང་ས་རླུང་རྒྱུ་བའི་གསལ་བའི་དུས་སུ་སྔགས་བཟླས་པ་ཙམ་མམ་་་་་
བསམས་པའམ་སྨོན་ལམ་བཏབ་པ་ཙམ་གྱིས་རྒྱས་པའི་ལས་འགྲུབ། དེ་བཞིན་དུ་ཆུ་་་་
རླུང་གི་ཞི་བ། མེ་རླུང་གི་དབང་རླུང་གི་རླུང་གིས་མངོན་སྤྱོད་ཀྱི་ལས་རྣམས་ཐོགས་་་་་
མེད་པར་འགྲུབ་པ་ཡིན་ནོ། །ཡང་ཕ་རོལ་གྱི་སྲོག་གི་རླུང་གི་ལམ་ནས་བཅུག་ནས་་་་་
རོལ་ཕྱི་ནང་ཀུན་ཏུ་བལྟས་ན་གཞན་གྱི་སེམས་ཤེས་པའི་མངོན་ཤེས་ཀྱང་འབྱུང་ངོ༌། །
སྐྱོན་གང་སེལ་ན་གཡང་ས་དང་། བརྟིབས་རི་དང་། ཐོག་ལ་སོགས་པ་གློ་བུར་གྱི་་་་
འཆི་རྐྱེན་གང་གིས་ཀྱང་མི་འཆི་སྟེ། ཚེ་ལ་ཅུང་ཟད་དབང་བ་ཡིན་ནོ། །གཉིས་པ་་་་
རྩོལ་བ་བཀག་སྟེ་སྲོག་ནས་བཏང་བའི་མན་ངག་ནི། བསམ་གཏན་གྱི་ཡན་ལག་ཚང་་་་་

བར་བྱས་ལ། སེམས་སྣ་རྩེའམ་སྣ་བུག་གཡོན་དུ་གཏད། སྣ་གཡས་པ་ལག་་་་་་
གཡས་པའི་གུང་མཛུབ་ཀྱིས་བཀག་ལ་རླུང་ནང་དུ་དལ་བུས་རྡུབས་ཏེ། གཡོན་ན་ཕར་་་་
ཤེད་བསྐྱེད་དེ་བུས་ལ་བཏང་ངོ༌། །བཏང་བའི་ཡན་ལག་ལ་ཕྱིར་ཐུབ་ཚད་མནན་ནས། །
ནང་དུ་འོང་དུ་མི་བཞུག་པ་གནད་དུ་ཆེ། འདི་ནི་སྐྱོན་ཅན་ཕྱིར་གཏོང་བ་ཡིན་པས་་་་་
རྟོག་པའི་ཏིང་ངེ་འཛིན་ནི་ཤུགས་ལ་སྐྱེའོ། །མཐར་ཕྱིན་པའི་ཚད་ནི་ཕྱིར་བཏང་རྒྱུ་མེད་་་་
པར་རླུང་སངས་ནས་ཕྱིར་ཇི་ཙམ་བཞག་ཀྱང་ནང་དུ་འོང་མི་དགོས་པར་ཁེགས་པ་ཡིན་ནོ། །
ཡོན་ཏན་ལུས་ཐམས་ཅད་བདེ་བས་ཁེངས་པ་དང་། མི་རྟོག་པ་མྱུར་དུ་སྐྱེའོ། །སྐྱོན་ནི་
རོ་སྟོད་གཟེར་བ་དང་སྙིང་མི་དགའ་བ་སེལ་ལོ། །འདི་ལམ་མི་བསྒོམ་པའི་ཚེའང་ཉམས་
ང་བའི་གནས་སམ་ཆུ་ལ་བརྒལ་བ་ལྟ་བུ་ལ། ཁོར་བདུན་བདུན་ཙམ་བྱས་ན་བར་ཆད་་་་
ཐམས་ཅད་སེལ་ལོ། །གསུམ་པ་ཤུགས་བསྐྱེད་དེ་གཉིས་ཀ་ནས་བཏང་བ་ནི། བསམ་
གཏན་གྱི་ཡན་ལག་ཚང་བར་བྱས་ལ་ཤེས་པ་མཛོད་སྤུར་གཏད་དེ། རླུང་གི་གནས་་་་་
གཉིས་ཀ་ནས་ཤུགས་བསྐྱེད་ལ་བུས་བཏང་། ཕྱིར་ཐུབ་ཚད་མནན་ལ་བཏང་བ་ལ་ནད་་་་
དུ་འོང་དུ་མི་བཞུག་པ་གནད་དུ་ཆེ། དེ་ལ་ཞག་གསུམ་ཙམ་བསྒོམ། དེ་ནས་མདུན་གྱི་་
ཁྲུ་གང་ཙམ་གྱི་ནམ་མཁའ་སྟོང་པ་ལ་སེམས་གཏད། དེ་ནས་འདོམ་གང་ཙམ་དེ་ནས་་་་་
མདུང་གང་ཙམ། དེ་ནས་ལུང་པ་གཅིག་ཙམ་གྱི་ནམ་མཁའ་ལ། དེ་ནས་ས་སྐོར་་་
གཅིག་ཙམ་གྱི་ནམ་མཁའ་འཐར་འཇིག་རྟེན་གྱི་ཁམས་ཀྱི་ནམ་མཁའ་ལ། ཡང་ན་་་་་
ཡང་མི་རྟོག་པ་ལ་གཏད། རླུང་གི་གནད་སྔ་མ་དང་འདྲ་བར་བསྒོམ། མཐར་ཕྱིན་པའི་
ཚད་འདྲ། ཡོན་ཏན་གསལ་བའི་ཉམས་མྱོང་མཐར་ཐུག་སྐྱེ། སྐྱོན་མགོ་བོ་ན་བ་དང་།
མིག་ཁྲག་དུ་སོང་བ་ལ་སོགས་པ་ཐམས་ཅད་སེལ་ལོ། །བཞི་པ་ཁ་ནས་སྒྲ་བཅས་སུ་་་
བཏང་བ་ནི། བསམ་གཏན་གྱི་ཡན་ལག་རྣམས་ཚང་བར་བྱས་ལ། རང་གི་འདོམ་གང་
ཁོར་ཡུག་གི་ནམ་མཁའ་ལ་སེམས་གཏད་པའམ། ཡང་ན་སིའི་སྒྲ་ལ་གཏད་ལ་རླུང་སོའི་་
བར་ནས་སི་སྒྲ་དང་བཅས་པས་བུས་ལ་བཏང་། ཕྱིར་ཐུབ་ཚད་མནན། མི་ཐུབ་ཙ་ན་་་
དལ་བུས་མིན་པ་བྱིལ་ཏེ་འོང་དུ་མི་བཞུག་པ་ཕྱིར་བཏང་ཐམས་ཅད་གནད་དུ་ཆེ། །
མཐར་ཕྱིན་པའི་ཚད་སྔ་མ་དང་འདྲ། ཡོན་ཏན་ལུས་ལྡང་བ་ཡང་བ་དང་། ཟོ་མདོག་་་་
67

བདེ་བ་འབྱུང་ངོ༌། །སྐྱོན་ནི་ཁྲག་རོ་དང་རིམས་གློ་བུར་བ་ལ་སོགས་པ་ཚད་ནད་མཐལ་་་་
དག་སེལ་ལོ། ། ལྔ་པ་རྩོལ་བ་བཀག་སྟེ་སྲོག་ནས་དགང་བ་ནི། བསམ་གཏན་གྱི་ཡན་
ལག་རྣམས་ཚང་བར་བྱས་ལ། ལྟེ་བར་སྒོང་ངའི་ལྐོགས་པ་འདྲ་བའི་དབྱིབས་ཆོས་འབྱུང་
ཕྱི་དཀར་ལ་ནང་སེར་བ་རང་བཞིན་མཉེན་པ་གཅིག་གི་ནང་ན་མར་རླུང་སིབ་སིབ་འ་་་་
བར་བསམ་ཞིང་། སྣ་གཡས་སྔར་བཞིན་བཀག་ལ། གཡོན་ནས་དལ་བུས་རྫོགས་་་་་
པར་རྔུབས་ལ། རྫོགས་པ་དང་རླུང་གི་རྟ་འཆིལ་མ་གཅིག་མིད་ལ་མནན་མཐར་ཕྱིན་་་་་
པའི་ཚད་ནི་ནང་དུ་ཇི་ཙམ་འདོད་པ་ཐུབ་ཅིང་ན་ཚ་མེད་པའོ། །ཡོན་ཏན་དྲོད་དང་བདེ་བ་
བསམ་གྱིས་མི་ཁྱབ་པ་སྐྱེ་སྟེ། སློབ་དཔོན་རྣལ་འབྱོར་དབང་ཕྱུག་གི་ཉམས་རྣམས་ཀྱང་་་་
འདིའི་མན་ངག་ལ་རྟེན་ནས་སྐྱེས་པ་ཡིན་ནོ། །ཞེས་གསུང་ངོ༌། །སྐྱོན་ནི་གྲང་བ། །
སྐྲན་6༑ མ་ཞུ་བ་རྣམས་སེལ་ལོ། །དྲུག་པ་ཁ་ནས་སྒྲ་མེད་དུ་དགང་བ་ནི། བསམ་་་་་
གཏན་གྱི་ཡན་ལག་རྣམས་ཚང་བར་བྱས་ལ། ལྟེ་བའི་ཆོས་འབྱུང་གྲུ་གསུམ་སྔོན་པོ་་་་་
གཅིག་དམིགས་ལ། དེའི་ནང་ན་མར་རླུང་སིར་སིར་འགྲོ་བར་བསམ་ཞིང་རླུང་གནས་སྒྲ་
མེད་དུ་དགང་ལ་འཆིལ་མ་མིད་དེ་ཐུབ་ཚད་མནན། འདི་ལ་འཆིལ་མ་མིད་དུས་སྒྲ་བག་་་་
ཙམ་བྱུང་ན་དྲོད་མེད་ཅིང་ཉམས་འགྲོ་བས་སྒྲ་མེད་དུ་མནན་ནོ། །མཐར་ཕྱིན་པའི་ཚད་་་་་
ནི་ཉིན་མཚན་ཁོར་མོར་རླུང་མནན་ན་ཡང་ན་ཚ་མེད་པར་ཐུབ་པའོ། །ཡོན་ཏན་དྲོད་དང་
སྡོང་ནས་བདེ་གསལ་སྐྱེའོ། །སྐྱོན་ནི་རྨ་ཆུ་ལ་སོགས་པ་ལྟོ་བའི་ནད་སེལ། ཁྱད་པར་
གང་ན་སར་རླུང་མནན་ནས་འབིགས་པ་ལྟར་བྱས་ནས་འབྱུང་བ་ལུས་འཁྲུགས་ཐམས་ཅད་
སེལ་ལོ། །དགང་བའི་ཡན་ལག་གཉིས་པོ་ལ་ཐུན་མོང་གི་དམིགས་པ་ལྟེ་བར་འོ་་་་
དཀར་པོ་གཅིག་གི་ནང་ན་ཨ་དམར་པོ་མཚལ་གྱི་ཤད་ལྟ་བུ་གཅིག་བསྒོམས་ལ་རླུང་བསྟིམ་
པའམ་༑ འོད་མེད་པར་ཨ་ཉིད་ལ་སིབ་སིབ་སོང་བས་ཨ་དེ་ལས་མེ་སོར་གཉིས་སམ་་་་་
བཞིའི་བར་དུ་འབར་བར་བསྒོམ། ཡང་ན་ལྟེ་བར་ཆོས་འབྱུང་དམར་པོའམ། སེར་པོ་་
གང་རུང་བསྒོམ་ལ། དེ་ལ་རླུང་དགང་བའི་ཡན་ལག་གཉིས་གང་རུང་གི་བསྟིམ་ཞིང་།
དེའི་ཚེ་དམིགས་པ་ཆོས་འབྱུང་དེ་ས་གཞི་ལྟར་བརྒྱ་བསྐྱེད། རྒྱ་མཚོ་ལྟར་གཏིང་ཟབ།
ནམ་མཁའ་ལྟར་དཔངས་སྟོད་པའི་དམིགས་པ་བྱའོ། །སྐབས་སུ་བྱིས་པའི་སྤྱོད་ལམ་་་་་

བྱའོ༑ །ནང་དུ་དགང་བ་འདི་དག་ལ་ཡང་ཕྱིར་གཏོང་བའི་ཚེ། དྲག་ཤུལ་དུ་མི་གཏོང་་་
བར་དལ་བུས་གཏོང་བ་གནད་དུ་ཆེའོ། །ནང་གི་རླུང་སྦྱོར་གཅིག་ལ་ཡང་ཡང་མི་རྡུ་་་་
པའང་གནད་དོ། །ལུས་ཀྱི་འཁྲུལ་འཁོར་གང་བདེ་བ་ཡིན་ནའང་བཏང་བ་གསུམ་ལ་་་་་་
ཙོག་པུ་དང་། དགང་བ་གཉིས་ལ་སྐྱིལ་ཀྲུང་ངོ༌། །ད་ནི་བདུན་པ་ཁ་སྦྱར་ཞེས་བྱ་་་་
ལམ་ཐམས་ཅད་ཀྱི་རྩ་བ་ཡོན་ཏན་ཐམས་ཅད་སྐྱེད་པའི་རྒྱུ་ཡིན་པས་དེའི་དམིགས་པ་་་་་་
བསམ་གཏན་གྱི་ཡན་ལག་དགུ་ཚང་བར་བྱས་ལ། བྱེ་བྲག་ཏུ་ལུས་སྐྱིལ་ཀྲུངས་སུ་གནད་
ལ་དབབ་ལྟེ་བར། ཨ་ཤད་ལྟ་བུ་གཅིག་ལ་རླུང་རྣམས་ཐིམ་པར་བསྒོམ། དེའང་དང་་་
པོ་འོག་རླུང་ཅུང་ཟད་བསྐུམ། དེ་ནས་སྟེང་རླུང་སྣ་གཉིས་ནས་རྔུབས། རྫོགས་པ་དང་་
རྟ་འཆིལ་མ་མིད་ལ་མནན། དེ་ནས་འོག་རླུང་དྲག་ཏུ་བསྐུམ། འོག་རླུང་གཉིས་ཀྱི་་་་
བར་དུ་སྟེང་རླུང་བཅུག་ལ་བསྒོམ་པས། ཐུར་སེལ་གྱི་རླུང་དབང་དུ་འདུས་པས། ཟས་
སྐོམ་ཇི་ཙམ་སྦྱང་བྱར་དྲི་ཆེན་དྲི་ཆུ་རང་སངས་སུ་འགྲོ་གསུང་། དེ་ཡང་སྟེང་འོག་གི་རླུང་་་
མི་འཆོར་བར་ཐུབ་ན་གནད་མ་འཁྲུལ་བ་ཡིན། སྟེང་རླུང་མནན་པས་འོག་རླུང་མི་ཐེམས་
ཤིང་༑ འོག་རླུང་ཐེན་པས་སྟེང་རླུང་མནོན་ན་གནད་འཁྲུལ་བ་ཡིན། འོག་རླུང་བསྐུམ་་
。
པས་སྟེང་རླུང་རང་འབབས་སུ་འགྲོ་བ་དང་། སྟེང་རླུང་མནན་པས་འོག་རླུང་རང་ཤུགས་་་ག
ཀྱིས་ཐེན་ཞིང་རླུང་ཕྱིར་བཏང་ཡང་འགྲོར་མ་འདོད་ན་ཡོན་ཏན་རིན་པོ་ཆེ་སྐྱེ་བའི་མཆོག་་་་
ཡིན་ནོ། །དེའང་རླུང་ནོན་པའི་ཚད་ནི། རྩོལ་བ་ཡང་རབ་རྒྱུན་མི་འཆད། རྩོལ་བ་
རབ་ལ་དྲུག་ཅུ་བཞི། རྩོལ་བ་འབྲིང་ལ་སུམ་ཅུ་གཉིས། རྩོལ་བ་ཐ་མ་ངེས་པ་མེད། །
ཅེས་པ་སྟེ་ཁ་སྦྱར་གྱི་གྲངས་སོ། །དེ་ལ་ཁ་སྦྱར་ནི་ལག་པས་དཔུས་མོ་སྐྱིལ་ཀྲུང་བྱས་་་་་
ལ་བསྐོར་བ་རེ་བྱས་སེ་གོལ་ཏོག་པ་རེའོ། །དེའང་ཉི་མ་རེ་ལ་རེ་རེའམ། ཐུན་རེ་་་་་་
རེ་རེ་འཕེལ་དུ་བཅུག་པས་ཐ་མའང་རབ་ཏུ་འགྲོའོ། །དེ་ལྟར་སྐྱིལ་ཀྲུང་ལ་གོམས་ནས་་་་
ཙོག་པུར་སྦྱང་དེ་ནས་ལངས་ལ། དེ་ནས་འགྲོ་ཡིན། དེ་ནས་ལས་བྱེད་པ་ལ་སོགས་་་་
པའི་སྒོ་ནས་སྦྱང་ངོ༌། །མཐར་ཕྱིན་པའི་ཚད་ཉིན་ཞག་དུ་མར་ཁ་སྦྱར་ཐུབ་ཅིང་ལུས་ཀྱི་་
འཁྲུལ་འཁོར་བཅས་པ་ཙམ་གྱིས་ཀྱང་ཏིང་ངེ་འཛིན་དུ་འགྱུར་བ་ཡིན་ནོ། །སྐྱོན་ནི་་་་་
འབྱུང་བ་ལུས་འཁྲུགས་ལ་སོགས་པ་ཐམས་ཅད་ཀྱི་སྐྱོན་སེལ་ལོ། །ཡོན་ཏན་འཇིག་རྟེན་
69

དང་འཇིག་རྟེན་ལས་འདས་པའི་དངོས་གྲུབ་ཐམས་ཅད་འགྲུབ་པ་ཡིན་ནོ། །འདིའི་་་་་
སྐབས་སུ་འོག་རླུང་བསྐུམ་མི་ཤེས་པ་དང༌། སྒལ་ཚིགས་ན་སར་དབྱུགས་གཙུགས་པ་ལྟ་
བུའི་མི་བདེ་བ་འབྱུང་བ་ན་སྐྱིལ་དཀྲུང་བཅས་ལ། ལག་པ་གཉིས་ཁུ་ཚུར་བཅངས་ལ་་་་་
སྟན་ལ་གཙུགས་ཏེ་ལྗིད་སྐུར་ནས་ལུས་བར་སྣང་ལ་བཏེགས་ཏེ་སྨད་སྟན་གྱི་སྟེང་དུ་བརྡབ་་
པར་བྱའོ། །དེ་ལྟ་བུ་གཅིག་གིས་སེལ་ལོ། །གེགས་སེལ་གཞན་ནི་རྒྱས་པར་ཤེས་སོ། །
དེ་རྣམས་ཀྱི་ཁྱབ་བྱེད་རླུང་གི་སྦྱོར་བ་བདུན་བསྟན་ཟིན་ཏོ། །སྐབས་འདིར་འཁྲུལ་་་་་
འཁོར་སོ་གཉིས་ཀྱི་ལག་ལེན་ཞལ་ཤེས་དང་བཅས་པ་དང་ཅན
 ། གེགས་སེལ་གྱི་ཡི་་་་་
གཞན་རྣམས་ཀྱང་ཅི་རིགས་པར་བསྟན་ནོ། །
ད་ནི་ཁྱབ་བྱ་མན་ངག་གི་གནད་དགུ་ནི། འཁོར་ལོ་ལ་མ་བརྟེན་པ་ལྔ།
བརྟེན་པ་གསུམ། གཞན་མན་ངག་གི་གནད་ལ་བརྟེན་པའི་མྱུར་བའོ། །དང་པོ་ནི།
མར་མེ་གསོ་བ། ཚངས་པའི་ཐོག། རྩའི་རྣལ་འབྱོར་བསྲུབ་ཤིང་གི་འཁོར་ལོ།
ཐིག་ལེའི་རྣལ་འབྱོར་རོ། །དང་པོ་ནི། ལུས་རྩོག་པུར་གནད་ལ་དབབ་པ་ལ་སོགས་་་་
པའི་བསམ་གཏན་གྱི་ཡན་ལག་དགུ་སྔོན་དུ་འགྲོ་བས། རླུང་སྲོག་དང་རྩོལ་བ་ཅི་བདེར་་་་
བསྒོམས་པས་བསམ་གཏན་གྱི་ལམ་བཙལ། སེམས་ཀྱི་གནད་ལྟེ་བའི་འོག་སོར་བཞི་
རྩ་གསུམ་གྱི་མདུད་པ་ཀྵ་ཡིག་དམར་ནག་མགོ་ཐུར་དུ་བལྟས་པ་མེའི་རང་བཞིན་ཅན་་་་་
གསལ་གདབ། ལྟེ་བར་ཨོཾ་ཁ་དོག་དམར་སྐྱ་མགོ་གྱེན་ལ་བསྟན་པ་གསལ་བཏབ།
དེ་ནས་རླུང་གི་གནད་ཁ་སྦྱར་དང་འབྲེལ་བས། ཐོག་མར་འོག་རླུང་བསྐུམ་སྟེ། འོག་་་་
སྒོ་འབྱེད་འཛུམ་ལན་གསུམ་གྱི་ཐ་མ་ལ་བསྡམ། སྟེང་རླུང་སྣ་གཉིས་ནས་རྔུབས་ཏེ་ནང་་་་
དུ་བཅུག་ལ་ཨོལ་ལྐོས་ཨོལ་མདུད་ནོན་པར་བྱས་ལ་རླུང་གི་རྟ་འཆིལ་མ་མིད་སྒྲ་མེད་དུའོ། །
སྒྲ་བྱུང་ན་གནད་འཁྲུལ་གསུང་། དེ་ལྟར་རླུང་མར་རྩེ་སྤྲད་པས་སུམ་མདོའི་མེ་ཁ་དོག་་་་
དམར་ལ། རེག་བྱ་ཚ་བའི་རྣམ་པར་འབར་ནས་ལྟེ་འོག་གི་ཀླུ་ཡིག་ཆེར་འབར་ཏེ། ལྟེ་
བའི་ཨོཾ་ལ་ཕོག་པས་ཨོཾ་ལས་བདུད་རྩིའི་རྒྱུན་ཆ་ཕྲ་བ་བབས་པས་མར་མེའི་སྡོང་བུ་ལ་འབྲུ་
མར་བླུག་པ་ལྟར་ཀྟའི་མེ་གསོས་ཏེ་འབར་འཛག་ལ་དམིགས་ཤིང་། སྟེང་འོག་གི་རླུང་་་་
རན་ཚད་ཁ་སྦྱར་ཏེ། དེའང་སྟེང་རླུང་མར་ལྷན་གྱིས་མ་སོང་ན་ནུས་པ་མི་འབྱུང་ངོ༌། །

དེ་ལྟར་ན་གཏུམ་མོ་ཐམས་ཅད་ལ། དྲག་ལ་གསལ་ལ་ཡུན་ཐུང་བ། །གཏུམ་མོ་་་
སྦྱོར་བ་དག་ལ་གཅེས། །ཞེས་པའི་ཚུལ་དུ་ཉམས་སུ་བླང་ངོ༌། །དེ་ཡང་ལམ་སྦྱང་།
ལྟ་བ་བསྐྱང་། ཐུན་གྲངས་མེད། ཐུན་ཚད་མེད། ཡིད་འཇུག་ཡུལ་བརྟག །
ཁམས་ཚོད་བཟུང་། ཟས་དང་སྤྱོད་ལམ་གྱི་ལྕག་གི་བསྐུལ། སེམས་ཉམས་ཀྱི་དྲོད་་་་
རྟོགས་བྱུང་རྒྱལ་དུ་ལ་དོར་ཞེས་བྱ་སྟེ། དེ་ལ་དང་པོ་ལམ་སྦྱང་བ་ནི་མཉམ་བཞག་་་་་་
དམིགས་པ་རང་རང་འབད་ནས་བསྒོམ་པའོ། ། ལྟ་བ་བསྐྱེད་པ་ནི། ལུས་ཀྱི་འཕྲུལ་་་་་
འཁོར་མ་བཤིག་པར་སྔར་གྱི་བསྒོམ་ལ་ཉམས་ཅི་སྐྱེས་བརྟག་པའོ། །དེ་ཡང་གང་སྐྱེས་་་་
ཀྱང་རྩིས་ཟིན་པར་བྱས་ལ་བྱུང་རྒྱལ་གྱིས་བསྐྱང་ངོ༌། །ཐུན་གྲངས་མེད་པ་ནི། ཐུན་་་་
བཞི་དང་གསུམ་ལ་སོགས་པའི་ངེས་པ་མེད་པའོ། །ཐུན་ཚད་མེད་པ་ནི་དུས་འདི་ཙམ་་་་་
བསྒོམ་བྱ་བའི་ཚད་མེད་པའོ། །ཡིད་འཇུག་ཡུལ་བརྟག་པ་ནི། སྤྲོ་ན་བསྒོམ། མི་སྤྲོ་
ན་མི་བསྒོམ། ཞེས་པའོ། །དེའང་སྤྲོ་བཞིན་དུ་མ་བསྒོམས་ན་བོགས་མི་འབྱུང་། མི་
སྤྲོ་བཞིན་དུ་བསྒོམས་ན་རྟ་འདྲོག་ཅན་དང་། ཆུ་རླན་ཅན་ལྟར་བསྒོམ་དང་སེམས་འགྲས་་
ནས་ཕྱིས་བསྒོམ་མི་བཏུབ་བོ། །ཁམས་ཚོད་བཟུང་བ་ནི། ངན་བཞིན་བསྒོམ་་་་་
བསྒོམས་ན་བོགས་མི་འབྱུང་། བཟང་བཞིན་དུ་མ་བསྒོམས་ནའང་དེ་དང་འདྲའོ། །
ཟས་དང་སྤྱོད་ལམ་གྱི་ལྕག་གི་བསྐུལ་བ་ནི། དང་པོ་བསྒོམ་སློབ་པའི་ཚེ་ཁ་ཟས་བཅུད་་་་
ཅན༑ སྤྱོད་ལམ་ངལ་ཞིང་བག་ཡངས་བརྟེན་ན། ཁམས་བཟང་ཞིང་དངས་མ་འཕེལ་་་
བས་ཏིང་ངེ་འཛིན་མྱུར་དུ་སྐྱེ་ལ། སེམས་ཉམས་ཀྱི་ནོང་བྱུང་རྒྱལ་དུ་ལ་དོར་བ་ནི།
བསྒོམས་པས་ཉམས་ཅི་སྐྱེས་ཀྱང་དགག་སྒྲུབ་སྒྲོ་སྐུར་མེད་པར་བྱུང་རྒྱལ་གྱིས་སྐྱང་ངོ་། །
གཉིས་པ་ཚངས་པའི་ཐོག་ནི། ལྷ་ཚངས་པ་འཇིག་རྟེན་ཆགས་པའི་དང་པོར་གྲུབ་པ་་་་་
ལྟར༑ ལུས་དང་པོར་ལྟ་བ་ནས་གྲུབ་པས། དེའི་མེ་སྤྱི་བོའི་ཧཾ་ལ་ཡར་བརྡེག་པ་ལ་་་་་
ཚངས་པའི་ཐོག་ཅེས་བྱའོ། །དེའི་མན་ངག་གི་ཚིགས་བཅད་ནི། རླུང་གི་གཞུ་ལ་མེའི་་
མདའ༑ །བྱང་སེམས་ཧཾ་གི་འབེན་ལ་བརྡེག །མྱུར་དུ་ཡེ་ཤེས་སྐྱེ་བར་འགྱུར། །
སྐྱར་བའི་སྦྱོར་བ་མེད་པའོ། །བླ་མའི་དྲུང་དུ་སྡུད་ལ་འབོག །ཅེས་པ་ནི་ལུས་སྐྱིལ་་་་་་
ཀྲུང་བཅས་པའི་ཚེ་གཤང་སྒོ་རླུང་གི་གཞུའི་ཆང་ཟུང་། བརླ་གཉིས་གཞུའི་རྫིང་།
71

པུས་མོ་གཉིས་གཞུའི་མཆོག་མ། ངར་གདོང་མན་ཆད་རྒྱུད་མར་བསྟན་པའོ། །མེ་་་
མདའ་ཞེས་པ་ནི། འདོམས་གྲུ་གསུམ་མེའི་དཀྱིལ་འཁོར་གྱི་རྩེ་མོ་མར་བསྟན་པའོ། །
བྱང་སེམས་ཧཱུཾ་གི་འབེན་ནི། རྩ་དབུ་མ་ཟངས་དུང་ལྟ་བུའི་ཡས་སྣའི་སྤྱི་བོའི་ཧཾ་དཀར་པོ་
མགོ་ཐུར་དུ་བསྟན་པ་ལ་བརྡེག་པའོ། །དེའི་ཚུལ་ནི་ལུས་སྐྱིལ་ཀྲུང་བཅས་ལག་པ་
གཉིས་པུས་མོ་ལ་བཀབ། རླུང་ཁ་སྦྱར་བས་རླུང་མེ་གོ་ལོག་སྟེ། སུམ་མདོའི་མེའི་རྩེ་་་
མོས་ཨོཾ་བསྐུལ་བས་ཨོཾ་གི་མེ་དང་འདྲེས་ནས་རྩ་དབུས་ན་ཡར་མདའ་ལྟར་ཕྲ་ནར་གྱིས་་་་་
བྱུང་བར་བསམ། དབུགས་ཐུབ་ཚད་མནན། ལྟོ་བ་ཚིགས་པ་གཅེར། དཔུང་ད་་་་་
ཙོག་བྱས་པས་གཞུའི་ཆང་པ་དང་མེའི་མདའ་རྩེ་སྡེབས་པ་སྙིང་ཁར་ལྷག་བྱུང་བ་དེ།
ལུས་འཁྲུལ་འཁོར་སྒྲིམས་པས་གཞུང་བཀང་བ་ལྟར་སོང་བ་དང་། དཔུང་པ་རང་ལྟོ་་་་
ལྷོང་བཏང་བས་མེ་དེ་མདའ་བཏང་བ་ལྟར་སྤྱི་བོའི་ཧཱུྃ་ལ་ཕོག་པས། ཧཾ་ལས་བྱང་སེམས་་
འཛག་པ་རིགས་གཉིས་ཏེ་བ་ཐག་པ་ལྟར་ནར་ར་རའམ། མུ་ཏིག་གི་ཕྲེང་བ་ལྟར་སྐྱ་ཕྲུག་
ཕྲིག་འབབ་པ་སེམས་ཉམས་དང་བསྟུན་ལ་བསྒོམས་པས། མྱུར་དུ་བདེ་བ་དང་མི་རྟོག་་་་
པའི་ཡེ་ཤེས་འཆར་ལ། དེའང་ཐུན་གཅིག་ལ་དེ་ཉིད་བསྐྱར་བའི་སྦྱོར་བ་མེད་དེ། །
ལན་གཅིག་ཙམ་གྱིས་མར་གནས་པས། །འཛག་པ་འབའ་ཞིག་བསྒོམ་པར་བྱ། །ཞེས་
གསུངས་སོ། །དེ་འང་ལས་དང་པོ་པ་ཐོག་མར་བསྒོམ་པའི་ཚེ། བརྒྱལ་བ་ལྟ་བུ་བྱུང་
ན་ཚིགས་པ་བདུན་པ་སྙིང་གསང་གི་ཐད་དུ་ཁུ་ཚུར་གྱིས་བརྡེག་པ་ལ་སོགས་པའི་གེགས་་་་
སེལ་དགོས་པས་ན་བླ་མའི་དྲུང་དུ་བསྡད་ལ་བསྒོམ་ཞེས་སོ། །ལམ་སྦྱང་བ་ལ་སོགས་་་་་
པའི་ཆོས་བརྒྱད་ནི། སྔར་དང་འདྲའོ། །གསུམ་པ་རྩའི་རྣལ་འབྱོར་ནི། ལུས་སྐྱིལ་་་་
ཀྲུང་སོགས་ཅི་རིགས་པར་གནད་ལ་ཕབ་པའི་བསམ་གཏན་གྱི་ཡན་ལག་རྣམས་སྔོན་དུ་་་་
འགྲོ་བས། སེམས་ཀྱི་གནད་དབུགས་ཕྱིར་རྒྱུ་བ་དང་། གཡས་རོ་མ་མེའི་རང་བཞིན་་་
ཁ་དོག་དམར་པོ་སྦོམ་ཕྲ་གྲོ་སོག་འབྲིང་པོ་ཙམ་གསལ་བཏབ། ནང་དུ་འཇུག་པ་དང་་་་
གཡོན་རྐྱང་མ་ཆུའི་རང་བཞིན་ཁ་དོག་དཀར་པོ་གསལ་བཏབ། རླུང་གནས་པ་དང་་་་
བསྟུན་ཏེ་དབུ་མ་ཆོས་བཞི་ལྡན་ཏེ་དེའང་པདྨའི་སྣལ་མ་ལྟར་ཕྲ། ཆུ་ཤིང་གི་སྡོང་པོ་ལྟར་་
དྲང་༑ ཏིལ་མར་གྱི་མར་མེ་ལྟར་གསལ། རྒྱ་སྐྱེགས་ཀྱི་མེ་ཏོག་ལྟར་དམར་བར་དྲན་་་་

ནོ༑ །དེའང་རྩ་གསུམ་པོ་ལྟེ་བ་ནས། སྤྱི་གཙུག་གི་བར་གཞིབས་ནས་ཡོད་པར་་་་་
བསམ་སྟེ། དེ་ལྟར་ཡང་ནས་ཡང་དུ་སྦྱངས་པས་ཡིད་གར་ཆགས་ངེས་པ་མེད་དེ་ག་་་་་
ཆགས་སར་བཞག་ཅིང་དྲོད་ཉམས་ཐམས་ཅད་བྱུང་རྒྱལ་དུ་བསྐྱང་། ཐུན་ཚད་ལ་སོགས་་
པ་ངེས་པ་མེད་པར་བྱའོ། །བཞི་པ་བསྲུབས་ཤིང་གི་འཁོར་ལོ་ནི་ལུས་རྩོག་པུར་གནད་་་་
ལ་དབབ། ལག་པ་གཉིས་པུས་མོ་ལ་འཁྱུད་དེ། སེམས་ཀྱི་གནད་ལུས་ཀྱི་དབུས་ལྟེ་་་
བ་ནས་སྤྱི་གཙུག་གི་བར་དུ་རྩ་དབུ་མ་ཁ་དོག་དམར་པོ་སྦོམ་ཕྲ་སྙུག་མ་འབྲིང་པོ་ཙམ་་་་་
གསལ་བཏབ། རྩ་གཡས་གཡོན་གཉིས་ཁ་དོག་དཀར་པོ་སྦོམ་ཕྲ་ཅི་རིགས་པ་གསལ་་་་
བཏབ་ལ། དབུ་མའི་མ་སྣར་ཁྲག་གི་ཐིག་ལེ་སྲན་མ་ཙམ་གཅིག་བསམ་སྟེ། རོ་རྐྱང་་་་
གཉིས་བསྲུབ་ཐག་ཚུལ་དུ་བྱས་ཐོག་མར་རླུང་སྣ་གཉིས་ནས་ནང་དུ་རྔུབས་ལ་བསྲུབ།
འོག་རླུང་ཡངས་པར་བཞག་སྟེ། རླུང་མནན་པས་རྩ་གཉིས་མདར་ཁྲིལ་ལི་ལི་གཡོས་་་་་
ཤིང་དབུ་མ་ལ་གཅེར་བས་དབུ་མའི་མ་སྣའི་སྔར་གྱི་ཐིག་ལེ་ལ་ཧར་ཧར་བསྲུབ་པར་་་་་
བསམ་མོ། །དེ་ལྟར་བསྒོམས་པས་དྲོད་མྱུར་དུ་སྐྱེ་སྟེ། དེའང་རབ་ཐུན་གཅིག་ལ་་་་་་
འབྲིང་ཉིན་ཞག་གཉིས་ལ་ཐ་མ་ཞག་གསུམ་ལ་སྐྱེའོ། །དྲོད་ཅུང་ཟད་སྐྱེས་པ་དང་བཟོད་་
སྔོན་ལ་འོག་རླུང་བསྐུམ། དེ་ནས་སྟེང་རླུང་བཅུག་སྟེ་དྲག་དུ་ཁ་སྦྱར་རོ། །འདི་ལའང་་་
ཟས་བཅུད་ཅན་དང་སྤྱོད་ལམ་བསིལ་བསྟེན་ཅིང་། ཐུན་གྲངས་ཐུན་ཚད་མེད་པར་ལམ་
སྦྱང་བ་སོགས་བྱའོ། ། ལྔ་པ་ཐིག་ལེའི་རྣལ་འབྱོར་ནི་བཞི་ཏེ། སྙིང་ཁའི་ཉི་ཟླ་ཁ་སྦྱོར།
ལྟེ་བའི་དཔའ་བོ་འབའ་ཞིག །གསང་གནས་བདེ་བའི་ཐིག་ལེ། མཛོད་སྤུ་སྐུ་དཀར་་་་
ས་བོན་ནོ། །དང་པོ་ནི། བསམ་གཏན་གྱི་ཡན་ལག་ཚང་བར་བྱས་ལ། སྙིང་སྒོ་ང་་་་
སྟོང་པ་ལྟ་བུའི་ནང་དུ་འོག་ཏུ་ཟླ་བ། སྟེང་དུ་ཉི་མ། དེ་གཉིས་སྲན་མ་བཀས་པ་ཙམ།
བར་དུ་ཐིག་ལེ་ཉུངས་དཀར་ཆེ་ཤོས་ཙམ་པ། ཁ་དོག་དཀར་དམར། རྣམ་པ་གསལ་་་་
བ༑ ངོ་བོ་བདེ་སྟོང་ཆོས་གསུམ་ལྡན་གཅིག་བསམ། དེ་ནས་དེ་ལ་ཡིད་ཅུང་ཟད་་་་་
གཏད་པས་ཐིག་ལེ་ལས་སིང་ཟེར་བའི་སྒྲ་གཅིག་བྱུང་བའི་རྐྱེན་བྱས་ཏེ། སྟེང་གི་ཉི་མ་་་་་
ལ་བུག་པ་རྟ་རྔ་ཤོང་བ་ཙམ་བྱུང་བར་བསམ། དེ་ན་མར་ཡིད་ཀྱིས་བལྟ་ཞིང་རླུང་ཁ་ནས་
སྒྲ་མེད་དུ་དགང་སྟེ། བུ་ག་ན་མར་ཐིག་ལེ་ལ་སིབ་བསྟིམ་པས་ཉི་ཟླའི་དབུས་ཀྱི་ཐིག་ལེ་

ལས་འོད་ཀྱི་ཐག་པ་དཀར་ནར་བྱུང་སྟེ་རྒྱ་གྲམ་དུ་དཀྲིས་ཕྱེད་དང་བདུན་དུ་དཀྲིས་པ་་་་་
བསམ་ཞིང་། རླུང་རན་ཚད་དུ་མནན། མི་ཐུབ་ཙ་ན་སྒྲ་མེད་དུ་དལ་བུས་བཏང་ཞིང་་་་
ཡིད་ཀྱི་སྔར་དཀྲིས་པའི་ཐག་པ་དེ་ནང་དུ་སྡོགས་ནས་ཐིག་ལེ་ལ་ཐིམ་པར་བསམ།
དེའང་ཉི་ཟླ་གཉིས་ནི་ཐབས་ཤེས་ཡིན་ལ། དེ་གཉིས་ཀྱི་བར་གྱི་ཐིག་ལེ་ནི་ཐུན་བཞི་་་
རྣམ་ཤེས་མཚོན་ལ། དེ་རྣམས་ལ་དཀྲིས་པའི་དཀྲིས་ཧྲིལ་པོ་དྲུག་ནི་རྣམ་ཤེས་ཚོགས་་་་
དྲུག ཕྱེད་མ་ནི་ཉོན་མོངས་པ་ཅན་གྱི་ཡིད་མཚོན་ནོ། །དེ་ལྟར་བསྒོམས་པས་ཏིང་ངེ་་
འཛིན་གསལ་བ་རབ་ཀྱི་མཐར་ཐུག་པ་སྐྱེའོ། །གཞན་ཡང་མངོན་པར་ཤེས་པ་མྱུར་་་་་
འཆར་རོ། །གཉིས་པ་ལྟེ་བའི་དཔའ་བོ་འབའ་ཞིག་པ་ནི། སྔོན་འགྲོ་སྤྱི་དང་མཐུན།
ལུས་སྐྱིལ་ཀྲུང་བཅའ། ལྟེ་བར་ཐིག་ལེ་ཁ་དོག་དཀར་པོ་རྣམ་པ་གསལ་བ། ངོ་བོ་་་་
བདེ་སྟོང་ཟུང་དུ་ཆུད་པ་ཆོས་གསུམ་ལྡན་བསམས་ལ། སྟེང་རླུང་རྩོལ་བ་བཀག་སྟེ་སྲོག་་་་
ནས་སམ། ཁ་ནས་སྒྲ་མེད་དུ་དགང་སྟེ་ཐིག་ལེ་ལ་བསྟིམ་ལ་མནན། ཏིང་ངེ་འཛིན་མི་
རྟོག་པ་མྱུར་དུ་སྐྱེའོ། །གསུམ་པ་གསང་གནས་བདེ་བའི་ཐིག་ལེ་ནི་ལུས་སྐྱིལ་ཀྲུང་ངམ་་་་
རྩོག་པུར་གནད་ལ་ཕབ་པའི་སྔོན་འགྲོ་སྔ་མ་དང་འདྲ། སེམས་ཀྱི་གནད་ཐབས་ཀྱིས་་་་་
གསང་བའི་ནོར་བུ། ཤེས་རབ་ཀྱི་རྩ་མཛེས་པའི་སྤྱི་བོར་ཐིག་ལེ་པདྨ་ར་ག་ལྟ་བུ་རྣམ་པ་་་
བདེ་གསལ། ངོ་བོ་ཟུང་འཇུག་སྟེ་ཆོས་གསུམ་ལྡན་དུ་བསམ་ལ། འོག་རླུང་ཆེར་་་་་
བསྐུམ་ལ་བསྒོམས། ཀློད་ཙ་ན་དལ་བུས་ཀློད། དྲག་ཤུལ་དུ་ཀློད་ན་ཐིག་ལེ་ཉམས་་་་
འགྲོ་གསུང་། དེ་ལྟར་བསྒོམས་པས་ནོར་བུ་འགས་པ་སྙམ་བྱེད་པའི་བདེ་བ་འབྱུང་།
ཐིག་ལེ་འཛག་པའམ་ཆགས་པ་སྐྱེས་ན་དགྲད་པའི་མཐའ་མ། མཛོད་པུར་ཤེས་་་་་
གཏད་དེས་ཞི། དེ་ཙམ་ན་ལྟོ་བའི་འགྱུར་བ་བྱས་པས་བདེ་བས་ཁྱབ་པ་བསྐྱེའོ། །རླུང་
པོ་བྱང་། ཏིང་ངེ་འཛིན་མྱུར་དུ་སྐྱེའོ། །དེ་ལྟར་བསྒོམས་པས་སྐྱག་པ་བྱུང་ན་འཕྲོ་་་་
བཅད༑ འབྱང་འབྱུང་ན་ནད་ཐོན་པས་དགའ་གསུང་། བཞི་པ་མཛོད་པུ་སྐྲ་དཀར་ས་་་
བོན་ནི། སྔོན་འགྲོ་སྔར་དང་འདྲ། སེམས་ཀྱི་གནད་མཛོད་པུར་ཧཾ་དཀར་པོ་འཁྱོག་པོ་
དར་གྱི་སྣལ་མ་འདྲ་བ་མགོ་ཐུར་ལ་བལྟས་པ་ཐིག་ལེ་དང་བཅས་པ་འོད་ཟེར་དཀར་པོ་་་་
འཕྲོ་ཞིང་བདེ་བའི་ཉམས་དང་ལྡན་པ་དམིགས་ལ་རླུང་གི་གནད་སྲོག་རྩོལ་དང་བསྟུན་ཏེ།

རྩོལ་བ་ཕྱིར་རྒྱུ་བའི་དུས་སུ་ལྕེ་ཆུང་གི་རྒྱབ་ནས་སོང་སྟེ། ཧཾ་ལ་ཕོག་པས་ཧིཾ་བསྲོས་པར་
བསམ༑ སྲོག་གི་རླུང་དང་བསྟུན་ཏེ་ནང་དུ་འཇུག་པའི་དུས་སུ་ཧཱུཾ་ལས་བདུད་རྩིའི་རྒྱུན་་་་
འཛག་པ་རིགས་གཉིས་སེམས་ཉམས་དང་སྦྱར་ལ། ལྕེ་ཆུང་གི་ནང་གི་སུཾ་དཀར་པོ་མགོ་
ཐུར་དུ་བལྟས་པ་ཡོད་པ་ལ་བབས་ཏེ། དེ་ལས་ཀྱང་བབས་ཏེ་སྙིང་ཁའི་ཧཱུྃ་ཚིམ་པར་་་་་་་་
བསམ༑ དེ་ལ་ཤེས་པ་གཏད། ཡང་འགྲོ་འོང་སྔར་ལྟར་བསྒོམ། ཤེས་པ་གཏད་་་་་་
སྐབས་སུ་ལྕེ་རྩ་འགུལ་བ་ཙམ་བྱ། སོ་རྩ་འཇིབ་ཅིང་འཆིལ་མ་མིད། ལྐོག་མས་ཨོལ་་
མདུད་མནན། ལྕེ་རྐན་ལ་སྦྱར་ཏེ་བསྒོམ། ཡོན་ཏན་ལུས་ཟུང་ཤིན་ཏུ་རྒྱས་པ་དང་།
རྟ་ལྟར་མགྱོགས་པ་དང་། སྐྲ་དཀར་དང་གཉེར་མ་མི་འོང་ཞིང་ཤེས་པ་གསལ་བ་ལ་་་་་
དབང་ཐོབ། དེ་ཐམས་ཅད་ལ་ལམ་སྦྱང་བ་ལ་སོགས་པ་ཆོས་བརྒྱད་སྔར་དང་འདྲའོ། །
འཁོར་ལོ་ལ་བརྟེན་པ་ལ་གསུམ་ལས། དང་པོ་གཅིག་ལ་བརྟེན་པ་རྣོ་ཞེས་བྱ་སྟེ།
དམིགས་པ་བསྒོམ་སླ་ཞིང་ཉམས་མྱུར་བའི་ཕྱིར་རོ། །དེ་ཡང་ལུས་རྩོག་པུར་གནད་ལ་་་་
ཕབ་པ་ལ་སོགས་པའི་ཡན་ལག་ཚང་བར་བྱས་ཏེ། གཤང་སྒོར་ལས་ཀྱི་རླུང་དང་།
སུམ་མདོར་ཡེ་ཤེས་ཀྱི་མེ་རང་བཞིན་གྱི་གནས་པ་གསལ་གདབ། ལྟེ་བ་སྤྲུལ་པའི་་་་་་
འཁོར་ལོའི་ཕྱི་སྐོར་འདབ་མ་དྲུག་ཅུ་རྩ་བཞི་ལ་ཡི་གེ་འགོད་པ་དང་བྲལ་བ། ནང་སྐོར་་་
འདབ་མ་བརྒྱད་ལ་སྡེ་ཚན་བརྒྱད་ཀྱི་དང་པོ། ཨ་ཀ་ཙ་ཊ་ཏ་པ་ཡ་ཤ་སྟེ་ཡི་གེ་བརྒྱད་ཀྱི་་་
གཡས་སུ་བསྐོར་བ། ལྟེ་བའི་རྩ་མདུད་གྲུ་གསུམ་གྱི་དབུས་ནམ་མཁའ་སྔོ་སང་ངེ་བ་ན་་་་
ཨོཾ་ཤིན་ཏུ་ཆ་ཕྲ་བ་སྤུ་ཤད་ལྟ་བུ་ཁ་དོག་དམར་པོའི་རྣམ་པར་གནས་པ་ནི་ནང་ལྟར་བཤད་་་་
པའི་རྡོ་རྗེ་བདག་མེད་མ་ཞེས་ཀྱང་བྱ། གཏུམ་མོ་མེའི་ཉ་ལས་ཞེས་ཀྱང་བྱའོ། །་་་་་
ལྟར་ན་ཡིག་འབྲུ་ཐམས་ཅད་ཀྱང་དམར་པོ་གསལ་བཏབ། དེ་ནས་འོག་རླུང་ཐེན་ཞིང་་་་
རླུང་མེ་མ་དང་གཉིད་མ་མར་རྩེ་སྤྲད་པས་རླུང་གིས་སུམ་མདོའི་མེ་སྦར་ཏེ་ལྟེ་བའི་ཨོཾ་ལ་་་་་
ཕོག་པས། ཨོཾ་ལས་མེ་ཁ་དོག་དམར་བ། ངོ་བོ་ཚ་བ། རང་བཞིན་མཉེན་པ།
རླུང་དྲོད་ཀྱི་རང་བཞིན་ཅན་ཡིན་པས། དང་པོར་སོར་གཅིག་ཙམ། དེ་ནས་སོ་་་་
གཉིས་ཙམ། དེ་ནས་སོར་གསུམ། དེ་ནས་སོར་བཞིའམ། དེ་བས་ཀྱང་རིང་ཙམ་་་་
འབར་བ་ལ་དམིགས་པ་གཏད། རླུང་རིམ་གྱི་ཁ་སྦྱར་ཏེ་དེའང་ལུས་ཀྱི་གནད་ཨོལ་སྐོས་
75

ཨོལ་མདུད་མནན། རླུང་གི་གནད་སྟེང་རླུང་སྔོན་ལ་རྔུབ། གཟོད་འོག་རླུང་བསྐུམ་་་་་
ཞིང་ཆ་མཉམ་ལ་ཁ་སྦྱར་རོ། །སེམས་ཀྱི་གནད་མེ་ཆོས་གསུམ་ལྡན་ལ་དམིགས་པ་
གཏད་༑ ཐུན་གྲོངས་ཐུན་ཚད་སོགས་མེད་པར་བསྒོམས་པས། ལྟེ་བའི་འོག་ཏུ་དྲོད་་་་
ཚའུར་གྱིས་འོང་ངམ། ན་ཀར་གྱིས་འོང་ངམ། བདེ་བས་བརྒྱལ་འགྲོ་འམ་གྲངས་སིང་་
གིས་འགྲོ་འམ། སྨིན་མཚམས་ན་བ་ལ་སོགས་པ་འབྱུང་སྲིད་པས། དེ་ཐམས་ཅད་་་་་
ཀྱང་ཉམས་སུ་ཤེས་པར་བྱས་ལ་བྱུང་རྒྱལ་དུ་བསྐྱང་ངོ༌། །འཁོར་ལོ་གཉིས་ལ་བརྟེན་པ་
མྱུར་ཞེས་པ་སྟེ་དྲོད་ཀྱི་བསྡུས་པའི་རྟགས་མྱུར་དུ་སྐྱེ་བའི་ཕྱིར་རོ། །དེའི་མན་ངག་ལ་་་་་
སྔོན་འགྲོ་སྔར་བཞིན་བྱས་ལ་གོང་གི་ལྟེ་བའི་འཁོར་ལོའི་སྟེང་དུ་སྙིང་ཁ་ཆོས་ཀྱི་འཁོར་ལོ་་་
འདབ་མ་བརྒྱད་པ་ཁོ་ཐུར་དུ་བལྟ་བའི་འདབ་མ་རྣམས་ལ་ཡི་གེ་དགོད་པ་བྲལ་བ། ལྟེ་་་
བ་ལ་ཧཱུཾ་སྔོ་སྐྱ་དངུལ་ཆུ་ལྟ་བུ་མགོ་ཐུར་ལ་ལྟ་བ་འཐིག་ལ་ཁད་པ་གཅིག་བསམ། དེ་ནས་
ལྟེ་བའི་ཨོཾ་དང་སྙིང་ཁའི་ཧཱུཾ་གཉིས་རྩ་དབུ་མ་ཤིན་ཏུ་ཆ་ཕྲ་བས་ཟུང་སྦྲེལ་བར་བསམས་ལ།
དེ་ནས་ཡང་རླུང་མ་རྩེ་སྤྲད་དེ་འབྱེད་འཛུམ་ལན་གསུམ་གྱི་ཐ་མ་ལ་བསྡམས་པས། །
གཤང་སྒོའི་རླུང་གི་སུམ་མདོའི་མེ་སྦར་ནས་ལྟེ་བའི་ཨོཾ་ལ་བསྣུན་པས་ཨོཾ་ལས་མེ་ཤིན་ཏུ་ཆ་
ཕྲ་བ་རྩ་དབུ་མའི་ནང་ནས་ཧཱུྃ་གི་བར་དུ་འབར། ཧཱུྃ་ལས་བྱང་ཆུབ་ཀྱི་སེམས་ཆ་ཕྲ་བ་ཨ་
གི་བར་དུ་འཛག་པར་བསམ། འབར་བ་དྲགས་ན་འཛག་པ་ཐིམ། འཛག་པ་དྲགས་ན་
འབར་བ་འདེང་པས་འབར་འཛག་སྐྲ་བཤད་འཛིངས་པ་ལྟ་བུ་དཀར་དམར་ལ་སེམ་་་་་
གཏད་དེ་བསྒོམ་མོ། །དེ་མ་གསལ་བར་དུ་སྟེང་རླུང་བཅུག་ན་འགྲོན་པོ་ཚོང་མ་ཚང་བར་་
ཟོང་ཟད་པ་དང་འདྲ་བས་མི་བཞུག །གསལ་བ་དང་འོག་རླུང་ཡང་དྲག་ཏུ་བསྐུམ།
སྟེང་རླུང་སྣ་འགུལ་གྱིས་བཅུག་སྟེ་འཆིལ་མ་མིད། ཨོལ་ལྐོས་ཨོལ་མདུད་ནོན་པར་བྱས་
ལ༑ རླུང་ཐུབ་ཚད་མནན། མནན་དྲགས་ན་མི་གསལ་དུ་འགྲོ་སྲིད་པས་དམིགས་པ་
མི་གསལ་ན་རླུང་ནོན་ཆེའང་ཡོན་ཏན་མི་སྐྱེ། གསལ་ན་ལྷའི་སྐུ་ལ་སེམས་ཟིན་པས་ཀྱང་
རླུང་ཟིན་ནས་འོང་གསུང་། མི་ཐུབ་ན་སྣ་གཉིས་ནས་བུས་བཏང་། ལམ་སྦྱང་བ་ལ་་་་་
སོགས་པའི་ཆོས་བརྒྱད་སྔར་དང་འདྲའོ། །དེ་ལ་དྲོད་ཀྱི་བསྡུས་པའི་མཐོང་སྣང་འབྱུང་བ་
ནི༑ རྟགས་ལྔ་དང་རྟགས་ཀྱི་རྟགས་ལྔའོ། །དང་པོ་ནི། གཡས་ནས་འབྱུང་་་་་་

ལུགས་འབྱུང་རྒྱུ་བའི་དབང་དུ་བྱས་ནས། དེ་རང་གནས་སུ་ཟིན་པའི་མཐོང་སྣང་ལ། །
ས་རླུང་རང་གནས་ལྟེ་བར་ཟིན་པའི་རྟགས། མཉམ་རྗེས་ལ་དུ་བ་བུན་པ་འབྱུང་། ཆུ་་་
རླུང་རང་གནས་སྙིང་ཁར་ཟིན་པའི་རྟགས་མིག་རྒྱུ་དང་། མེ་རླུང་རང་གནས་མགྲིན་པར་
ཟིན་པའི་རྟགས་སྲིན་བུ་མེ་ཁྱེར། རླུང་གི་རླུང་རང་གནས་སྤྱི་བོར་ཟིན་པའི་རྟགས་མར་་་་
མེ་འབར་བ་ནམ་མཁའི་རླུང་རང་གནས་སྤྱི་གཙུག་ཏུ་ཟིན་པའི་རྟགས་ནམ་མཁའ་སྤྲིན་མེད་་
ལྟ་བུ་འབྱུང་ངོ་། །གཡོན་གྱི་འབྱུང་བ་ལུགས་བཟློག་གི་རྟགས་ཀྱི་རྟགས་ལྔ་ནི། སྔར་་་
བློགྱི་ལས་བཟློག་ཏེ་རྒྱུ་བས་ནམ་མཁའ་སྤྲིན་མེད་ཀྱི་ཉམས་སྐྱེ་བའི་རྟགས་སུ་མུན་ནག་དང་།
མར་མེ་འབར་བའི་རྟགས་སུ་འཇའ་ཚོན་དང༌། སྲིན་བུ་མེ་ཁྱེར་གྱི་རྟགས་སུ་གློག་དང་།
མིག་རྒྱུའི་རྟགས་སུ་ཟླ་བའི་འོད་ཟེར་དང་། དུ་བའི་རྟགས་སུ་ཉི་མའི་འོད་ཟེར་ལྟ་བུ་་་་
མཉམ་རྗེས་གཉིས་ཀ་ལ་འབྱུང་སྟེ། མཐོང་སྣང་དང་རྨི་ཉམས་ལའང་ཅི་རིགས་པ་འབྱུང་
བས་ངོ་ཤེས་པར་བྱས་ལ་ཉམས་ཐམས་ཅད་བྱུང་རྒྱལ་དུ་བསྐྱང་ངོ༌། །དེའི་རྗེས་ལ་ལུས་་་་
ཐམས་ཅད་བདེ་བས་ཚིམ་པ་དང་། ཤེས་པ་གསལ་སྟོང་ལ་སོགས་ཟུང་འཇུག་སྐྱོན་མེད་་
ཀྱི་ཉམས་སྐྱེའོ། །འཁོར་ལོ་བཞི་ལ་བརྟེན་པ་བརྟན་ཞེས་ཏེ་ཉམས་སྐྱེས་པ་ཐམས་ཅད་་་་
མི་ཉམས་ཤིང་རང་བྱུང་གི་ཡེ་ཤེས་མྱུར་དུ་སྐྱེ་བའི་ཕྱིར་རོ། །དེ་ལ་རྩ་འཁོར་ལོ་བཞིའམ་་
ལྔའི་རྡོ་རྗེ་ལུས་ཀྱི་གནས་ལུགས་ནི། གསང་གནས་ཀྱི་འཁོར་ལོ་ཝ་ཤོར་ལྟ་བུ། ལ་་་་་
བའི་འཁོར་ལོ་སྒྲོག་ཐུ་བཅིངས་པ་ལྟ་བུ། སྙིང་ཁའི་འཁོར་ལོ་པད་མ་ཁ་ཕྱེ་བ་ལྟ་བུ།
མགྲིན་པ་ཐལ་མོ་གྱེན་ལ་བཀན་པ་ལྟ་བུ་ཁ་ཕྱིར་བསྟན་ནས་གནས། སྤྱི་བོ་གདུགས་་་་་
ཕུབ་པ་ལྟ་བུ་ཁ་ཐུར་དུ་བལྟས་ནས་གནས་གསུང་། འདིའི་ཉམས་སུ་ལེན་ཚུལ་སྔོན་འགྲོ་
རྣམས་སྔར་དང་འདྲ། གཤང་སྒོའི་རླུང་དང་སུམ་མདོའི་མེ་གསལ་བཏབ་ལ། ལྟེ་བའི་
འཁོར་ལོ་ཕྱི་སྐོར་རྩ་འདབ་དྲུག་ཅུ་རྩ་བཞི་ལ་ཨཱ་ལི་བཅུ་དྲུག་ཕྲག་གཉིས་གཡོན་བསྐོར། །
ཧ་དང་ཀ་སྤངས་པའི་ཀཱ་ལི་སོ་གཉིས་གཡས་སྐོར། ནང་བསྐོར་འདབ་མ་བརྒྱད་སྔར་་་་་
དང་འདྲ། ཡིག་འབྲུ་ཐམས་ཅད་ཁ་དོག་དམར་པོ་མགོ་གྱེན་ལ་བསྟན་པའོ། །དེ་ནས་་་
སྙིང་ཁ་པདྨ་འདབ་བརྒྱད་ལ་ཕྱོགས་བཞིར་བྷཾ་ཨོཾ་ཛྲ་ཁཾ། མཚམས་བཞིར། ལཾ་མཾ་པཾ་ཏཾ་
བཞི་དབུས་སུ་ཧཱུཾ་སྔར་དང་འདྲ། ཡིག་འབྲུ་ཐམས་ཅད་ཁ་དོག་ནག་པོ་མགོ་ཐུར་ལ་་་་་
77

བའོ༑ །དེས་ན་ལྟེ་སྙིང་གི་འཁོར་ལོ་ཁ་སྦྱར་བའི་ཚུལ་དུའོ། །མགྲིན་པ་རྩ་འདབ་བཅུ་
དྲུག་ལ་ཨཱ་ལི་ཅུ་དྲུག་གཡོན་བསྐོར། དབུས་སུ་ཨོཾ། ཡིག་འབྲུ་ཐམས་ཅད་ཁ་དོག་་་་
དམར་པོ་མགོ་གྱེན་ལ་ལྟ་བའོ། །སྤྱི་བོར་རྩ་འདབ་སུམ་ཅུ་རྩ་གཉིས་ལ་ཨ་ལི་བཅུ་་་་
དྲུག་གཡོན་བསྐོར། གནས་ཏ་མ་ལོག་པའི་བར་གཡས་སྐོར། དབུས་སུ་ཧཱུྃ་ཏེ་ཡིག་་་་་
འབྲུ་ཐམས་ཅད་ཁ་དོག་དཀར་པོ་མགོ་ཐུར་དུ་ལྟ་བ་སྟེ་མགྲིན་པ་དང་སྤྱི་བོའི་གཉིས་ཁ་སྦྱར་
བའི་ཚུལ་དུའོ། །དེ་ནས་རྩ་གསུམ་ཡང་གསལ་བཏབ་སྟེ། གཡས་རོ་མ་ཁ་དོག་དམར་
པོ་ཁ་གྱེན་ལ་ལྟ་བ། གཡོན་རྐྱང་མ་ཁ་དོག་དཀར་པོ་འཐུར་དུ་ལྟ་བ། དབུས་ཀུན་་་་་
འདར་སྲོག་ཤིང་གི་ཚུལ་དུ་ཁ་དོག་དམར་སེར། རྩ་གསུམ་ཡ་སྣ་སྤྱི་བོ། མ་སྣ་གཏུམ་་་
མོའི་དུས་སུ་ལྟེ་བར། ཕྱག་རྒྱ་བརྟེན་པའི་དུས་སུ་གསང་གནས་ལ་ཐུག་གསུང་ངོ་། །
རྩ་གཡས་གཡོན་གཉིས་ཡི་གེས་དགག་པ་མེད་དོ། །དེ་ལྟར་ན་རྩ་འཁོར་ལོ་བཞི།
གཙོ་མོ་གསུམ་ཇི་སྲིད་གསལ་གྱི་བར་ཉིན་ཞག་གསུམ་ལ་སོགས་པ་བསྒོམ། དེ་ནས་་་་་
འོག་རླུང་ཐེན་སྟེ་རླུང་མེ་མ་དང་གཉིད་མ་གཉིས་མ་རྩེ་སྤྲད་པས། བཤང་སྒོའི་རླུང་གི་་་་
སུམ་མདོའི་མེ་སྦར། ལྟེ་བའི་ཨོཾ་ལ་ཕོག་པས་ཆེར་འབར་ཏེ་རླུང་མེའི་དྲོད་ཀྱི་རང་བཞིན་་
ཅན་དེ་གཡས་རོ་མ་ནས་སོང་། གཡོན་བསྐོར་གྱི་སྙིང་ཁའི་ཡིག་འབྲུའི་ནང་གི་ཁམས་་་་་
བསྲེགས༑ ཡང་རོ་མ་ནས་སོང་། མགྲིན་པའི་ཡིག་འབྲུའི་ནང་གི་ཁམས་བསྲེགས། །
ཡང་རོ་མ་ནས་སོང་། སྤྱི་གཙུག་གི་ཧཾ་ལ་རེག་པས། དེ་ལས་བདུད་རྩིའི་རྒྱུན་འཛགས་
པ་གཡོན་རྐྱང་མ་ནས་བབས་ནས་གཡས་བསྐོར་གྱི་མགྲིན་པའི་ཡིག་འབྲུ་རྣམས་སྔར་་་་་
བཞིན་གསོས་བཏབ་རྒྱས་པར་བྱས། ཡང་རྐྱང་མ་ནས་སོང་། སྙིང་ཁའི་ཡིག་འབྲུ་་་་
རྣམས་གསོས་བཏབ། རྒྱས་པར་བྱས། ཡང་རྐྱང་མ་ནས་སོང་། ལྟེ་བའི་ཨོཾ་ལ་ཕོག་
པས་ཨོཾ་ཆེར་འབར་ཏེ། ཡང་རོ་མ་ནས་སོང་བ་ལ་སོགས་པ་སྔར་བཞིན་དུ་འབར་འཛག་་
གི་ཚུལ་ཡང་དང་ཡང་དུ་བསྒོམ། དེ་ཡང་དུས་ཅི་རིགས་པ་སྟེ་ཉིན་གུང་མཚན་གུང་མི་་་་་
བསྒོམ་༑ ཁམས་ཅི་རིགས་པ་སྟེ་ཁམས་མི་བདེ་ན་མི་བསྒོམ། ཐུན་ཅི་རིགས་པ་སྟེ།
ཐུན་གྲངས་གསུམ་དུ་བྱ་ཞིང་བསྒོམ་མོ། །དེ་ཉིད་ལ་དྲོད་ཉམས་སུ་མ་སྐྱེ་སྲིད་དེ། ད་་་་
མ་སྐྱེས་ན་ཡང་འབར་འཛག་དེ་གོམས་པ་དང་། གདོད་དབུ་མ་ཁ་ཕྱེ་ནས་གློག་གི་ཟེར་་་་

མའི་ཚུལ་དུ་དབུ་མ་ནས་སོང་བས། སྙིང་ཁའི་ཧཱུྃ་དང་མགྲིན་པའི་ཨོ་གཉིས་ཞེན་ཐོག་་
མེད་པར་བཅོམ་སྟེ་སྤྱི་བོའི་ཧཾ་ལ་རེག་པ་ཙམ་གྱིས་ཧཾ་ལས་བདུད་རྩིའི་རྒྱུན་ཆ་ཕྲ་བ་དབུ་མ་
ནས་བབས། ཨོཾ་དང་ཧཱུྃ་ཡང་གསོས་གཏབ་ཅིང་རིམ་གྱིས་མར་མར་བསྡུས་ལྟེ་བའི་སྟེང་་་་
སོར་བཞིའི་བར་ཙམ་དུ་ཡིད་གནས་ཤིང་། འཇུག་ཡུལ་གང་བྱུང་སར་འབར་འཛག་ལ་་་་
དམིགས་ལ་རླུང་རན་ཚད་དུ་ཁ་སྦྱར། ལུས་སྒྲིམ། ཉམས་ཐམས་ཅད་བྱུང་རྒྱལ་་་་་
བསྐྱང་༑ རྗེས་ལྟ་བ་བསྐྱང་པ་ལ་སོགས་པ་སྔ་མ་བཞིན་ནོ། །དགུ་པ་མན་ངག་ག་་་་་
གནད་ལ་བརྟེན་པ་ནི། མཎྜལ་དང་ཡིག་བརྒྱ་སྔོན་དུ་འགྲོ་བས། ལུས་ཙོག་པུར་་་་་
གནད་ལ་ཕབ་པའི་བསམ་གཏན་གྱི་ཡན་ལག་རྣམས་ཚང་བར་བྱས་ལ། དེའང་རྙིང་་་་་
གཉིས་བསྣོལ། ལག་པ་གཉིས་པུས་མོ་ལ་བསྣོལ་མར་དག་པ་སྟེ་ཕྱི་ལུས་ཀྱི་ཐབ་འགལ་་
དྲུག ་ནང་རྩའི་ཐབ་འགལ་དྲུག །གསང་བ་བྱང་ཆུབ་སེམས་ཀྱི་ཐབ་འགལ་དྲུག་སྟེ་་་
བཅོ་བརྒྱད་བཅས་ལ། སེམས་ཀྱི་དམིགས་པ་ནི་བདུན་ལས། དང་པོ་གཏུམ་མོ་མེ་
དམར་སྐྱ་ལ་དམིགས་པ་ནི། རང་གི་ལུས་རྫ་མ་ཁ་ཕུབ་པ་ལྟ་བུའམ། དར་དཀར་གྱི་་་
རྐྱལ་པ་སྟོང་པ་བྱས་པ་ལྟ་བུ་གཅིག་བསམ་སྟེ། དེའི་ནང་དུ་གང་ནས་བྱུང་ཆ་མེད་པར་མེ་
དམར་སྐྱ་གཅིག་བྱུང་ནས་ལུས་ཀྱི་ནང་གང་བར་བསམ་ཞིང་། ཤེས་པ་ཕེལ་གཏད་རླུང་་་་
སྣ་གཉིས་ནས་ནང་དུ་རྔུབས་ཏེ། རླུང་གི་རྟ་འཆིལ་མ་མིད་ལ་ཨོལ་ལྟོས་ཨོལ་མདུད་ནོན་
པར་བྱས་ཏེ་རླུང་ཐུབ་ཚད་དུ་མནན། མི་ཐུབ་ཙ་ན་དལ་བུས་བཏང་། དེ་ལྟ་བུ་ཡིད་་་་་་
ཀྱིས་བགྲངས་པའི་གྲངས་ཅན་རེ་དང་། ཡང་མ་བགྲངས་པ་རེ་སྤེལ་བའི་གྲངས་ཅན་་་་་༌་
བཅུ་གཉིས། གྲངས་མེད་བཅུ་གཉིས་ཏེ་ཉི་ཤུ་རྩ་བཞིས་ཐུན་ཚད་བཟུང་། དེའང་ལས་
དང་པོ་པ་ལ་མཚོན་པ་ཙམ་ཡིན། གང་རུང་རེས་འདའ་བའང་སྲིད། གྲངས་ཅན་རྩོལ་
བ་སྟེ། ཚར་བཅད་པ་ཡིན། གྲངས་མེད་ཀློད་པ་སྟེ། ཕན་བཏགས་པ་ཡིན།
ཡང་གྲངས་ཅན་ལམ་དུ་འཇུག་པ་ཡིན། གྲོངས་མེད་ལྟ་བ་སྐྱོང་བའོ། །ཉིན་ཞག་་་་་་
གཅིག་ལ་ཐུན་བཞིའི་ངེས་པ་བྱ་ཞིང་། རབ་ཞག་གསུམ། འབྲིང་ཞག་ལྔ། ཐ་མ་་་་་
ཞག་དགུ་ནས་དམིགས་པ་འཕོ་སྟེ། འོག་གི་དམིགས་པ་ཀུན་ལ་འགྲེའོ། །དེ་ནི་ཏིང་ངེ་
འཛིན་མ་སྐྱེས་པ་བསྐྱེད་པ། སྐྱེས་པ་བོགས་དབྱུང་བ་སྟེ་སེམས་ཀྱི་གནད་སྣ་ཚོགས་སུ་་་

འཕོ་བ་ཞེས་བྱ་བ་བོགས་འབྱིན་བརྒྱད་ཀྱི་གཅིག་ཡིན་ཏེ་ཐབ་བོ། །དེ་ལ་བརྟན་པ་དང་།
གཉིས་པ་མེ་འབར་བ་ལ་དམིགས་པ་ནི། ལུས་རྩོག་པུར་གནད་ལ་ཕབ་པའི་རྐང་མཐིལ་
གཉིས་སུ་རི་དམར་ནག་པ་གཉིས་བསམ། རྐང་འཐིལ་གཅིག་ལ་གཅིག་གིས་བོལ་གོང་་
ནས་རེ་མོས་ཀྱི་མཉེ་ཞིང་རྐྱང་བསྐུམ་བྱ། དེ་ནས་རི་གཉིས་ལས་མེ་འབར་ཏེ་ལོང་་་་་
གཉིས་ཀྱི་རྩ་ནང་ནས་སོང་སྟེ་བརྒྱའི་རྩ་བོ་ཆེ་གཉིས་ནས་ཞུགས་གསང་གནས་སུ་སུམ་་་་་
མདོའི་མེ་དང་འཛོམ་སྟེ་རྣོ་བ་མྱུར་བ་དྲག་པ་རྩུབ་པ་སོར་བཞི་ཙམ་འབར་བ་ལ་དམིགས་པ་་
གཏད་དོ། །དེ་ཡང་རྣོ་བ་ནི་བརྒྱ་ཁབ་ཀྱི་རྩ་མོ་ལྟ་བུ། མྱུར་བ་ནི་མར་མེ་རླུང་གི་སྐྱོད་་་་
པའི་རྩེ་ལྟ་བུ། དྲག་པ་ནི་རེག་བྱ་ཤིན་ཏུ་ཚ་བའོ། །རྩུབ་པ་ནི་མེ་སྟག་ཆད་ཅིང་འཕྲོ་་་་
བའོ༑ །རླུང་གི་སྦྱོར་བ་ཉི་ཤུ་རྩ་བཞི་ལ་སོགས་པ་སྔ་མ་བཞིན་ནོ། །དེ་ལ་བརྟན་པ་་་་
དང༌༑ གསུམ་པ་ཐིག་ལེའི་འཐབ་མོ་ནི། སྔར་གྱི་མེའི་རྩེ་མོ་ལ་ཐིག་ལེ་དམར་པོ་སྲན་་
མ་ཙམ་གཅིག་བསམ། དེའི་སྟེང་སོར་བཞི་ཙམ་དུ་ཐིག་ལེ་དཀར་པོ་རིལ་མ་ཙམ་གཅིག་་་
བསམས་ལ། ཐིག་ལེ་དཀར་པོས་དམར་པོ་ལ་ཐུག་བརྒྱབ་པས་བར་དུ་མེ་སྟག་ཕྲ་ཕྲོ་་་་
འཐབ་པ་ལ་ཤེས་པ་གཏད། རླུང་གི་གནད་དང་གྲངས་ལ་སོགས་པ་སྔ་མ་བཞིན་ནོ། །
དེ་ལ་བརྟན་པ་དང་། བཞི་པ་འཁོར་ལོ་ལ་དམིགས་པ་ནི། སྔར་གྱི་ཐིག་ལེ་དེ་གཉིས་་
ཀྱི་སྟེང་དུ་མེའི་འཁོར་ལོ་རྩིབས་བཞི་པ་འཁོར་བ་ལ་ཤེས་པར་གཏད། རླུང་གི་གན་་་་
སོགས་སྔ་མ་བཞིན་ནོ། །དེ་ལ་བརྟན་པ་དང་། ལྔ་པ་མེ་དྲག་ཏུ་འབར་བ་ལ་དམིགས་་
པ་ནི། སྔར་གྱི་མེའི་འཁོར་ལོའི་སྟེང་དུ་ཡང་མེ་མཐོ་གང་ཙམ་ཁ་དོག་དམར་བ། ངོ་བོ་
ཚ་བ། རང་བཞིན་མཉེན་པ་སྟེ་ཆོས་གསུམ་ལྡན་དུ་བསྒོམ་ཞིང་། ཤུག་པའི་ལོ་མ་་་་་ས
མེ་འབར་བ་ལྟར་ཕྲོ་ཕྲོ་དང་བཅས་པ་བསྒོམ་མོ། ། རླུང་གི་སྦྱོར་བ་འདི་མན་ཆད་ལ་འོ་་་་
རླུང་ཅུང་ཟད་བསྐུམ། རླུང་གི་གྲངས་མ་བཟུང་ཡང་ཆོག་གསུང་ངོ་། །དེ་ལ་བརྟན་པ་
དང་༑ དྲུག་པ་མེ་ཆེར་འབར་བའི་དམིགས་པ་ནི། སྔར་གྱི་མེ་དེ་སྙིང་ཁ་ཙམ་དུ་འབར་
ཏེ༑ དེ་ནས་མགྲིན་པ་ཙམ་དུ། དེ་ནས་སྤྱི་བོའི་བར་དུའང་འབར་ཏེ། རླུང་་་་་་
གནད་སྔ་མ་བཞིན་ནོ། །དེ་ལ་བརྟན་པ་དང་། བདུན་པ་ཐམས་ཅད་མེ་འབར་བའི་་་་་
དམིགས་པ་ནི། མེ་རྒྱ་ཆེར་འབར་བས4ཆ
 ། ཤ་དང་ནང་ཁྲོལ་དང་། ཁྲག་དང་། །
80

རྒྱུས་པ་དང༌། པགས་པའི་བར་དུ་མེ་འབར། དེ་ལས་ཀྱང་ཆེར་སོང་བས་སྣང་བའི་་་་་
དངོས་པོ་ཐམས་ཅད་མེར་འབར་བ་ལ་ཤེས་པ་གཏད། འདི་ལ་རླུང་གི་གནད་མི་བཏུང་་་་
གསུང་༑ དེ་ལྟར་ན་མན་ངག་གི་གནད་ལ་བརྩོན་པ་ཕལ་ཆེར་ལ་ལམ་སྦྱང་། ལྟ་་་་་
བསྐྱང་༑ ཐུན་གྲངས་ཡོད་དེ་བཞི། ཐུན་ཚད་ཡོད་དེ་རླུང་གི་སྦྱོར་བ་ཉེར་བཞིའོ། །
ཡིད་འཇུག་ཡུལ་བརྟགས་པས་མི་ཕན་ཏེ་མི་འཇུག་ཀྱང་བསྒོམ་དགོས། ཁམས་ཚོད་ངན་
ཀྱང་བསྒོམ། ཟས་སྤྱོད་ལམ་གྱི་ལྕག་གི་བསྐུལ་བ་འདྲ། ཉམས་ཅི་སྐྱེས་བྱུང་རྒྱལ་་་་
སྐྱང་ངོ༌། །དེ་ལྟར་ན་གོང་འོག་གི་ཙཎྜ་ལི་ལ་སྤྱིར་གསུམ་སྟེ། ཡིག་འབྲུར་གནད་་་་་
བསྣུན་པ་འཐུག་པོ་ཙཎྜ་ལི། ཁམས་འཛག་པ་ལ་གནད་དུ་བསྣུན་པ་གང་བ་ཙཎྜ་ལི་དང་།
མེ་འབར་བ་ལ་དམིགས་པ་གཅེར་བུ་ཙཎྜ་ལིའོ། །འདི་རྣམས་རང་བྱུང་གི་ཡེ་ཤེས་བསྐྱེད་
པའི་རྒྱུར་འགྲོ་དགོས་ལ། དྲོད་ཙམ་ལས་མི་བསྐྱེད་ན་དགོས་པ་མེད་གསུང་ངོ༌། །
ལམ་ཙཎྜ་ལི་བསྒོམ་པ་ལ་བརྟེན་ནས། ལྟ་བ་རང་བྱུང་གི་ཡེ་ཤེས་བཞི་ནི་ཡུལ་རྐྱེན་ལ་མ་
ལྟོས་པར་ནང་དུ་རྩ་ཡིག་དུ་རླུང་སེམས་འདུས་པའི་སྟོབས་ཀྱིས་ཉམས་རང་བྱུང་དུ་སྐྱེ་བ་སྟེ།
རང་གི་ངོ་བོ་གསལ་བ་སེམས་ཀྱི་སྟེང་དུ་སྐྱེ་བ་ཡིན་ནོ། །དེ་ལ་བཞི་ལས་དང་པོ་ཉོན་་་་་
མོངས་པ་རང་བྱུང་གི་ཏིང་ངེ་འཛིན་ནི་སྙིང་ཁའི་དུག་ལྔའི་རྩ་འམ། བྷ་གའི་ཡི་གེ་བཅུ་་་་
བཞིའི་དུག་ལྔའི་རྩ་ཡིག་ཏུ་རླུང་སེམས་འདུས་པའི་རྟེན་འབྲེལ་ལས། བདག་རྒྱུད་ལ་་་་་
ཉོན་མོངས་པ་ལྔ་རང་བྱུང་དུ་སྐྱེ། གཞན་རྒྱུད་ལ་སྐྱེས་པར་སྣང་། དུག་ལྔ་འཇོམས་་་་་
པའི་མཐོང་སྣང་དང་རྨི་ཉམས་དུ་མ་འབྱུང་ངོ་། །འོ་ན་ཐ་མལ་པའི་ཉོན་མོངས་པ་དང་་་་
ཁྱད་པར་ཅི་ཡོད་སྙམ་ན། ཐ་མལ་པ་ནི་ཡུལ་རྐྱེན་གྱི་ཀུན་ནས་སླངས་ནས་སྐྱེ་ལ།
འདི་ནི་ཏིང་ངེ་འཛིན་ལ་བརྟེན་ནས་རང་བྱུང་དུ་སྐྱེ་བ་ཡིན་ནོ། །དེ་ཉིད་ཀྱང་ངོ་ཤེས་པར་་
བྱས་ནས་བྱུང་རྒྱལ་དུ་བཏང་བ་ཉིད་ཀྱིས་མཐར་སྟོང་གསལ་སྐྱོན་མེད་སྐྱེ་སྟེ། ལུང་ལས་་་
ཀྱང་༑ ཉོན་མོངས་པས་ནི་རབ་ཉོན་མོངས། །བྱང་ཆུབ་དམ་པ་ཐོབ་པར་འགྱུར། །
ཅེས་སོ། །
གཉིས་པ་རྣམ་རྟོག་རང་འབྱུང་གི་ཏིང་ངེ་འཛིན་ནི། རྩ་རོ་རྐྱང་གཉིས་ཀྱི་མ་སྣར་་་
རླུང་སེམས་འདུས་པའི་རྟེན་འབྲེལ་གྱིས། རླུང་སྤུ་གྲི་སྟོབས་འཕེལ་བས་གཟུང་འཛིན་གྱི་
s\

རྣམ་རྟོག་སྣ་ཚོགས་སུ་སོང་ནས་ཤེས་པ་གང་ལ་ཡང་གཏད་དུ་མི་བཏུབ་པ་འབྱུང་སྟེ།
གཉིད་ཀྱང་འཆག་གོ །དེ་ཉིད་བྱུང་རྒྱལ་དུ་བསྐྱངས་པས་མཐར་གསལ་སྟོང་སྐྱོན་མེད་དུ་་
འགྲོ་སྟེ། ཀྱེ་རྡོ་རྗེ་ལས། རྣམ་རྟོག་ཉིད་ཀྱི་རྣམ་རྟོག་དང་། །སྲིད་པ་ཉིད་ཀྱི་སྲིད་པ་
འདས༑ །ཅེས་སོ། །གསུམ་པ་སྦྲེལ་གཞི་རང་བྱུང་གི་ཏིང་ངེ་འཛིན་ནི། དབུ་མ་་་་
མ་སྣ་ལ་བརྟེན་པའི་རྩ་གནས་འགའ་ཞིག་ཏུ་རླུང་སེམས་ཀྱི་འཕྲོ་འདུ་བྱེད་མ་མྱོང་བའི་རྩ་་་་
ཁང་སྟོང་ལྟ་བུར་རླུང་སེམས་འདུས་པའི་རྟེན་འབྲེལ་བྱས་ནས། ཤེས་པ་གསལ་བ་ཤ་
ཆུང་ཞིང་མི་རྟོག་པ་ཤས་ཆེ་བ། ལྟེང་པོ་གཉིད་བྲོ་བ་ལ་མ་ལོག་པ་ལྟ་བུ་འབྱུང་སྟེ། །
དེའང་བྱུང་རྒྱལ་གྱི་གནད་ཀྱིས་བསྐྱངས་པས་མཐར་གསལ་སྟོང་གི་ཏིང་ངེ་འཛིན་སྐྱེ་སྟེ།
སཾ་བུ་ཊི་ལས། མི་རྟོག་ཏིང་ངེ་འཛིན་ལ་གནས་ན། །མཁའ་བཞིན་དྲི་མ་མེད་པར་་་་་
འགྱུར༑ །ཞེས་སོ། །བཞི་པ་གསལ་ཞིང་ཡང་ལ་རང་བྱུང་གི་ཡེ་ཤེས་ཆེན་པོའི་ཏིང་ངེ་་
འཛིན་ནི། ཟུང་འཇུག་གི་ཡི་གེར་རླུང་སེམས་འདུས་པའི་རྟེན་འབྲེལ་བྱས་ནས། ཤེས་
པ་གསལ་ཞིང་ལུས་ཡང་བ་གསལ་སྟོང་མཆོག་ཆོས་སྐུའི་ཉམས་སྐྱེ་བར་འགྱུར་ཏེ། སཾ་བུ་
ཊི་ལས། རང་བྱུང་ངོ་བོ་ཉིད་འདི་ནི། །ཆོས་ཀྱི་སྐུར་ནི་རབ་ཏུ་གྲགས། །ཞེས་སོ། །
ཉམས་སྟོང་གསལ་དེ་གོམས་པའི་རྟགས། འདས་པའི་ལམ་གསང་དབང་གི་བཞི་ལ་་་་་་
གྲུབ་མཐའ་མ་འདྲེས་ལ་ཡོངས་སུ་རྫོགས་པ་སྟེ། དེ་ལ་མ་འདྲེས་པ་ནི་རིགས་དྲུག་སོ་་་་
སོའི་སྐད་དང་གསུང་རབ་ཡན་ལག་བཅུ་གཉིས་སོ་སོར་མ་འདྲེས་པར་སྐད་ཅིག་མ་གཅིག་་་་
ལ་སྟོན་པའོ། །ཡོངས་སུ་རྫོགས་པ་ནི་བདག་གི་ངག་གཅིག་གིས་དེ་ཐམས་ཅད་སྟོན་་་་
པའི་ནུས་པ་དང་ལྡན་པའོ། །དེའང་གསང་དབང་གིས་བཞི་ལ་རིགས་དྲུག་གི་སྐད་ཤེས།
དེ་དག་གི་སྐད་དུ་ཆོས་སྟོན། ཨཱ་ལི་ཀཱ་ལི་ལ་དབང་ཐོབ་སྟེ། སྒྲ་ཐོས་པ་ཙམ་གྱིས་་་་
མངོན་པར་ཤེས་པ་འབྱུང་། ཚིག་གི་མཆོག་འགྲུབ་སྟེ། ས་འདི་གསེར་དུ་གྱུར་ཅིག །
བྱས་ནའང་དེ་བཞིན་དུ་འགྱུར་བ་སོགས་ཐམས་ཅད་འགྲུབ། ཐ་སྙད་ལས་སད་དེ་ཐ་སྙད་
གང་གིས་ཀྱང་ཆོས་སྟོན་པར་ནུས་ཤིང་རྩོད་པ་ལས་རྒྱལ། སོ་སོ་ཡང་དག་པར་རིག་པ་་་
བཞི་ལ་དབང་ཐོབ་སྟེ། དེའང་ཆོས་ཐམས་ཅད་ཀྱི་ངོ་བོ་ཤེས་པའི་དོན་སོ་སོ་ཡང་དག་་་་
པར་རིག་པ་དང་། ཆོས་ཐམས་ཅད་ཀྱི་རྒྱུ་མཚན་ཤེས་པའི་ངེས་པའི་ཚིག་སོ་སོ་ཡང་དག་

པར་རིག་པ། ཆོས་ཐམས་ཅད་ཀྱི་མིང་གི་རྣམ་གྲངས་ཤེས་པའི་ཆོས་སོ་སོ་ཡང་དག་པར་
རིག་པ། ཅི་དྲིས་པའི་ལན་ཐོགས་པ་མེད་པར་ཐེབས་པའི་སྤོབས་པ་སོ་སོ་ཡང་དག་པར་
རིག་པ་སྟེ་བཞི་ལ་དབང་ཐོབ་པར་འགྱུར་རོ། །ཚངས་པའི་དབྱངས་སུ་གྱུར་པ་ནི།
གསུང་གཅིག་གི་དུ་མར་གོ་བར་དང་། གསུང་ཕྱི་ནང་ཉེ་རིང་མེད་པར་ཐོས་པ་དང་།
རྣ་བར་སྙན་པ་ལ་སོགས་པ་ཡན་ལག་དྲུག་ཅུའི་ཡོན་ཏན་རྒྱུད་ལ་ཆར་རོ། །གྲུབ་མཐ་་་
མ་སྙོགས་ན་འདའ་ཀ་མ་འོད་གསལ་ནི། འཆི་བའི་དུས་སུ་བསྒོམ་མི་དགོས་པར་རང་་་་་
ཤུགས་ལ་འོང་ལ། སྤྱིར་དངོས་གྲུབ་ལེན་པའི་དུས་བཞི་སྟེ། དབང་གསུམ་པའི་དུས་་་་
དང༌༑ རྨི་ལམ་གྱི་དུས་དང་། འཆི་བའི་དུས་དང་། བར་དོའི་དུས་ཡིན་གསུང་། །
དེ་ལས་འདི་གཉིས་ཀའི་རླུང་གིས་རྐྱེན་བྱས་ནས་རླུང་ཐམས་ཅད་དབུ་མར་ཞུགས་ཏེ་སྟོད་་་་
གསལ་མཆོག་གི་ཏིང་ངེ་འཛིན་སྐྱེ། དེ་སྔར་གྱི་སྟོང་གསལ་རང་བྱུང་གི་ཏིང་ངེ་འཛིན་དང་
བདག་གི་ཤེས་པ་རོ་གཅིག་ཏུ་འདྲེས་ནས་བར་དོ་མེད་པར་གྲུབ་མཐའ་སྙོགས་པའམ། །
རིག་པ་འཛིན་པ་ལ་སོགས་པར་འགྱུར་རོ། །གྲུབ་མཐའ་མཐར་ཐུག་པ་འབྲས་བུ་ལོངས་་
སྤྱོད་རྫོགས་པའི་སྐུ་རང་བཞིན་ལྷུན་གྲུབ་ནི་འབྲས་བུའི་སྐབས་སུ་འབྱུང་ངོ་། །དེ་དག་ནི་
གསང་དབང་གི་ལྔའོ། །འདུས་པ་བར་པ་ཐིག་ལེ་བདེ་སྟོང་གི་ལམ་དཀྱིལ་འཁོར་འཁོར་
ལོ་དང་། འདུས་པ་ཐ་མ་སྐྱོན་མེད་གཉུག་མ་ཡེ་ཤེས་ཀྱི་ལམ་ཁྲིད་པ། རྡོ་རྗེ་རྦ་རླབས་
ནི་གཞུང་བཤད་ཚད་ལྡན་ལས་རྟོགས་པར་བྱའོ། །
གསུམ་པ་ངེས་ཤེས་ཁྱད་པར་ཅན་བསྐྱེད་ལ་ཏིང་ངེ་འཛིན་ངོ་ཤེས་པར་བྱས་ལ་ལམ་
གྱི་ས་མཚམས་རྣམ་པར་བཞག་པ་ལ་གསུམ། ཚད་མ་བཞི་དང་། སྙན་རྒྱུད་བཞི་
ངེས་ཤེས་བསྐྱེད་པ་དང་། ཏིང་ངེ་འཛིན་ངོ་ཤེས་ཤིང་ས་མཚམས་བཞག་པ་དང་།
འཁོར་ལོ་བསྐོར་བ་གྲུབ་པའི་རྟགས་དང་བཅས་པའོ། །དང་པོ་ནི་སྔར་གོང་དུ་བཤད་་་་་
ཟིན་ཏོ། །གཉིས་པ་ནི་རྗེ་ས་ཆེན་གྱིས། འདུས་པ་གསུམ་ལ་དཔེ་གསུམ་སྦྱར་བ་ཡིས། །
ལམ་གྱི་ས་མཚམས་ཐེ་ཚོམ་མེད་པར་མཛོད། །ཞེས་གསུངས་པ་ལྟར། དཔེ་གསུམ་གྱི་
སྒོ་ནས་ཏིང་ངེ་འཛིན་ངོ་ཤེས་པར་བྱ་བ་དང་། དེ་ཁམས་འདུས་པ་གསུམ་གྱི་ས་མཚམས་
བE +
རྣམ་པར་བཞག་པ་གཉིས་སོ། །དང་པོ་ནི། དགུན་གྱི་རླུང་པོ་ལག་ཆ་ཅན་དང་འདྲ་་་་

བར་རྩ་རླུང་གི་ཟུག་ཆེ་བ་དང་དཔྱིད་ཀྱི་རླུང་པོ་ལག་ཆ་བྲི་བ་དང་འདྲ་བར་རྩ་རླུང་གི་ཟུག་་་་
ཞི་བ་དང་། དབྱར་གྱི་རླུང་པོ་ལག་ཆ་བྲལ་བ་དང་འདྲ་བར་རྩ་རླུང་གིས་བསྐྱེད་པའི་ཡོན་་
ཏན་འབྱུང་བ་ལུས་འཁྲུགས་སེལ་བ་སོགས་འབྱུང་ངོ་། །གཉིས་པ་ནི་དེ་གསུམ་གྱི་རིམ་་་་
པ་ལྟར་ཁམས་འདུས་པ་གསུམ་དུ་སླེབ་པར་ངོ་ཤེས་པར་བྱས་ཏེ། ལམ་ཁྲིད་ཚུལ་གསུམ་
གྱི་སྒོ་ནས་ཞིབ་དུ་བཤད་ན། ཁམས་འདུས་པ་དང་པོ་ལ་གནོད་པ་སྐྱེལ་བའི་རླུང་་་་་
ལམ་ཁྲིད་དེ་བསྒོམ་པའི་སྟོབས་ཀྱི་རྩ་གནས་ཐམས་ཅད་དུ་སོང་བས་རྩ་མདུད་ཅུང་ཟད་་་་་
གྲོལ་ཏེ། རྩ་རླུང་གི་ཟུག་འབྱུང་ལ། དེ་དཔེ་དགུན་གྱི་རླུང་པོ་ལག་ཆ་ཅན་དང་འདྲའོ། །
འདུས་པ་བར་པ་ལ་ཕན་གནོད་མེད་པའི་རླུང་གི་ལམ་ཁྲིད་དེ། བསྒོམ་པ་གོམས་པས་་་་
སྟོབས་ཀྱི་རྩ་མདུད་ཆེར་གྲོལ་ཞིང་རླུང་སེམས་ཅུང་ཟད་དངས་པས་རླུང་ཟུག་ཞི་སྟེ་དཔེ་་་་
དཔྱིད་ཀྱི་རླུང་པོ་ལག་ཆ་བྲི་བ་དང་འདྲའོ། །འདུས་པ་ཐ་མ་ལ་ཕན་འདོགས་པའི་རླུང་གི་
ལམ་ཁྲིད་དེ་གོམས་པ་བརྟན་པའི་སྟོབས་ཀྱིས་རྩ་མདུད་ཕལ་ཆེར་གྲོལ་ཞིང་རླུང་སེམས་་་་་
ཤིན་ཏུ་དངས་པས་ཏིང་ངེ་འཛིན་དུ་མ་འབྱུང་ཞིང་རླུང་གིས་འབྱུང་བ་ལུས་འཁྲུགས་་་་་
སོགས་པ་གནོད་པ་ཐམས་ཅད་སེལ་ནུས་པས་ན་དཔེ་དབྱར་གྱི་རླུང་པོ་ལག་ཆ་དྲལ་བ་དང་་
འདྲ་སྟེ། དེས་འཇིག་རྟེན་པའི་ལམ་ཆོད་དོ། །དེ་དག་ནི་རླུང་གི་ལམ་ཁྲིད་པའོ། །
ཁམས་བདུད་རྩི་ལ་གནད་དུ་བསྣུན་པས། གཉིས་པ་ཁམས་བདུད་རྩིའི་ལམ་ཁྲིད་པ་་་་
ཁམས་འདུས་པ་དང་པོ་ཁམས་དྭངས་སྙིགས་མ་ཕྱེ་བས་ལམ་ཁྲིད་པས་ཏིང་ངེ་འཛིན་་་་་
གསལ་ཞིང་མི་བརྟན་པའི་དུས་ཏེ། མེ་ལོང་གཡའ་དང་བཅས་པ་བཞིན་ནོ། །བར་པ་་
ལ་ཅུང་ཟད་དངས་པས་ལམ་ཁྲིད་དེ་ཏིང་ངེ་འཛིན་གསལ་ཞིང་ཆེར་བརྟན་ཏེ་མེ་ལོང་གཡའ་
དང་ཅུང་ཟད་བྲལ་བ་བཞིན་ནོ། །ཐ་མ་ལ་ཁམས་ཆེར་དངས་པས་ལམ་ཁྲིད་དེ་ཏིང་་་་་
འཛིན་མཉམ་རྗེས་མེད་ཅིང་ཡུལ་རྐྱེན་གྱི་མི་གནོད་པ་དང་གསལ་ཞིང་བརྟན་པ་འབྱུང་སྟེ།
མེ་ལོང་གཡའ་དང་བྲལ་བ་བཞིན་ནོ། །དེས་ན་རླུང་དང་བདུད་རྩི་གཉིས་ཀྱིས་རྩ་དང་ཡི་་
གེ་ལ་གནད་དུ་བསྣུན་པས་ན། གསུམ་པ་རྩ་ཡི་གེས་ལམ་ཁྲིད་པ་ནི་ཁམས་འདུས་པ་་་་
དང་པོ་ལ་རྩ་དང་ཡི་གེའི་རྟེན་འབྲེལ་གྱིས་མ་ངེས་པ་འཁྲུལ་སྣང་དུ་འཆར་བའི་ཡི་གེ་ཕ་་་
པས་ལམ་ཁྲིད་པས་ཉམས་ཀྱི་སྣང་བ་ལ་འཆར་བ་ཐམས་ཅད་མི་བདེན་པ་འཁྲུལ་སྣང་་་་
84

འཆར་རོ། །བར་པ་ལ་ངེས་པ་མཐོང་སྣང་དུ་འཆར་བའི་ཡི་གེ་བཅུ་བཞིས་ལམ་ཁྲིད་་་་་
པས༑ མཐོང་སྣང་ལ་སོགས་པ་གསལ་ཞིང་བརྟན་པ་སྐྱེའོ། །ཐ་མ་ལ་ཤིན་ཏུ་ངེས་པ་
གསལ་སྣང་དུ་འཆར་བ་ཡི་གེ་བསམ་གྱིས་མི་ཁྱབ་པས་ལམ་ཁྲིད་དེ་མཉེན་ལྕུག་མཆོག་ཏུ་་་
འགྱུར་བས་མིག་གིས་གཟུགས་ཉེ་རིང་མེད་པར་མཐོང་བ་ལ་སོགས་པ་འབྱུང་ངོ༌། །དེས་
འཇིག་རྟེན་པའི་ལམ་ཆོད་དོ། །
གསུམ་པ་ནི་དེ་ནས་འཇིག་རྟེན་ལས་འདས་པའི་ལམ་ལ་སྤྱིར་གསུམ་སྟེ། མཐོང་
ལམ་༑ བསྒོམ་ལམ། མཐར་ཕྱིན་པའི་ལམ་མོ། ། ས་ཕྱེད་དང་བཅུ་གསུམ་སྟེ། དེ་
ལ་ལུང་ཐུན་མོང་བ་ལ་གྲགས་པའི་ས་བཅུ། སྦས་པ་ཐུན་མོང་མ་ཡིན་པ་ལ་གྲགས་པའི་
ས་ཕྱེད་དང་གསུམ་སྟེ་རེ་ཤིག་དོན་བསྡུ་བའོ། །དེ་ལ་དབང་བཞིའི་ས་ཚོད་བཞག་ན།
ས་དྲུག་བུམ་དབང་གིས། ས་བཞི་གསང་དབང་གིས། ས་གཉིས་ཤེས་རབ་ཡེ་ཤེས་ཀྱི་
ས༑ ས་ཕྱེད་དབང་བཞི་པའི་སའོ། །དང་པོ་ལ་བསྐྱེད་རིམ་བརྟན། གཉིས་པ་ལ་་་་་
བདག་བྱིན་གྱིས་བརླབ་པ་བརྟན། གསུམ་པ་ལ་དཀྱིལ་འཁོར་འཁོར་ལོ་བརྟན། བཞི་
པ་ལ་རྡོ་རྗེ་རྦ་རླབས་བརྟན་ནོ། །ཡང་དང་པོ་ལ་ལུས་ཀྱི་དཀྱིལ་འཁོར་ཤར། གཉིས་་་་
པ་ལ་བྷ་གའི་དཀྱིལ་འཁོར་ཤར། གསུམ་པ་ལ་བྱང་ཆུབ་སེམས་ཀྱི་དཀྱིལ་འཁོར་ཤར།
བཞི་པ་ལ་སྙིང་པོ་ཡེ་ཤེས་རླུང་གི་དཀྱིལ་འཁོར་ཤར། ཡང་དང་པོ་ལ་སྤྲུལ་སྐུའི་ཞིང་་་་་
ཁམས་ལ་དབང་། གཉིས་པ་ལ་ལོངས་སྐུའི་ཞིང་ཁམས་ལ། གསུམ་པ་ལ་ཆོས་སྐུའི་་་་
ཞིང་ཁམས། བཞི་པ་ལ་ངོ་བོ་ཉིད་སྐུའི་ཞིང་ཁམས་ལ་དབང་ངོ་། །རྟགས་ནི་་་་་་
རྟགས་ཐིག་ལེ་ལ་འཆར། ནང་རྟགས་རླུང་ལ་འཆར། དེ་ཁོ་ན་ཉིད་ཀྱི་རྟགས་སེམས་་་
ལ་འཆར་བ་སྟེ། གཞུང་གི་སྐབས་སུ་འབྱུང་ངོ༌། །གསུམ་པ་འབྲས་བུ་སངས་རྒྱས་ཀྱི་་་
ས་ལ། རང་དོན་གྱི་ཆེ་བ་རྟེན་དང་བརྟེན་པ་གནས་གྱུར་གྱི་སྐུ་ལྔ། གཞན་དོན་གྱི་ཆེ་་་
བ་ལོང་བ་རྣམས་ཀྱིས་གཟུགས་མཐོང་བ་ལ་སོགས་པ་དུ་མ་རང་གཞན་གཉིས་ཀའི་ཆེ་བ
འཁོར་ཚོམ་བུ་གཅིག་དང་བཅས་ཏེ་འཚང་རྒྱ་བ་རྣམས་ནི། གཞུང་བཤད་ཀྱི་འབྲས་བུའི་་
སྐབས་སུ་རྟོགས་སོ། །ཞེས་པ་འདི་ནི་རྒྱ་ཆེན་ཆོས་ཀྱི་སྤྱན་དང་ལྡན་པ། ཁམས་་་་་
བླགསུམ་འགྲོ་བའི་བླ་མ་དུས་གསུམ་སངས་རྒྱས་ཀུན་གྱི་ངོ་བོ། སེམས་དཔའ་ཆེན་པོ་་་་

དཀོན་མཆོག་རྒྱལ་མཚན་པ་དང་། མཁྱེན་རབ་ཀྱི་དབང་ཕྱུག་ཀུན་མཁྱེན་བསོད་ནམས་་
སེང་གེ་པ་དང་། སྙིགས་དུས་ཀྱི་རྡོ་རྗེ་འཛིན་པའི་གཙུག་རྒྱན་གྲུབ་པའི་དབང་ཕྱུག་་་་
དཀོན་མཆོག་བློ་གྲོས་པ་གསུམ་གྱིས་ལམ་འདིའི་ཁྲིད་ལན་མང་པོར་བཀའ་དྲིན་གྱི་་་་་
བསྐྱངས་པའི་གསུང་སྒྲོས་ཟིན་པ་དང་། བླ་མ་རྣམས་ཀྱིས་མཛད་པའི་ལེགས་བཤད་་་་་
རྣམས་དང༌། གཞུང་བཤད་ཚད་ལྡན་ལ་གཞི་བྱས་ཏེ། ལམ་འདི་དང་སྟོན་བྱེད་ཀྱི་བླ་་་
མ་བརྒྱུད་པ་དང་བཅས་པ་ལ་མི་ཕྱེད་པའི་དད་པ་ཅན། དགེ་སློང་རྡོ་རྗེ་འཛིན་པ་སངས་་་་
རྒྱས་རིན་ཆེན་གྱིས་རང་ཉིད་དྲན་པ་གསོ་བ་དང༌། བློ་དམན་པ་གཞན་ལའང་ཕན་པ་
ཕྱིར་དུ། སྤྲེའུ་ཞེས་པ་མེ་མོ་ལུག་གི་ལོ་དབོའི་ཟླ་བའི་ཚེས་བཞི་ལ་གླེ་ལུང་ཆོས་སྡེའི་་་་་
གཙུག་ལག་ཁང་དུ་ཟིན་བྲིས་སུ་བཏབ་པའོ། །འདི་ལ་ཉེས་པ་མཆིས་ན་མཁའ་འགྲོའི་་་་་
ཚོགས་ཀྱིས་བཟོད་པར་མཛོད། དེ་ལས་བྱུང་བའི་དགེ་བའི་རྩ་བས་ལུས་ཅན་ཀུན་གྱིས་་་་
མྱུར་དུ་རྡོ་རྗེ་འཛིན་པའི་ས་མངོན་དུ་བྱེད་པར་གྱུར་ཅིག །འདིས་སེམས་ཅན་དཔག་ཏུ་
མེད་པ་ལ་ཕན་ཐོགས་པར་གྱུར་ཅིག །འཁོར་འདས་དབྱེར་མེད་དང་དབང་གོང་མ་་་་་
གཉིས་ཀྱི་ལམ་མ་གཏོགས་གཞན་དམིགས་རིམ་རྣམས་ཚང་མར་ཡོད།། ། །
༄༅། །བླ་མ་དང་དཔལ་ཀྱེ་རྡོ་རྗེ་ལ་ཕྱག་འཚལ་ལོ། །
ཤེས་རབ་ཡེ་ཤེས་ཀྱི་དབང་གི་ལམ་ཕྱག་རྒྱའི་རྣལ་འབྱོར་ལ་ལྔ་སྟེ། ལམ་དཀྱིལ་
འཁོར་འཁོར་ལོ་ཐབས་ཀྱི་ལམ། ལྟ་བ་ལྷན་ཅིག་སྐྱེས་པའི་ཡེ་ཤེས་དགའ་བ་བཞི།
གྲུབ་མཐའ་བདེ་སྟོང་རྒྱ་ཆུང་བ། འདའ་ཀ་མ་ནམ་འཆི་བའི་ཚེ་རྡོ་རྗེ་སེམས་དཔའ་འབྱོན་
པར་འགྱུར་བ། འབྲས་བུ་ཆོས་ཀྱི་སྐུ་རང་བཞིན་གྱི་ལྷུན་གྲུབ་སྟེ་ལྔའོ། །དེ་ལ་དང་པོ་་་
ལམ་ནི། ཁམས་བདུད་རྩི་རྒྱུ་ལ་གནས་པ་དེ། རྐྱེན་དབང་ལས་ཐོབ་པ་གསུམ་་་་་
བསྐུར་ནས་ཆོས་སྐུར་སྐྱེད་རུང་གི་སྐལ་བ་དང་ལྡན་པར་བྱེད་པ་སྟེ། དངོས་སམ་ཡེ་ཤེས་་
ཀྱི་ཕྱག་རྒྱ་ལ་བརྟེན་པས་སོ། །དེའི་མན་ངག་ལ་གཉིས་ཏེ། ལམ་རྒྱས་པ་དང་།
བསྡུས་པའོ། །དང་པོ་ལ་ལྔ་སྟེ། རིག་མ་དག་པ་དང༌། ལུས་ངག་མཉམ་པ་དང་། །
འདོད་པ་མཉམ་པ་དང་། བྱིན་བརླབས་མཉམ་པ་དང་། མན་ངག་གི་གནད་ཀྱིས་ཟིན་
པའོ༑ །དང་པོ་ལ་གཉིས་ཏེ། སྐྱེ་བས་ཐོབ་དང་། སྦྱངས་པ་ལས་བྱུང་བའོ། །
86

དང་པོ་ལ་ལྔ་སྟེ། རི་དགས་ཅན་མ། དུང་ཅན་མ། གླང་པོ་ཅན་མ། རི་མོ་ཅན་་་་་
མ༑ སྣ་ཚོགས་ཅན་མའོ། །དེའང་རི་དགས་ཅན་མ་ནི། རི་དགས་ཀྱི་རོ་སྟོད་དེ་ན་་་་
མ་འཕྲང་བ། དེའི་རོ་སྨད་དེ་སྨད་ཤ་རྒྱས་ཤིང་ཟླུམ་པ། དེའི་སྐེད་པ་སྟེ་ཕྲ་བ། དེའི་
འགྲོས་དེ་དལ་བ། དེའི་ལྟ་སྟངས་ཏེ་སྐྱེས་པ་མཐོང་ན་མིག་མི་འཛུམ་པ། དེའི་དྲི་སྟེ་་་
དབུགས་དང་ཉེར་གནས་ལ་གླ་རྩི་དྲི་བྲོ་བའོ། །དུང་ཅན་མ་ནི། སྤྱིར་རུས་པ་རགས་་་་
པ༑ ཤ་འཇམ་པ། ལྟེ་བ་ན་དུང་གཡས་སུ་འཁྱིལ་བའི་རི་མོ་ཡོད་པ། ལུས་ཀྱི་་་་་
སྟོབས་ཆེ་ཞིང་མྱུར་ལ། སྐད་ཀྱི་གདངས་ཆེ་ཞིང་རིང་བའོ། ། 
་་བ་གླང་པོ་ཅན་མ་ནི་སྤྱིར་་་་་
ལུས་ཀྱི་ཤ་ཆེ་ཞིང་ཡན་ལག་ཐུང་བ། སྟོབས་ཆེ་བ། མིག་ཆུང་བ། རྣ་བའི་ཤལ་་་་་
རིང་བ། རྡུལ་བྱུང་བའི་ཚེ་དྲི་ཞིམ་པ། ཁོག་ཤེས་ཆེ་ཞིང་འཛངས་པ། ཁྱད་པར་དུ་་་
བུང་བའི་ཚོགས་སྡང་བའོ། །རི་མོ་ཅན་མ་ནི། ཤ་རྩི་ཅུང་ཟད་དམར་བ། ལྟེ་བ་
སྟེང་ན་རི་མོ་འགྲེང་བུ་གསུམ་ཡོད་པ། མཛོད་སྤུ་ན་རི་མོ་འགྲེང་བུ་གཅིག་ཡོད་པ་སྤྱིར་་་་
ཚིགས་ཀྱི་ཚོགས་ཐམས་ཅད་རིང་བ། ཡན་ལག་ལ་བཀྲ་ཤིས་པའི་རི་མོ་མང་ཞིང་།
དཔལ་ཆེ་བ། བུ་སྐྱེ་ན་ཡང་ཁྱེའུ་བཙལ་བའོ། །དེ་ལྟ་བུ་ནི་ཁྱད་པར་དུ་བསྔགས་སོ། །
སྣ་ཚོགས་ཅན་མ་ནི། དེ་བཞི་གའི་ཡོན་ཏན་དང་ལྡན་པའམ། གསུམ་མམ། །
གཉིས་ཀྱི་ཡོན་ཏན་དང་ལྡན་པའོ། །བུ་མོ་པདྨ་ཅན་གྱི་རིགས་ནི། སློབ་དཔོན་འདིས་་
དབང་བཞི་པའི་རྟེན་དུ་བཞེད་ལ། དེ་ཡང་སྐྲ་ལི་བ། མིག་མཛེས་པ། སྨིན་་་་་
མཚམས་བར་མ་ཆད་པ། ཁ་དང་དབུགས་ལ་གླ་རྩིའི་དྲི་བྲོ་བ། མདུན་སོ་ལྷག་་་་་
གཅིག་ཡོད་པ། ནུ་མ་འཕྲང་ལ་ལྟེ་བའི་སྟེང་ན་གཉེར་མ་འགྲེང་བུ་གསུམ་ཡོད་པ།
དཔྲལ་བ་ན་གཅིག་ཡོད་པ། སྨད་ཀྱི་ཞེང་རྒྱས་པ། ཉེར་གནས་ལ་སྤུ་མེད་པ།
འགྲམ་གཉིས་མཐོ་བ། མེ་ཏོག་ལ་ག་བུར་གྱི་དྲི་འབྱུང་བ། སྤྱོད་ལམ་དལ་ཞིང་བྱ་་་་
སྡུག་པ་སྟེ། ཡོན་ཏན་འདི་རྣམས་དང་ལྡན་ན་དངོས་གྲུབ་ཀྱི་རྟེན་དུ་རུང་ངོ༌། །སྤྱིར་་་་
ཕྱག་རྒྱའི་མཚན་ཉིད་དེ་རྣམས་ཕལ་ཆེར་འདུག་ན་བཟང་། གསུམ་མམ། གཉིས་་་་་
སམ༑ གཅིག་འདུག་ཀྱང་གཟུང་དུ་རུང་། གང་ཡང་མེད་ན་མི་གཟུང་ངོ༌། །གཉིས་་་
པ་སྦྱངས་པ་ལས་བྱུང་བ་ལ་གསུམ། ཐོས་བསམ་དང་བསླབ་པས་རྒྱུད་དག་པ།
87

དབང་གིས་དགོ་པ། རྣལ་འབྱོར་ཏིང་ངེ་འཛིན་གྱིས་དག་པའོ། །དང་པོ་ནི། རྡོ་རྗེ་་་
ཐེག་པ་རྒྱུད་སྡེ་བཞིའི་བར་དུ་ཐོས་ནས་ཡིད་ཆེས་ཁྱད་པར་ཅན་སྐྱེས་ཏེ། སྒྲོ་འདོགས་་་་་
ཆོད་ནས་ཟབ་མོའི་དོན་ལ་མི་དངང་བའོ། །གཉིས་པ་ནི། དགེ་བ་བཅུ་ལས་བརྩམས་་
ནས་ནི། །དེ་ལ་ཆོས་ནི་རབ་ཏུ་དབྱེ། །ཞེས་འབྱུང་བས། གསོ་སྦྱོང་ནས་བརྩམས་
ཏེ་ཡོངས་རྫོགས་ཀྱི་དགེ་བསྙེན་མའི་བར་ཐོབ་པས་སོ་སོར་ཐར་པའི་སྡོམ་པ་དང་། བྱང་་
ཆུབ་ཏུ་སེམས་བསྐྱེད་པས་བྱང་ཆུབ་སེམས་དཔའི་སྡོམ་པ་དང༌། དབང་བཞི་རྫོགས་པར་་
ཐོབ་པས་དབང་གིས་རྒྱུད་དག་པའོ། །གསུམ་པ་ནི། རྣལ་འབྱོར་གྱི་སྟོབས་ཀྱིས་རླུང་་་
ཟིན་པས་བྱང་སེམས་འཛིན་ནུས་པའོ། །དེ་ནས་མཉམ་པ་གསུམ་ནི། ལུས་ངག་་་་་
མཉམ་པ་ལྷའི་འདུ་ཤེས། འདོད་པ་མཉམ་པ་ཆོས་ཀྱི་འདུ་ཤེས། བྱིན་བརླབས་་་་་
མཉམ་པ་སྔགས་ཀྱི་འདུ་ཤེས་སོ། །དེ་ཡང་ཁྱད་པར་བཞི་ལྡན་ཏེ། ལུས་ངག་མཉམ་་་་
པ་འདུ་ཤེས་བསྒྱུར་བའི་ཁྱད་པར། བྱིན་བརླབས་མཉམ་པ་བྱིན་གྱིས་རློབ་པའི་ཁྱད་་་་་
པར་༑ འདོད་པ་མཉམ་པ་ཆེད་དུ་བྱ་བའི་ཁྱད་པར། མན་ངག་གི་གནད་ཀྱིས་ཟིན་པ་་་
ཐབས་ལ་མཁས་པའི་ཁྱད་པར་རོ། ། ཡང་འབྲས་བུའི་དབང་དུ་བྱས་ནས་སྐུ་གསུམ་་་་་
བྱིན་གྱིས་རློབ་ཚུལ་ནི་ལུས་ངག་མཉམ་པ་སྤྲུལ་པའི་སྐུར། བྱིན་བརླབས་མཉམ་་་་་
ལོངས་སྤྱོད་རྫོགས་པའི་སྐུར། འདོད་པ་མཉམ་པ་ཆོས་ཀྱི་སྐུར་བྱིན་གྱིས་རློབ་པའོ། །
དེ་ལ་མཉམ་པ་གསུམ་གྱིས་ལུས་ངག་མཉམ་པ་ནི། བདག་དང་ཕྱག་རྒྱ་གཉིས། ཡན་་
ལག་བཞིའམ། སྐད་ཅིག་མས་ལྷར་བསྒོམ་པ་མཉམ་པ། ངག་ཏུ་སྔགས་ལ་སོགས་པ་་
བཟློས་པ་མཉམ་པའོ། །གསུམ་པ་འདོད་པ་མཉམ་པ་ནི། བདག་རིག་མ་ལ་བརྟེན་་་་་
ནས་ལྷན་ཅིག་སྐྱེས་པའི་ཡེ་ཤེས་མངོན་དུ་བྱས་ཏེ་རྫོགས་པའི་བྱང་ཆུབ་འདོད། རིག་་་་་
མའང་བདག་ལ་བརྟེན་ནས་དེ་བཞིན་དུ་འདོད་པ་སྟེ། འདོད་པ་མཉམ་པའོ། །བཞི་པ་
བྱིན་བརླབས་མཉམ་པ་ནི། མཁའ་གསང་བསྣོལ་མར་བྱིན་གྱིས་རློབ་པ་སྟེ། ཡ་་་་
ཀྱིས་ཡུམ་གྱི་མཁའ་མི་དམིགས་ཏེ་སྟོང་པ་ལས་ཨ་ལས་པདྨ་དམར་པོ་ཞེས་སོགས་དང་།
ཡུམ་གྱིས་ཡབ་ཀྱི་གསང་གནས་མི་དམིགས་ཏེ
I
 ། སྟོང་པ་ལས་ཧཱུྃ་ལས་རྡོ་རྗེ་སྔོན་པོ་ལྟེ་བ་་
ལ་ཧཱུཾ། བུ་གར་ཕཊ། ནོར་བུར་ཨོ་སུ་ལས་རིན་པོ་ཆེའི་ཏོག་དང་བཅས་པར་བསྐྱེད་དོ། །

ལྔ་པ་མན་ངག་གི་གནས་ཀྱིས་ཟིན་པ་ལ་ལྔ་སྟེ། དང་པོར་དབབ། དེ་ནས་བཟུང་།
དེ་ནས་བཟློག །དེ་ནས་ཁྱབ་པར་བྱ་བ། མཐར་མི་ཉམས་པར་བསྲུང་བའོ། །དེ་ལ་
དང་པོ་དབབ་པའི་གནད་ནི། དངོས་སམ་ཡེ་ཤེས་ཀྱི་རིག་མ་དེ་འདུག་ས་ཉེ་རིང་རིན་་་་་
པར་བྱས་ལ། གཟུགས་ལ་ལྟ་ཞིང་འདོད་ཆགས་ཀྱི་མེ་སྤར་བས་ཐིག་ལེ་དབབ། བདེ་
བ་བསྒོམ། དགྲད་པའི་མཐས་བསྲུང་། གསང་ཐུབ་པར་བྱ་སྟེ། དངོས་སུ་སྙོམས་་་་
འཇུག་མི་བྱའོ། །དེ་བཞིན་དུ་ཆགས་པའི་གཏམ་སྣ་ཚོགས་ལ་སོགས་པ་སྒྲ་ལ་མཉན་་་་་
པའི་སྒོ་ནས་དང་། ལུས་ལ་དྲི་ཞིམ་པོས་བྱུགས་ལ་དྲི་ལ་མནམ་པའི་སྒོ་ནས་དང་། མ་་་་
མཆུ་ལ་སྦྲང་རྩི་ལ་སོགས་པ་བཀུས་ལ་རོ་ལ་མྱང་བའི་སྒོ་ནས་དང་། ལུས་ཀྱི་གནས་་་་
རིགས་ལ་རེག་པ་དང་མཁྱུད་པ་ལ་སོགས་པའི་སྒོ་ནས་སྔར་བཞིན་འདོད་ཆགས་ཀྱི་མེ་སྦར་
བས་ཐིག་ལེ་དབབ་པ་ལ་སོགས་པ་བཞི་འབྲེལ་པ་ཅན་དུ་བྱའོ། །དེ་ལྟར་ན་ཐིག་ལེ་་་་
དབབ་ཅིང་སྤེལ། སྤེལ་ཞིང་གཟུང་། བཟུང་ཞིང་བཟློག །ཅེས་བྱ་བ་གསུམ་འབྲེལ་
པ་ཅན་དུ་འབྱུང་སྟེ། དེ་དག་གི་སྐབས་སུ་ཉམས་ཅི་སྐྱེས་ཐམས་ཅད་བྱུང་རྒྱལ་དུ་བཏང་
སྟེ༑ དེ་ནི་བདེ་བ་ཆུང་བས་སྐད་ཅིག་དང་པོ་ལ་དགའ་བའི་ཡེ་ཤེས་སོ། །དེ་ནས་བོ་ལ་
དང་ཀཀྐོ་ལ་མཉམ་པར་སྦྱར་ཞིང་། ཡང་འདོད་ཆགས་ཀྱི་མེ་སྦར་བས་ཐིག་ལེ་དབབ། །
བདེ་བ་བསྒོམ། དགྲད་པའི་མཐས་བསྲུང་། བསང་ཐུབ་པར་བྱ། སྐད་ཅིག་གཉིས་་
པ་ལ་མཆོག་དགའི་ཡེ་ཤེས་སོ། །དེ་བདེ་ཤུགས་ཆེ་བས་ཐིག་ལེ་འབར་བའི་དྲོད་ཅེས་བྱ་་
སྟེ༑ ཐིག་ལེ་གཟུང་དཀའོ། །དེ་ནས་ཅུང་ཟད་བསྲུབས་ན་བདེ་བ་མི་རྟོག་པ་དང་ལྡན་་
པ་འབྱུང་སྟེ། སྔ་མ་བཞིན་དུ་ཐིག་ལེ་དབབ་ཅིང་། བདེ་བ་དང་མི་རྟོག་པ་དེ་བསྒོམ།
དགྲད་པའི་མཐས་བསྲུང་། དེ་ཙམ་ན་གསང་ཐུབ་པ་གཅེས། སྐད་ཅིག་གསུམ་པ་ལ་་་
དགའ་བྲལ་གྱི་དགའ་བ། ཐིག་ལེ་གཡོ་བའི་དྲོད་ཅེས་ཀྱང་བྱའོ། །དེ་ཙམ་ན་ཐིག་ལེ་་་
གཟུང་དཀའ་བར་གྱུར་ན། སྟེང་རླུང་རྣམ་པར་འགོག་པ་སྟེ། གཡོན་པའི་སྲིན་ལག་གི་
སྣ་བུག་གཡས་བཀག་ལ་རླུང་སྣ་གཡོན་ནས་རྔུབས་མནན་པའམ། འགྱུར་བ་དྲུག་གིས་་་་
ཐིག་ལེ་བསྲུང་། བསྲུང་བ་སླ་ན་སྐད་ཅིག་མ་བཞི་ལ་བསྲུང་ངོ་། །དེ་ཙམ་ན་ཐིག་ལེ་་་
བསེལ་བའི་རྟགས། སྲིན་པོའི་ལམ་བེམ་བེམ་བྱེད། ལྕི་ཡོར་ཡོར་བྱེད། ཙུབ་ཙུབ་་་
s9

བྱེད༑ དྲི་ཆེན་དྲི་ཆུ་རེས་ཐོན། རེས་མི་ཐོན། སྐྲ་རྩ་སེང་སེང་བྱེད། གཡལ་དང་་་་
མཆི་མ་ལ་སོགས་པ་ཅི་རིགས་པ་བྱུང་བའི་ཚེ་ཐིག་ལེ་ཟིན་པ་ཡིན་ནོ། །དེ་ཙམ་ན་འོ་་་་
པདྨ་ཅན་མའི་སྐབས་ནས་འབྱུང་བ་བཞིན་དུ་རྟེན་ཡོངས་སུ་དག་པའི་རིག་མ་ལ་སྒ་གཏད་་་་
པའི་སྦྱོར་བས་རྩ་བརྩལ་ལ། བྱིན་གྱིས་བརླབ་པ་གསུམ་སྔོན་དུ་སོང་ནས། སྙོམས་་་་་
འཇུག་བྱེད་རྡོ་རྗེ་པདྨ་ཁ་སྦྱོར། གསང་རྩ་གཉིས་ཁ་སྦྱོར། ཐིག་ལེ་གཉིས་ཁ་སྦྱོར།
རླུང་ཁ་སྦྱོར་དུ་གྱུར་པས། བདེ་བ་དང་སྟོང་པ་ཟུང་དུ་ཆུད་ཅིང་། བདེ་བ་ངོས་བཟུང་་་་
བ་དང་བྲལ་བའི་ཏིང་ངེ་འཛིན་སྐྱེ་སྟེ་ཏིང་ངེ་འཛིན་དེ་སྐྱངས། བགྲད་པའི་མཐའ་ལ་་་་་
སོགས་པས་བསྲུང་། དེ་ལ་འགྱུར་བ་དྲུག་གི་བསྲུང་ན་རྒྱ་མཚོ་རི་རབ་ལ་སྐམ་སྟེ། ལྟོ་་་
བ་སྒལ་པ་ལ་གཅར། གླིང་བཞི་དབང་དུ་བསྡུ་སྟེ། ཡན་ལག་བཞིའི་སོར་མོ་བསྐུམ།
རོ་འཛིན་རང་གི་གནས་སུ་གཞག་སྟེ། ལྕེ་རྐན་ཕུགས་སུ་བཞག །དབང་པོའི་མཆོག་་་་
གྱེན་དུ་དགྲད་དེ་མིག་གྱེན་ལ་བཟློག་སྟེ་གཟུང་ངོ༌། ། ཁྱད་པར་དུ་ངག་སྟོབས་ཀྱི་ཧཱུྃ་དྲག་་་་
ལ་རིང་བས་དྲངས། ཏིང་ངེ་འཛིན་ཧཱུྃ་ཕཊ་ཀྱི་མདའ་གཞུས་འཕངས་ཏེ། རྡོ་རྗེའི་སྦུ་གུ་་
ཕཊ་མགོ་སྤྲོད་ཀྱིས་བཀག་ནས་ཡོད་པ་དེ་སྟོབས་ཀྱི་ཧཱུྃ་གིས་ཐིག་ལེ་ཁྲོན་པ་ནས་ཆུ་འདྲེན་་་་
པ་ལྟར་ཡར་དྲངས་ཕཊ་ཀྱིས་ཕྱི་ནས་ཕུལ་བར་བསམ་པ་ནི་བཟློག་པའོ། །དེ་ནས་ཁྱད་
པར་བྱ་བའི་གནད་རླུང་གི་སྐ་རགས་བཅིངས་ཏེ། ལག་པ་གཉིས་སྐེད་པ་ལ་སྐ་རགས་་་་་
འཆིང་བའི་ཚུལ་དུ་བྱེད་པའོ། །ཞགས་པ་འཕངས་ཏེ་ལག་པ་གཉིས་བསྐྱམ་དྲག་ཏུ་བྱེད་་་་
པའོ༑ །གཏུན་ཤིང་གི་འཁོར་ལོ་སྟེ་སྐྱིལ་ཀྲུང་བཅས་པའི་ལག་པ་གཉིས་སྐེད་པ་ལ་་་་༌་
འཇུས་ཏེ་རོ་སྟོད་སྒུལ་བའོ། ། བུ་ཆུང་གི་སྤྱོད་ལམ་བྱ་སྟེ། ཕྱོགས་བཞིར་ཕར་འགྱེལ་་་་
ཚུར་འགྱེལ་བྱེད་པའོ། །དེ་རྣམས་ཀྱིས་ལུས་ཐམས་ཅད་ལ་ཁྱབ་པར་འགྱུར་རོ། །སྐད་
ཅིག་མ་བཞི་པ་ལ་ལྷན་ཅིག་སྐྱེས་པའི་དགའ་བ་ཐིག་ལེ་བརྟན་པའི་དོད་ཅེས་བྱ་སྟེ་བསྲུང་
བ་ལ་འབད་མི་དགོས་སོ། །མི་ཉམས་པར་བསྲུང་བ་དྲུག་ནི། ཐིག་ལེ་འཛག་པ་་་་༌་
བསྲུང་བའི་སྐབས་ནས་འབྱུང་བ་ལྟར་རོ། ། 
ན་ལམ་བསྡུས་པ་ལ་གསུམ་སྟེ། སྦྱོར་བ་ཐུར་
སེལ་གྱི་རླུང་དབང་དུ་བྱ་བ། དངོས་གཞི་ཐིག་ལེ་དབབ་གཟུང་གཉིས་དུས་གཅིག་ཏུ་བྱ་་
བ༑ རྗེས་བཅད་བཟློག་ཅིང་ཁྱབ་པར་བྱ་བའོ། །དེ་ལ་དང་པོ་སྦྱོར་བ་ནི། ལུས་ཀྱི་་
90

སྤྱོད་ལམ་ལྡན་བྱས་ནས། །ལག་གཡས་ཉི་མ་གཡོན་ཟླ་བ། །པུས་མོ་གཉིས་ལ་་་་་
བསྣོལ་མར་དགབ། རྒུ་ཐུང་ཧཱུྃ་རིང་མདུན་དུ་དགུ །གཡས་གཡོན་དག་ཏུ་གསུམ་་་་་
གསུམ་སྟེ། །བུད་པ་གསུམ་དང་རྔུབ་པ་གསུམ། །འཁོར་བ་དག་ཏུ་སྦྱར་བར་བྱ། །
ཉི་མ་དག་ནི་གསུམ་པ་ན། ། ལྦ་བ་སྦུབས་སུ་ནུབ་པར་འགྱུར། །ཅེས་པའི་དོན།
དང་པོ་ཁ་ཟས་བཅུད་ཅན་གྱིས་ཁམས་གསོ། གནས་ཁང་དཔངས་མཐོ་བར་སྐྱིལ་ཀྲུང་་་་
ངམ༑ ཙོག་པུར་བྱས་ནས། ལག་པ་གཡས་པའི་མཐིལ་དུ་ཉི་མའི་དཀྱིལ་འཁོར་་་་་
བསམ༑ གཡོན་པའི་མཐིལ་དུ་ཟླ་བའི་དཀྱིལ་འཁོར་བསམས་ལ། པུས་མོ་གཉིས་ལ་
བསྣོལ་མར་བཀབ་སྟེ། ལུས་གནད་དོ། །སེམས་ཀྱི་གནད་ལུས་ཀྱི་སྨད་དམ།
གསང་གནས་ཀྱི་དངས་མ་ཐམས་ཅད་སོག་སྦུབས་ནས་ཆུ་འདྲེན་པ་ལྟར་རྩ་གསུམ་ནས་་་་་
གྱེན་ལ་སིབ་སིབ་དྲངས་པར་བསམ་ཞིང་། ངག་གི་གནད་ཧུཾ་ཐུང་ཧྭ་རིང་ལག་ལེན་ལྟར་་་
དབུས་སུ་གསུམ། གཡས་སུ་གསུམ། ཡང་དབུས་སུ་གསུམ། གཡོན་དུ་གསུམ།
ཡང་དབུས་སུ་གསུམ་སྟེ། ཐམས་ཅད་སྡོམ་པས་དབུས་སུ་དགུ། གཡས་གཡོན་་་་
གཉིས་སུ་དྲུག་སྟེ་བཅོ་ལྔ་ཚར་བ་དང་། སྣ་བུག་གཉིས་ཀ་ནས་དབུགས་བསྟུད་མར་བུད་་
པ་གསུམ་དང་རྔུབ་པ་གསུམ་སྟེ་དྲུག་སྔར་གྱི་བསྐོར་ལུགས་བཞིན་ཤེས་པར་བྱ་སྟེ། །
འཁོར་བ་དག་ཏུ་སྦྱང་བར་བྱའོ། །དེ་ལྟར་བྱས་པས་ཉི་མ་གསུམ་པ་ན། ལྦ་བ་སྦུབས་་་
སུ་ནུབ་སྟེ། ཐུར་སེལ་གྱི་རླུང་ལ་དབང་ཐོབ་པར་འགྱུར་རོ། །དེ་ལྟ་བུའི་དུས་སུ་མགོ་་་
ན་བ་དང་། སྐྱུག་བྲོ་བ་དང་། སྙིང་ཁ་ཚ་ལམ་ལམ་བྱེད་པ་བྱུང་ན་ཅུང་ཟད་བཤོལ་ལ་་་
ཁམས་སོ་གཟུང་། དྲི་ཆེན་དྲི་ཆུ་སྡོམ་པ་དང་། ཟུག་བྱུང་ན་གྱེན་འཐུར་ལ་བཅག་གོ །
དངོས་གཞི་ལ། བྱིན་གྱིས་རླབས་སོགས་བྱས་ནས་ནི། །སྲིན་བུའི་ལམ་ནི་ཅུང་ཟད་་་་་
སྡམ་༑ །གུང་འཛུབ་གཉིས་ནི་དྲག་ཏུ་གཞིབ། །མིག་གཉིས་སྟེང་དུ་བགྲད་པར་བྱ། །
འདིས་ནི་ཐིག་ལེ་ཟིན་པར་འགྱུར། །ཡང་ན་ཧལ་ཧལ་དྲག་ཏུ་བརྗོད། །ལུས་ཀྱི་་་་་
འཁྲུལ་འཁོར་གཞན་ཡང་བྱ། །འདིས་ཀྱང་ཐིག་ལེ་ཟིན་པར་འགྱུར། །ཞེས་པའི་དོན་་་
རྡོ་རྗེ་དང་པདྨ་བྱིན་གྱིས་བརླབས་སྟེ་སོགས་ཁོང་ནས་ལུས་ངག་མཉམ་པ་དང་། འདོད་་་་
པ་མཉམ་པ་བྱས་ནས། རིག་མ་དག་པ་དེའི་གཟུགས་ལ་ལྟ་བ་ལ་སོགས་པའི་གོ་རིམ་ལ་

བསླབ་པ། དེ་ལྟར་ཕན་ཆུང་བས་འདིར་བོ་ལ་དང་ཀཀྐོ་ལ་མཉམ་པར་སྦྱར་ཏེ་པར་སྐྱོད་་་་
ཚུར་དྲུད་ཅིང་འདོད་ཆགས་ཀྱི་མེས་ཐིག་ལེ་ཕབ་ལ། བདེ་བས་མི་བཟོད་ན་སྲིན་པོའི་་་་་
ལམ་སྡམ། ལག་པ་གཡས་གཡོན་གཉིས་ཀྱི་གུང་འཛུབ་གཉིས་ཁར་བཅུག་ལ་དྲག་ཏུ་་་་
གཞིབ་སྟེ་མཆུས་ཡར་ཐེན། སོས་མར་ཐེན། མིག་གྱེན་ལ་བཟློག །བདེ་བ་ཆུང་དུ་་
སོང་ན་ཡར་སྐྱོད་ཅིང་དྲུད། སྲིན་པོའི་ལམ་སྔ་མ་གློད་བྱ། བདེ་བ་མི་བཟོད་ན་ཡང་་་་་
སྲིན་པོའི་ལམ་སྡོམ་པ་དང་། ཐིག་ལེ་བསྲུང་བའི་ཕྱིར་ལུས་སེམས་ལྷུག་པར་བཞག་གོ །
དེས་ཐིག་ལེ་ཟིན་པར་འགྱུར་རོ། །ཡང་ན་ངག་ཏུ་ཧལ་ཧལ་དྲག་ཏུ་བརྗོད། །ལུས་ཀྱི་་
འཁྲུལ་འཁོར་གཞན་ནི་སྟེང་རླུང་རྣམ་པར་འགོག་པའོ། །དེ་ལྟར་བྱས་པས་བདེ་བ་ཆུང་་་
ངུ་སོང་ན་ཕར་སྲུབས། མི་བཟོད་ན་གཟུང་བར་བྱ་སྟེ། ཐིག་ལེ་དབབ་ཅིང་བཟུང་། །
བཟུང་ཞིང་སྤེལ་ཞེས་བྱ་བ་ཡིན་ནོ། །གསུམ་པ། ཐིག་ལེ་མི་འཆོར་བར་བྱ་བའི་ཕྱིར་་་
རྗེས་བཅད་པ་ནི། གླང་ཆེན་ཧིང་དང་སྟག་མོ་ངུར། །གཅན་གཟན་སྐྱུག་དང་ཝ་ལྟར་་་་
སྣོམ༑ །ལྟེ་བ་སྙིང་ཁ་མགྲིན་པ་དང་། །སྤྱི་གཙུག་དག་ཏུ་རིམ་གྱིས་དྲངས། །རྣམ་་་་
རོལ་རྒྱའི་ལུས་ལ་དགྲམ། །ཞེས་པའི་དོན་སྙོམས་འཇུག་བྱས་པའི་རྗེས་ལ་ལུས་སྐྱིལ་་་་་
ཀྲུང་བྱས་ཏེ། གསང་གནས་ནས་ལྟེ་བར་ཐིག་ལེ་འདྲེན་པར་བསམ་ཞིང་། ཤེས་པ་ལྟེ་
བར་གཏད་ལ་ངག་ཏུ་གླང་ཆེན་ཧོ་སྟེ་ཧི་ཧི་ཞེས་པས་དྲངས། ལྟེ་བ་ནས་སྙིང་ཁར་ཤེས་པ་
གཏད་ལ། ངག་ཏུ། སྟག་མོ་ངུར་ཏེ་ངུ་ཧུར་ཞེས་པས་དྲངས། སྙིང་ཁ་ནས་མགྲིན་་་་
པར་ཤེས་པ་གཏད་ལ། ངག་ཏུ་གཅན་གཟན་སྐྱུག་སྟེ། ཧ་ཧག་ཅེས་པས་དྲངས།
མགྲིན་པ་ནས་སྤྱི་བོར་ཤེས་པ་གཏད་ལ། ངག་ཏུ་ཝ་ལྟར་སྣོམ་སྟེ། ཧི་ཧིག་ཅེས་པས་་་་
དྲང་ངོ༌། །རྣམ་རོལ་རྒྱ་ནི། ལག་ལེན་ལྟར་བཅས་ལ་མགོ་སྤྲུགས་པས་ལུས་ལ་དགྲམ་་
མོ༑ །ལམ་རྒྱས་བསྡུས་གཉིས་ཀའི་ཐུན་མོང་གི་ཆོས་ནི། ཐིག་ལེའི་མན་ངག་་་་་་
གནད་དང་བྲལ་བ་ལ་མི་མཁས་པ་བཞི་འཇུག་སྟེ། དབབ་པ་ལ་མི་མཁས་ན་ཐིག་ལེ་་་་
མྱུར་དུ་ཉམས། གཟུང་བ་ལ་མི་མཁས་ན་བདེ་བ་ཡུན་ཐུང་། བཟློག་པ་ལ་མི་མཁས་་་་་
ན་ཆུ་དང་སྡོང་། དགྲམ་པ་ལ་མི་མཁས་ན་ནད་དུ་འགྱུར་རོ། །དེ་ལ་གཉེན་པོ་མཁས་
པ་བཞི་འཇུག་སྟེ། དབབ་པ་ལ་མཁས་པ་རུས་སྦལ་གྱི་འགྲོས་ཏེ། དགའ་བ་བཞིའི་གོ་

རིམ་གྱིས་སོ། །བཟུང་བ་ལ་མཁས་པ་ལུས་ངག་གི་འགྱུར་བ་གསུམ་དང་གཅིག་ལ།
ལུས་ཀྱི་འགྱུར་བ་གསུམ་ནི། སྲིན་པོའི་ལམ་སྔ་མ། གུང་འཛུབ་གཉིས་དྲག་ཏུ་གཞིབ།
མིན་གྱེན་དུ་བགྲད་དོ། །ངག་གི་འགྱུར་བ་གཅིག་ནི། ཡང་ན་ཧལ་ཧལ་དྲག་ཏུ་བརྗོད། །
ཅེས་པ་ཉིད་དོ། །བཟློག་པ་ལ་མཁས་པ་དུད་འགྲོའི་འགྱུར་བ་བཞི་ནི། གླང་ཆེན་ཧ་་་
ལ་སོགས་པའོ། །ཁྱབ་པར་བྱ་བ་ལ་མཁས་པ་སེང་གེ་རྣམ་རོལ་གྱི་ཕྱག་རྒྱའོ། །
གཞན་ཡང་རླུང་གི་སྐ་རགས་བཅིངས་པ་ལ་སོགས་པ་ནི། ལམ་རྒྱས་པ་བཞིན་ནོ། །
ལྟ་བ་ལྷན་ཅིག་སྐྱེས་པའི་ཡེ་ཤེས་དགའ་བ་བཞི་ནི་གོ་རིམ་ལ་ལྟོས་པའི། གནས་ལ་ལྟོས་
པའི༑ སྤང་བྱ་ལ་ལྟོས་པའི། རང་གི་ངོ་བོ་ལ་ལྟོས་པའི་དགའ་བ་བཞིའོ། །དང་པོ་་
ནི༑ ལམ་རྒྱས་པའི་སྐབས་ཉིད་དུ་བསྟན་པས་ལོགས་སུ་མི་བརྗོད་དོ། །གཉིས་པ་ལ་་་་
གཉིས༑ ཕྱི་གནས་ལ་ལྟོས་པ་དང་། ནང་གནས་ལ་ལྟོས་པའོ། །དང་པོ་ནི།
ལུས་ཀྱི་ཁོལ་བུ་ཁོལ་བུར་བདེ་བ་སྐྱེས་ན། དགའ་བའོ། །ལུས་ཕལ་ཆེར་ལ་སྐྱེས་ན་་་་
མཆོག་དགའ། ལུས་ཐམས་ཅད་ལ་སྐྱེ་ན་དགའ་བྲལ། སྣང་བའི་དངོས་པོ་ཐམས་ཅད་
ལ་ཁྱབ་པར་སྐྱེས་ན་ལྷན་ཅིག་སྐྱེས་པའི་དགའ་བའོ། །གཉིས་པ་ནི། སྤྱི་བོ་ནས་་་་་
མགྲིན་པའི་བར་དུ་སྐྱེས་པ་དགའ་བ། དེ་ནས་སྙིང་ཁའི་བར་དུ་མཆོག་དགའ། ད་་་་་
ནས་ལྟེ་བའི་བར་དུ་དགའ་བྲལ་གྱི་དགའ་བ། དེ་ནས་གསང་གནས་ཀྱི་བར་དུ་བདེ་་་་་
སྐྱེས་པའི་ལྷན་སྐྱེས་སོ། །གསུམ་པ་སྤང་བྱ་ལ་ལྟོས་པའི་དགའ་བ་བཞི་ནི། གཟུར་་་་
འཛིན་གྱི་རྣམ་རྟོག་རགས་རིམ་འགོག་པ་དགའ་བ། བདག་གི་རྣམ་རྟོག་རགས་རིམ་་་་་
འགོག་པ་མཆོག་དགའ། ཕྱག་རྒྱ་ལ་བརྟེན་པའི་རྣམ་རྟོག་འགོག་པ་དགའ་བྲལ་གྱི་་་་
དགའ་བ། དགའ་བ་གསུམ་གྱི་རྣམ་རྟོག་འགོག་པ་ལྷན་སྐྱེས་སོ། །བཞི་པ་ངོ་བོ་ལ་་་་
ལྟོས་པ་ནི་བདེ་བའི་ཉམས་མྱོང་ཆུང་བ་དགའ་བ། བདེ་བ་ཆེར་འབར་བས་མཆོག་་་་
དགའ༑ བདེ་བ་མི་རྟོག་པ་དང་ལྡན་པ་དགའ་བྲལ་དགའ་བ། བདེ་བ་དང་སྟོང་་་་་་
གཉིས་སུ་མེད་པ་ལྷན་སྐྱེས་སོ། །དེའང་ཀྱི་རྡོ་རྗེ་ལས། དགའ་བའི་བདེ་བ་ཅུང་ཟད་་་་
བདེ༑ །ཞེས་པ་ལ་སོགས་པ་འབྱུང་ངོ༌། །གྲུབ་མཐའ་བདེ་སྟོང་རྒྱ་ཆུང་བ་ནི། མྱ་་་་
ངན་ལས་འདས་པའི་ཆོས་ལ་སོགས་པ་ཅི་རིགས་པ་རྣམས་བདེ་སྟོང་དུ་རྟོགས་པ་འབྱུང་སྟེ།
93

མདོར་ན་ལྟ་བ་བདེ་སྟོང་གི་ཉམས་གོམས་པའི་སྟོབས་ཀྱིས་འདས་པའི་ས་བཅུ་གཅིག་པ་་་་
དང་བཅུ་གཉིས་པ་ལའོ། །གྲུབ་མཐའ་མ་སྙོགས་ན་འདའ་ཁ་མ་ནམ་འཆི་བའི་ཚེ་རྡོ་རྗེ་་་་
སེམས་དཔའ་འབྱོན་པར་འགྱུར་བ་ནི་འཆི་ཁའི་རླུང་གིས་རྐྱེན་བྱས་ནས། ལས་ཀྱི་རླུང་་་་
ལོག་ནས་ལུས་ཀྱི་རྩ་མདུད་རྣམས་གྲོལ་ཏེ། དེས་སེམས་ཀྱི་རྟེན་ཐིག་ལེ་ཐམས་ཅད་་་་་
རིམ་གྱི་ལྷན་ཅིག་ཏུ་འཚོགས་ཏེ་རྩ་དབུ་མ་ན་ཡར་ཅུང་ཟད་ཞུགས་པས་འཆི་ཁར་བདེ་སྟོང་་་
མཆོག་སྐྱེ་སྟེ། དེ་ཉིད་ལ་རྡོ་རྗེ་སེམས་དཔའ་ཞེས་བྱ་སྟེ། རྡོ་རྗེ་ནི་སྟོང་པ་སེམས་་་་་
དཔའ་ནི་བདེ་བ་དེ་སྔར་གྱི་བདེ་སྟོང་གི་ལྟ་བ་དང་འདྲེས་ནས་བར་དོ་མེད་པར་གྲུབ་མཐའ་
སྙོགས་པ་ལ་སོགས་པར་འགྱུར་རོ། །འབྲས་བུ་ཆོས་ཀྱི་སྐུ་ནི། འབྲས་བུའི་སྐབས་་་་་
ཉིད་དུ་འཆད་པར་འགྱུར་རོ། །དབང་བཞི་པའི་ལམ་རྡོ་རྗེ་རྦ་རླབས་སོགས་ལ་ལྔ་སྟེ།
ལམ་རྡོ་རྗེ་རྦ་རླབས་གསུམ། ལྟ་བ་ཆོས་ཐམས་ཅད་ཤིན་ཏུ་རྣམ་པར་དག་པའི་དེ་ཁོ་ན་་་་
ཉིད་མས་བརྟན་པའི་དགའ་བ་བཞི། གྲུབ་མཐའ་བདེ་སྟོང་རྒྱ་ཆེ་བ། འདའ་ཀ་མ་་་་་
ལམ་ཕྱག་རྒྱ་ཆེན་པོ་ནས་འཕོ་བ། འབྲས་བུ་ངོ་བོ་ཉིད་ཀྱི་སྐུ་རང་བཞིན་ལྷུན་གྲུབ་བོ། །
དང་པོ་ལམ་ལ་གསུམ་ལས། སྲོག་དང་རྩོལ་བ་སྔོན་དུ་འགྲོ་བས་ལུས་ཀྱི་རྦ་རླབས་ནི། །
ལུས་སྦྱང་བ་ལ་སོགས་པ་སྔོན་དུ་སོང་ནས་བསམ་གཏན་གྱི་ཡན་ལག་རྣམས་ཚང་བར་བྱས་
ཏེ༑ སྲོག་རྩོལ་ལ་སོགས་པ་རླུང་གི་རྣལ་འབྱོར་བདུན་སྔོན་དུ་སོང་ནས། འོག་རླུང་་་་
སྐྱོད་པ་ལུས་ཀྱི་རྦ་རླབས་ཏེ། རླུང་ཁ་སྦྱོར་དུ་བསྒོམ་མོ། །གཉིས་པ་ངག་འདྲེན་པ་་་་་
དྲག་གི་རྦ་རླབས་ནི། ལུས་སྐྱིལ་ཀྲུང་སམ། ཙོག་པུར་གནད་ལ་ཕབ་སྟེ། མགོ་
མདུན་དུ་བཏུད་བྱས་ལ་རླུང་དྲང་བ་དང་བསྟུན་ནས། ངག་ཏུ་ཊཾ་ཧཱུཾ་ལ་སོགས་པ་སྟེ་དང་་་་
པོར་ཞི་བ་སྟེ་སྐད་ཆུང་ངུས་དྲངས། ཕྱིས་དྲག་པོ་སྟེ་སྐད་ཆེན་པོར་དྲངས་པས། མགྲིན་
པའི་རླུང་བྱང་ནས། ལུང་པ་ཕར་ཚུར་ལ་སོགས་པ་ཐོས་པའི་སྐད་འབྱུང་། དེའང་ངག་་
འདྲེན་པའི་ལུས་འདར། དེས་རྩ་འདར། དེས་བྱང་ཆུབ་ཀྱི་སེམས་འདར། དེས་་་་་
བདེ་བ་སྐྱེ་ཞིང་རླུང་དང་བསྟུན་ནས་གྱེན་ལ་དྲངས་པས་ལུས་སུ་སངས་རྒྱས་སྟེ་གདོད་་་་
བཀྲག་དང་ལྡན་ཞིང་ཐུར་སེར་གྱི་རླུང་ལ་དབང་ཐོབ་པར་འགྱུར་རོ། །གསུམ་པ་ཏིང་་་་
འཛིན་སེམས་ཀྱི་རྦ་རླབས་ནི། པདྨ་ཅན་དངོས་སམས ;
 ། ཡེ་ཤེས་ཀྱི་ཕྱག་རྒྱ་ལ་བརྟེན་་་་་
k

ནས་ལམ་སྦྱང་བ་ལས་དེ་ལ་གསུམ་སྟེ། ཐབས་རྒྱུད་དག་པར་བྱ་བ། ཤེས་རབ་ཀྱི་་་་
རྒྱུད་དག་པར་བྱ་བ། གཉིས་ཀའི་རྒྱུད་སོ་སོར་དག་པར་བྱ་བའོ། །དེའང་པད་ཅན་་་་་་
དངོས་ཡིན་ན་དུས་མཉམ་དུ་རང་རང་གིས་བྱ་དེ་ནས་ཐབས་ཤེས་རབ་གཉིས་བསྣོལ་མ་་་་་
གཞན་གྱིས་བྱའོ། །ཡེ་ཤེས་ཀྱི་པདྨ་ཅན་ཡིན་ན་ཐབས་ཀྱིས་སོ། །དེའང་ལུས་ངག་་་་་
མཉམ་པ་ལ་སོགས་པ་གསུམ་པའི་ལམ་དང་འདྲ་བར་བྱས་ལ། དེ་ནས་སྐད་ཅིག་་་་་་
ཐབས་ཤེས་རབ་སྙོམས་པར་ཞུགས་པ་ལས་ཡབ་ཡུམ་གཉིས་ཀའི་ཁམས་དྭངས་མ་མཆོག་
གི་ཟེ་བར་བྱོན། དབུ་མའི་མ་སྣར་རི་སྣ་ལ་སྨྲགས་པ་ཆགས་པའམ། རྫིང་བུར་ཚུ་་་་
དཀྱིལ་བ་ལྟར་ཐིག་ལེ་ཡུང་འབྲུ་ཙམ་གཅིག་དཀར་ལྷག་གིས་གནས་པ་དེ་འོད་ཟེར་གྱི་རྣམ་
པར་གྱུར། རྩ་གཡས་རོ་མ་ནས་སོང་ལྟེ་བར་བྱོན། ལྟེ་བའི་འཁོར་ལོ་འོད་ཀྱི་ན་་་་་
ལངས་པ་བཞིན་ཡལ་ཡལ། དེ་བས་ཀྱང་འོད་ཆེར་སོང་སྟེ་ཉི་མ་ཤར་བ་བཞིན་གས་་་
གསལ༑ གློ་བ་བུས་པ་བཞིན་ལྟང་ལྟང་། ཡང་གཡས་རོ་མ་ནས་སོང་སྙིང་ཁར་ཆོས་་་་་
གསུམ་ལྡན་དུ་དྲན། ཡང་རོལ་མ་ནས་སོང་། མགྲིན་པའི་འཁོར་ལོ་ཆོས་གསུམ་ལྡན་་
དུ་དྲན། ཡང་རོལ་མ་ནས་སོང་། རྣ་བ་གཡས་པ་ནས་འོད་ཟེར་གྱི་རྣམ་པར་སྤྲོས།
འོད་ཟེར་གྱི་སྒོ་ནས་ལྷག་པའི་ལྷའི་འཁོར་ལོ་སྤྲོས། སེམས་ཅན་གྱི་རྒྱུད་ལ་དབང་བཞི་་་
བསྐུར༑ སེམས་ཅན་ཐམས་ཅད་ལྷག་པའི་ལྷར་བྱས། ལྷར་བྱས་པ་དང་ཕར་སྤྲོ་་་་
པའི་འོད་ཟེར་གཉིས་འདྲེས། བདུད་རྩིའི་བཅུད་དུ་གྱུར། སྤྱི་བོ་ཚངས་པའི་སྒོ་ཕྱེ་ནས།
རྩ་དབུ་མ་ནས་ཞུགས། སྤྱི་བོར་ཆོས་གསུམ་ལྡན་དུ་དྲན། འོད་ཁ་དོག་དམར་པོར་་་་་
གྱུར༑ མགྲིན་པར་བྱོན་ཉི་མ་སྟོང་གི་གཟི་བརྗིད་དང་ལྡན། སྙིང་ཁར་བྱོན་བདག་རྒྱུད་
སྐུ་ལྔར་བསྒྱུར་བའི་རྟགས་སུ། ཁ་དོག་རྣམ་པ་ལྔར་གྱུར། རྩ་དག་པའི་ལམ་ལྟེ་་་་་
ནས་བྱུང་། ཡུམ་གྱི་མཁར་སྔ་མ་བཞིན་དུ་ཐིག་ལེའི་གཟུགས་ཀྱི་གནས་སོ། གཡས་་་་
གཟུང་བའི་རྦ་རླབས་རེངས། རོ་མ་དབང་དུ་འདུས། རྩོལ་བའི་རླུང་ལ་དབང་ཐོབ། །
རྣམ་པར་ཐར་པའི་སྒོ་སྟོང་པ་ཉིད་ཅེས་བྱ་སྟེ་འབྲས་བུ་དང་པོའོ། །དེ་བཞིན་དུ་གཡོད་་་་
དུའང་བྱ་སྟེ། འཛིན་པའི་རྦ་རླབས་རེངས། རྐྱང་མ་དབང་དུ་འདུས། སྲོག་གི་རླུང་་་་
ལ་དབང་ཐོབ། རྣམ་པར་ཐར་པའི་སྒོ་སྨོན་པ་མེད་པ་སྟེ། འབྲས་བུ་གཉིས་པའོ། །
05

དེ་བཞིན་དུ་དབུ་མ་ལའང་བྱ་སྟེ། གཟུང་འཛིན་གཉིས་ཀའི་རྦ་རླབས་རེངས། རྩ་དབུ་་
མ་སྦྱངས། རླུང་གནས་པ་ལ་དབང་ཐོབ། རྣམ་པར་ཐར་པའི་སྒོ་མཚན་མ་མེད་པ་སྟེ།
འབྲས་བུ་གསུམ་པའོ། །ཐབས་རྒྱུད་དག་པར་བྱ་བའོ། །དེ་བཞིན་དུ་ཤེས་རབ་ཀྱི་་་་་
རྒྱུད་ལའང་བྱ་སྟེ། རྩ་གཡས་གཡོན་གཉིས་ནས། རྣ་བ་གཉིས་ཀྱི་སྒོར་བྱོན་པ་ཙམ་་་་་
ལས་ཕྱིར་སྤྲོ་བ་ནི་མེད་དོ། །དབུ་མ་ནས་སོང་སྟེ་ཚངས་པའི་སྒོ་ལས་སྤྲོ་བ་དང་། བསྡུ་
བ་བྱས་ཀྱང་རུང་། མ་བྱས་ཀྱང་འདྲ་བར་བཞེད་དོ། །རྦ་རླབས་གསུམ་རེངས་པ་དང་།
རྩ་གསུམ་སྦྱངས་པ་དང་། རླུང་ལྡང་འཇུག་གནས་པ་གསུམ་ལ་དབང་ཐོབ་པ་དང་།
རྣམ་པར་ཐར་པའི་སྒོ་གསུམ་དང་སྦྱར་བ་སྔ་མ་བཞིན་ནོ། །དེ་ནས་གཉིས་ཀའི་རྒྱུད་་་་
སོར་དག་པར་བྱ་བའི་ཕྱིར། ཡབ་ཉིད་ཀྱི་དབུས་ནས་ཁམས་དངས་མ་དེ་འོད་ཟེར་གྱི་་་་
རྣམ་པར་སོང་ནས་གཙུག་ཏོར་མཆོག་ཏུ་ཐིམ། ཡུམ་གྱི་ཡང་དེ་བཞིན་དུ་ཐིམ་སྟེ་གཉིས་་་་
ཀ་ཡང་སྐུ་ལྔ་ལྷུན་གྱིས་གྲུབ་པར་དྲན་པ་ཙམ་བྱའོ། །དེ་ལྟར་ན་ཐབས་རྒྱུད་དག་པར་་་་
བའི་ཕྱིར་སྐད་ཅིག་མ་གསུམ། ཤེས་རབ་ཀྱི་རྒྱུད་དག་པར་བྱ་བའི་ཕྱིར། སྐད་ཅིག་མ་་
གསུམ༑ སོ་སོར་དག་པར་བྱ་བའི་ཕྱིར། སྐད་ཅིག་མ་གཅིག་སྟེ་བདུན་པོ་ལ་རླུང་ལྡང་་
འཇུག་དང་བསྟུན་ཀྱང་མི་དགོས་ལ། ཐུན་བཞིའི་ངེས་པ་ཡང་མི་དགོས་གསུང་ངོ་། །
དེ་ཡང་རྡོ་རྗེ་ནི་བདེ་བ་མི་རྟོག་པས་བརྒྱན་པ། རྦ་རླབས་ནི་རྟོག་པའི་ཕྲེང་བ་སྟེ། རྡོ་་་
རྗེ་མི་རྟོག་པའི་ངོ་བོར་ཐིམ་པ་ལ་རེངས་པ་ཞེས་ཀྱང་ཟེར་རོ། །ཉམས་དེ་གང་དུ་སྐྱེ་་་་་
ངེས་པ་མེད་དེ། གང་དུ་སྐྱེས་ཀྱང་བྱུང་རྒྱལ་དུ་བསྐྱང་ངོ་། །ལམ་དེ་བསྒོམ་པ་ལས་་་་་
ཉམས་སུ་མྱོང་བ་ནི། ལྟ་བ་ཆོས་ཐམས་ཅད་ཤིན་ཏུ་རྣམ་པར་དག་པའི་དེ་ཁོ་ན་ཉིད་མས་
བརྟན་པའི་དགའ་བ་བཞི་སྟེ། དེའང་རྒྱུ་མཐུན་པས་ནི་སྐྲ་དཀར་འཇོམས། །རྣམ་པར་་
སྨིན་པས་སྟོབས་སྟེར་བྱེད། །སྐྱེས་བུ་བྱེད་པས་རྣམ་པར་འཕེལ། །དྲི་མ་མེད་པས་་་་་
འཆི་མེད་འགྱུར། །ཞེས་པ་ལྟར། དང་པོ་ལ་འགྲོ་བ་ཐམས་ཅད་ཀྱི་སྙིང་དུ་སྡུག་ཅིང་་་་
ཡིད་དུ་འོང་བར་འགྱུར། གཉིས་པ་ལ་མངོན་པར་ཤེས་པ་ཅུང་ཟད་འཆར། གསུམ་པ་
ལ་འཇིག་རྟེན་གྱི་ཁམས་ཀྱི་རོ་ཐམས་ཅད་ལ་ལོངས་སྤྱོད་པར་ནུས། བཞི་པ་ལ་་་་་་
འཕྲུལ་ཅུང་ཟད་སྟོན་ནུས་སོ། །ཡང་དང་པོ་ལ་བདེ་སྟོང་གི་ཏིང་ངེ་འཛིན་ཆུང་།

གཉིས་པ་འབྲིང་། གསུམ་པ་ལ་ཆེན་པོ། བཞི་པ་ལ་ཆེན་པོའི་ཡང་ཆེན་པོར་འགྱུར་རོ། །
གྲུབ་མཐའི་བདེ་སྟོང་རྒྱ་ཆེ་བ་ནི་ས་བཅུ་གསུམ་པའི་ས་ཕྱེད་ལ་འཁོར་འདས་ཐམས་ཅད་་་་་
བདེ་སྟོང་གཅིག་གི་ངང་དུ་རྟོགས་ཏེ་བླང་དོར་མེད། སྤང་ཐོབ་མེད་པར་འགྱུར་རོ། །
གྲུབ་མཐའ་མ་སྙོགས་ན་འདའ་ཀ་མ་ལམ་ཕྱག་རྒྱ་ཆེན་པོ་ནས་འཕོ་བ་ལ་གསུམ།
སྦྱངས་པ། གོམས་པ། ལས་ལ་སྦྱར་བ་སྟེ། གཞུང་བཤད་རྣམས་ནས་འབྱུང་་་་་་
ལྟར་ཉམས་སུ་བླང་ངོ༌། །འབྲས་བུ་ངོ་བོ་ཉིད་ཀྱི་སྐུ་རང་བཞིན་ལྷུན་གྲུབ་ནི། འབྲས་་་་
བུའི་སྐབས་ཉིད་དུ་འཆད་དོ། །འདིར་ཤེས་རབ་ཡེ་ཤེས་ཀྱི་དབང་གི་ལམ་ཕྱག་རྒྱའི་རྣལ་
འབྱོར་དང་། དབང་བཞི་པའི་ལམ་རྡོ་རྗེ་རྦ་རླབས་ཀྱི་རྣལ་འབྱོར་གཉིས་ཀྱི་ཉམས་ལེན་་་
གྱི་རིམ་པ་གསལ་བར་བསྟན་ལ། ལམ་གྱི་ས་མཚམས་དང་འདུས་པ་གསུམ་ལ་དཔེ་་་་
གསུམ་སྦྱར་བ་ལ་སོགས་པའི་རྣམ་པར་བཞག་པ་ཙམ། གསང་དབང་གི་ལམ་གྱི་མཇུག་
ཏུ་བཤད་པ་ལྟར་ཤེས་པར་བྱའོ། །ཅེས་པ་འདི་ཡང་དངོས་གྲུབ་འབྱུང་གཏེར་གྱི་ཁ་སྐོང་་་
དུ༑ དགེ་སློང་སངས་རྒྱས་རིན་ཆེན་གྱིས་ཤིང་མོ་གླང་གི་ལོ། ཆོ་འཕྲུལ་གྱི་ཚེས་བརྒྱད་
ལ་དབུར་སྟོད་ལོ་དགོན་པར་ཟིན་བྲིས་སུ་བཏབ་པའོ། །དེ་ལྟར་ན་འཁོར་འདས་དབྱེར་་་
མེད་མ་གཏོགས་པ་གཞུང་ཇི་ལྟ་བ་བཞིན་དུ་བཀྲི་བའི་གཞུང་ཤིང་གི་དམིགས་ཁྲིད་དང་་་་
དོན་ཅུང་ཟད་དང་བཅས་པ་གསལ་བར་ཡོད་ལ། དེ་ལྟ་བུའི་སྐབས་སུ་ནོངས་པར་གྱུར་་་་
ཅི་མཁའ་འགྲོ་ཆོས་སྐྱོང་ལ་བཟོད་པར་གསོལ་ཞིང་དགེ་བའི་རྩ་བས་རྣལ་འབྱོར་པ་རྣམས་་་
ཀྱི་ལམ་གྱི་བར་ཆད་ཞི་བ་དང་། ས་ལམ་གྱི་རྟོགས་པ་འཕེལ་ཏེ་ཟུང་འཇུག་རྡོ་རྗེ་འཆང་་་་
གི་གོ་འཕང་མྱུར་དུ་ཐོབ་པར་གྱུར་ཅིག །དགེའོ།། །ཨོཾ་སྭ་སྟི། དཔལ་ལྡན་བླ་མ་་་་
སངས་རྒྱས་རྡོ་རྗེ་འཆང་། །རིན་ཆེན་དམ་ཆོས་མཛོད་འཛིན་གང་དེ་ཡི། །ཐུགས་མཚོ་
ལས་འཁྲུངས་མདོ་རྒྱུད་ཀུན་གྱི་བཅུད། །གསུང་ངག་འཁྲིད་ཡིག་དངོས་གྲུབ་འབྱུང་་་་་
གཏེར་བའི། །ཆོས་ཀྱི་རྒྱལ་པོ་གྲགས་པ་བློ་གྲོས་པས། །བསྟན་དང་འགྲོ་ལ་ཕན་བདེ་
བསྒྲུབ་པའི་ཕྱིར། །དགེ་བྱེད་ཅེས་པ་ཆུ་ཕོ་སྟག་གི་ལོ། །ཐུབ་བསྟན་རིན་ཆེན་གླིང་གི་་
བླ་བྲང་དུ། ། མི་ཟད་པར་དུ་སྤེལ་བའི་ཡི་གེ་པ། །མཁས་པ་བསམ་རིན་དག་གིས་་་་་
གུས་པས་བྲིས། །རྐོས་བྱེད་མཁས་པ་ཀུན་གྱི་རྒྱལ་པོ་མཆོག །མངའ་རིས་གུང་ཐང་་་་

མང་ཐོས་རྒྱ་མཚོ་དང་། །དེ་ཡི་དངོས་སློབ་ཐུབ་བསྟན་རིན་གླིང་པ། །རིགས་པ་་་་༌་
གཏེར་མཛོད་དཔལ་ལྡན་རྒྱལ་མཚན་དང་། །བསོད་ནམས་བསམ་གྲུབ་རྣམས་ཀྱི་འབད་
དེ་བརྐོས། །བརྡའ་དང་ཚིག་ཕྲད་དག་པའི་ཞབས་ཏོག་ནི། །སྙོམས་ལས་དགེ་སློང་ད་་་་་
དཔལ་ལྡན་བདག་གིས་བགྱིས། །དགེ་བ་འདི་ཡིས་བསྟན་འཛིན་སྐྱེས་བུ་རྣམས། །སྐུ་
ཁམས་བཟང་ཞིང་བཤད་སྒྲུབ་འཕེལ་བ་དང་། །ཕ་མར་གྱུར་པའི་འགྲོ་བ་སེམས་ཅན་་་་་
རྣམས་༑ །རབ་ཟབ་རྡོ་རྗེ་ཐེག་ལ་མྱུར་ཞུགས་ནས། ། སྐུ་བཞི་ཡན་ལག་བདུན་ལྡན་་་་་
མངོན་འགྱུར་ཤོག །དགེའོ།། །།

༄༅། །གསུང་ངག་རིན་པོ་ཆེའི་
བྱུང་ཚུལ་དང་ཁོག་ཕུབ་ཀྱི་ཟིན་བྲིས་གསུང་
ངག་བསྟན་པའི་པད་ཚལ་བཞད་པ་
ཞེས་བྱ་བ་བཞུགས་སོ།། །།
ངག་དབང་ཆོས་ཀྱི་གྲགས་པ།
༣ 0()

༄༅། ། ཕྱི་ནང་ཤེས་བྱའི་གནས་ཀུན་མངོན་སུམ་དུ། །གཟིགས་པའི་སྤྱན་སྟོང་
སྙན་བརྒྱུད་མཐོ་རིས་བདག །ཐར་ལམ་འཆི་མེད་གྲུབ་པ་སྟོང་གི་མཛོད། །མཐུ་
སྟོབས་བི་རཱུ་པ་དེས་བདག་བྱིན་རློབས། །འཕགས་ཆེན་འཇམ་པའི་དབྱངས་ཀྱི་བློ་
གྲོས་ཀྱི། །རྣོ་རྒྱུན་ཐིགས་པས་རྨོངས་པའི་དྲི་མ་ཀུན། །དག་བྱེད་མཁྱེན་པའི་རྒྱ་
མཚོ་ས་སྐྱ་པ། །བརྒྱུད་པར་བཅས་ལ་བདག་ནི་གུས་ཕྱག་འཚལ། །མདོ་རྒྱུད་
གཞུང་མང་ཐོས་པའི་དཔྱིད་ཆེན་པོས། །ཀླུ་སྒྲུབ་མཁྱེན་པའི་རྒྱ་མཚོར་ངལ་འཚོ་
མཁན། །འཛམ་གླིང་མཁས་པའི་རྒྱན་གཅིག་བླ་མ་རྗེ། །ཀླུ་སྒྲུབ་རྒྱ་མཚོ་དྲན་་་་་
མཁྱེན་བརྩེས་སྐྱོངས། །མཁྱེན་པའི་ཕང་པར་སྟོབས་བཅུའི་ཡོན་ཏན་ཀུན། །རྫོགས་་་
པའི་དབྱངས་བདུན་རྣ་བའི་བཅུད་འཁོལ་ཡང་། །ཡེ་ཤེས་གསལ་བའི་སྤྱན་ལྡན་འདྲེན་་་་་
པ་མཆོག །དབང་ཕྱུག་དཔལ་བཟང་ཞབས་པད་གཙུག་གིས་མཆོད། །མགོན་དེ་་་་
གསུང་གི་གསང་བ་གཟེགས་མའི་བཅུད། །རང་སྙིང་ལམ་དུ་གསལ་བའི་ཆ་ཤས་ཙམ། །
ཡི་གེར་འདྲི་ན་མཁའ་འགྲོས་སྐབས་དབྱེ་ལ། །ཅི་བསམ་དགེ་ལེགས་དར་བའི་འཕྲིན་་་་་
ལས་མཛོད། །འདིར་གང་བཤད་ཅིང་ཉམས་སུ་བླང་བར་བྱ་བའི་ཆོས་ནི། ཟབ་པའི་་་་་
ཚུལ་བཅུ་དགུའམ། བཅུ་གཅིག་དང་ལྡན་པའི་གསུང་ངག་རིན་པོ་ཆེ་ལམ་འབྲས་བུ་དང་་
བཅས་པ་འདི་ཉིད་ཡིན། འདི་འཆད་པར་བྱེད་པ་ལ། །
མན་ངག་རིན་པོ་ཆེའི་བྱུང་ཚུལ། བྱུང་བའི་ཆོས་ལ་བཤད་བསྒྲུབ་བྱ་ཚུལ།
སྒྲུབ་པ་མཐར་ཕྱིན་ནས་གཞན་དོན་བྱ་ཚུལ་དང་གསུམ། དང་པོ་ལ་གསུམ་སྟེ། སྤྱིར་་་་
དམ་ཆོས་བྱུང་ཚུལ། བྱེ་བྲག་ཏུ་ལམ་སྐོར་དགུ་བྱུང་ཚུལ། ཁྱད་པར་གསུང་ངག་རིན་་་་
པོ་ཆེ་བྱུང་ཚུལ་ལོ། །དང་པོ་ནི། འོ་སྐོལ་གྱི་སྟོན་པས་དང་པོར་བྱང་ཆུབ་མཆོག་ཏུ་་་་
ཐུགས་བསྐྱེད། བར་དུ་བསྐལ་པ་གྲངས་མེད་གསུམ་དུ་ཚོགས་བསགས། མཐར་མ་་་་
ག་དྷ་རྡོ་རྗེའི་གདན་གྱི་སྤོ་ལ་མངོན་པར་རྫོགས་པར་སངས་རྒྱས་པའི་ཚུལ་བསྟན་ཏེ།
ཆོས་འཁོར་རིམ་པ་གསུམ་ལ་སོགས་པ་བསྐོར་ནས། དེའི་བསྟན་པ་ལྔ་བརྒྱ་པ་ཕྲག་་་་་
བཅུར་གནས་པ་འདི་ཡིན་ནོ། །གཉིས་པ་ལམ་སྐོར་དགུ་བྱུང་ཚུལ་ནི། བི་མཚོ་ཀླུ་དང་
ཌོམ་བྷི་པ། ། ཨི་རྟོག་ནག་པོ་ངག་དབང་གྲགས། །ནག་པོ་འཆི་བ་མེད་པ་ཡིས། །
102

མཛད་པའི་ལམ་སྐོར་རྣམ་པ་དགུ། །ཞེས་པ་ལྟར། ཆུ་བོ་ཆེན་པོ་གྱེན་ལ་ལྡོག །ཆང་
ལ་ཉི་མ་གཏེང་བར་བཅུག །བིརླ་པ་ཞེས་བྱ་བ་ཡི། ། བླ་མ་དེ་ལ་ཕྱག་འཚལ་ལོ། །
ཞེས་པའི་སློབ་དཔོན་བིརྱ་དེ་ཉིད་ཀྱིས་སྤྱིར་མདོ་རྒྱུད་མཐའ་དག་དང་། ཁྱད་པར་ཀྱེ་རྡོ་་་
རྗེ་རྒྱུད་གསུམ་ལ་བརྟེན་ནས་ལམ་འབྲས་བུ་དང་བཅས་པའི་ལམ་སྐོར་མཛད་དོ། ། ཟླ་་་
བའི་རིགས་ལ་དངོས་གྲུབ་བརྙེས། །པདྨ་ཅན་དང་ལྷན་ཅིག་འགྲོགས། །མཚོ་སྐྱེས་རྡོ་
རྗེ་ཞེས་བྱ་བའི། ། བླ་མ་དེ་ལ་ཕྱག་འཚལ་ལོ། །ཞེས་པའི་བསྟོད་ཡུལ་སློབ་དཔོན་དེ་་་
ཉིད་ཀྱིས་རྩ་རྒྱུད་བརྟག་གཉིས་ལ་བརྟེན་ནས། བསྐྱེད་རིམ་ཟབ་པའི་ཚུལ་དགུ་དང་། །
རྫོགས་རིམ་མར་མེའི་རྩེ་མོ་ལྟ་བུའི་ལམ་སྐོར་མཛད། དགེ་སློང་ལུས་ལ་དངོས་གྲུབ་
བརྙེས༑ །ནགས་ཀྱི་ལྷ་མོས་བདུད་རྩི་ཕུལ། ། ཀླུ་སྒྲུབ་སྙིང་པོ་ཞེས་བྱ་བའི། །བླ་མ་་
དེ་ལ་ཕྱག་འཚལ་ལོ། །ཞེས་པའི་བསྟོད་ཡུལ་གྱི་སློབ་དཔོན་དེ་ཉིད་ཀྱིས་གསང་་་་་
འདུས་པ་ལ་བརྟེན་ནས། བྱང་ཆུབ་སེམས་འགྲེལ་གྱི་ལམ་སྐོར་མཛད། གདིང་་་་་
བཏིང་ནས་གངྒཱ་བརྒལ། །སྟག་ལ་ཞོན་ནས་དངོས་གྲུབ་བརྙེས། །ཌོམ་བྷི་པ་ཞེས་་་་་
བ་ཡི། །བླ་མ་དེ་ལ་ཕྱག་འཚལ་ལོ། །ཞེས་པའི་བསྟོད་ཡུལ་སློབ་དཔོན་དེ་ཉིད་ཀྱིས་་་་
རྩ་རྒྱུད་བརྟག་གཉིས་ལ་བརྟེན་ནས་ལྷན་ཅིག་སྐྱེས་གྲུབ་ཀྱི་ལམ་སྐོར་མཛད། རྒྱལ་་་་་་
རིགས་ཨོ་རྒྱན་གནས་ན་བཞུགས། །ལྕམ་སྲིང་གཉིས་ཀྱིས་དངོས་གྲུབ་བརྙེས། །
ཨིནྡྲ་བྷོ་དྷི་ཞེས་བྱ་བའི། ། བླ་མ་དེ་ལ་ཕྱག་འཚལ་ལོ། །ཞེས་པའི་བསྟོད་ཡུལ་དེ་ཉིད་་་་
ཀྱིས་རྒྱུད་ཡེ་ཤེས་ཐིག་ལེ་ལ་བརྟེན་ནས། ཕྱག་རྒྱའི་ལམ་ཡོངས་སུ་རྫོགས་པའི་ལམ་་་་་
སྐོར་མཛད། ཐར་བུའི་ལུས་ལ་ཤིང་མཁན་རིགས། །མུ་ཏྲ་མ་དང་དངོས་གྲུབ་བརྙེས། །
ཏོག་རྩེ་པ་ཞེས་བྱ་བ་ཡི། །བླ་མ་དེ་ལ་ཕྱག་འཚལ་ལོ། །ཞེས་པའི་བསྟོད་ཡུལ་གྱི་སློབ་
དཔོན་དེ་ཉིད་ཀྱིས་རྒྱུད་ཁ་སྦྱོར་ལ་བརྟེན་ནས། བསམ་མི་ཁྱབ་ཀྱི་ལམ་སྐོར་མཛད། །
བླ་མའི་བཀའ་བཅག་སྤྱོད་པ་མཛད། །སྲིད་པ་བར་དོར་རྫོ་གས་སངས་རྒྱས། །ནག་པོ་
སྤྱོད་པ་ཞེས་བྱ་བ། །བླ་མ་དེ་ལ་ཕྱག་འཚལ་ལོ། །ཞེས་པའི་བསྟོད་ཡུལ་གྱི་སློབ་་་
དཔོན་དེ་ཉིད་ཀྱིས་མ་རྒྱུད་འཁོར་ལོ་བདེ་མཆོག་ལ་བརྟེན་ནས་ཨོ་ལ་པ་ཏིའི་ལམ་སྐོར་་་་་
མཛད༑ རྒྱལ་རིགས་ཉི་མའི་ཟེར་ལ་གཤེགས། །རིལ་བུ་མིག་སྨན་ས་འོག་སྤྱོད། །
103

ངག་གི་དབང་ཕྱུག་ཅེས་བྱ་བའི། ། བླ་མ་དེ་ལ་ཕྱག་འཚལ་ལོ། །ཞེས་པའི་བསྟོད་ཡུལ་
གྱི་སློབ་དཔོན་དེ་ཉིད་ཀྱིས་རྒྱུད་བརྟག་གཉིས་དང་། གསང་འདུས་ལ་བརྟེན་ནས་ཕྱག་་་་་
རྒྱ་ཆེན་པོ་ཡི་གེ་མེད་པའི་ལམ་སྐོར་མཛད། དཀའ་ཐུབ་དོར་ནས་སྤྱོད་པ་མཛད། ། ལྟ་་
སྟངས་མཛད་ཅིང་དངོས་གྲུབ་བརྙེས། །ནག་པོ་པ་ཞེས་བྱ་བ་ཡི། ། བླ་མ་དེ་ལ་ཕྱག་་་་་
འཚལ་ལོ། །ཞེས་པའི་བསྟོད་ཡུལ་སློབ་དཔོན་ནག་པོ་ཨུ་ཙི་ཏྲ་འཆི་བ་མེད་པ་དེ་ཉིད་་་་་
ཀྱིས༑ མ་རྒྱུད་མཐའ་དག་ལ་བརྟེན་ནས། །ཡོན་པོ་སྲོང་བའི་ལམ་སྐོར་མཛད། །
འགའ་ཞིག་ཏུ་འདི་དང་ཨོ་ལ་པ་ཏི་མཛད་མཁན་གྱི་ནག་པོ་པ་གཉིས་གཅིག་པར་བྱས་ནས་
གང་ཟག་བརྒྱད་ཀྱི་མཛད་པའི་ལམ་སྐོར་དགུ། ཞེས་དང་། བསྟན་པ་རྒྱས་པའི་་་་་
འོད་ལས་གང་ཟག་དགུས་མཛད་པའི་ལམ་སྐོར་དགུ་ཞེས་པའི་བཤད་ཚུལ་ཐ་དད་དུ་ཡོད་་་་
ཀྱང་༑ དོན་ལ་ནི་དེ་གཉིས་གང་བྱས་ཀྱང་འགལ་བ་ཆེར་མེད་དེ། ཡོན་པོ་སྲོང་བའི་་་་
རྩ་བ་དེ་ཉིད་མཛད་པ་པོ་ནི། ནག་པོ་འཆི་བ་མེད་པ་ཡིན་པས་དེ་པས་མཛད་པ་བྱ་་་་
ཀྱང་ཆོག །དེའི་དོན་ལམ་སྐོར་དུ་རྣམ་པར་འགྲེལ་བ་པོ་ནི། དེ་ཉིད་ཀྱི་སློབ་མ་ནག་པོ་
སྤྱོད་མེད་ཡིན་པས། དེས་མཛད་པའི་ལམ་སྐོར་བྱས་ཀྱང་ཆོག་པ་ཡིན་གསུངས།། ༈༈ །
གསུམ་པ་ཁྱད་པར་གསུང་ངག་རིན་པོ་ཆེ་བྱུང་ཚུལ། འཕགས་ཡུལ་དང་བོད་་་་་་
ཡུལ་དུ་བྱུང་ཚུལ་གཉིས། དང་པོ་ལ་རྣལ་འབྱོར་དབང་ཕྱུག་བྱོན་ཚུལ་དང་། སློབ་མའི་
མཆོག་བྱོན་ཚུལ། གདམས་པའི་མཆོག་བྱོན་ཚུལ་དང་གསུམ། དང་པོ་ལ། དུས་་་་་་
ན
ནམ་གྱི་ཚེ་བྱོན་པ་དང༌། གདམས་པ་གསན་པའི་ཚུལ་དང་གཉིས་ལས། དང་པོ་ནི། །
སྟོན་པ་གཤེགས་ནས་ལོ་སྟོང་དང་། ཉི་ཤུ་ཙམ་ནས་རྣལ་འབྱོར་དབང་ཕྱུག་བྱོན་པར་་་་་
མངོན་ཏེ། སྟོན་པ་འདས་ནས་ལོ་བཞི་བརྒྱ་ནས་ཀླུ་སྒྲུབ་བྱོན། དེ་ལོ་དྲུག་བརྒྱ་་་་
བཞུགས་དེའི་སློབ་མ་ཨཱརྱ་དེ་བ་ཡིན་ཅིང་། དེའི་སློབ་མ་རྣལ་འབྱོར་དབང་ཕྱུག་འ་་་་
ཡིན་པར་ཕ་དམ་པའི་ཞི་བྱེད་ཀྱི་རྒྱུད་ཡིག་ལས་བཤད་པ་དང་། ཡང་སྟོན་པ་འདས་ནས་
ལོ་དགུ་བརྒྱ་ནས་ཐོགས་མེད་བྱོན། དེ་ལོ་བརྒྱ་དང་ལྔ་བཅུ་བཞུགས་པའི་སློབ་མ་རྗེ་་་་
བཙུན་འདི་ཡིན་པར་མདོ་སྡེ་ས་བཅུ་པའི་རྒྱུད་ཡིག་ལས་བཤད་པ་དང་། ཡང་རྣལ་་་་་
འབྱོར་དབང་ཕྱུག་འདིའི་སློབ་མ་མཁན་ཆེན་ཞི་བ་མཚོ་ཡིན་པར་གཟའ་ཡུམ་གྱི་མདོའི་རྒྱུད་

ཡིག་ལས་བཤད་ལ། སློབ་དཔོན་དེ་ནི་ལོ་སྟོང་དང་དྲུག་བརྒྱའམ། སྟོང་དང་ལྔ་བརྒྱ་་་
དང་གཅིག་བཞུགས་པའི་སྐུ་ཚེའི་མཇུག་ཏུ་བོད་ཡུལ་འདིར་རྒྱལ་པོ་ཁྲི་སྲོང་ལྡེ་བཙན་གྱི་
སྤྱན་དྲངས་ནས་དམ་པའི་ཆོས་དར་བར་བྱས་པ་སོགས་དང་དུས་བསྒྲིགས་པ་ལས་དེ་ལྟར་་་་
དུ་རྟོགས་ནུས་པར་བསྟན་པ་རྒྱས་པའི་ཉི་འོད་ལས་བཤད་གསུང་ངོ༌།། ༈ གཉིས་པ་་་
ནི༑ ཟ་ཧོར་རྒྱལ་པོའི་རིགས་སུ་འཁྲུངས་པའི་སློབ་དཔོན་རྣལ་འབྱོར་གྱི་དབང་ཕྱུག་་་་
འཇིགས་བྲལ་དཔལ་ལྡན་ཆོས་སྐྱོང་འདི་ཉིད་ཀྱིས། རྒྱལ་སྲིད་མཆིལ་མའི་ཐལ་་་་་
བཞིན་དུ་སྤང་ནས། ན་ལེནྡྲར་མཁན་པོ་རྣམ་པར་རྒྱལ་བའི་ལྷ་ལས་རབ་ཏུ་བྱུང་།
ཐོས་བསམ་གྱིས་རྒྱུད་སྦྱངས་པས་སེམས་ཙམ་གྱི་གྲུབ་མཐའ་འཛིན་པའི་པཎྜི་ཏ་ཆེན་པོར་་་་
གྱུར༑ མཁན་པོ་ལས་འཁོར་ལོ་བདེ་མཆོག་གི་དབང་དང་གདམས་ངག་ཀྱང་གསན།
ཕྱིས་སློབ་དཔོན་རང་ཉིད་ན་ལེནྡྲའི་མཁན་པོ་ཆེན་པོར་གྱུར་ཏེ། ཉིན་པར་འཆད་རྩོད་་་་
རྩོམ་གསུམ་གྱི་སྒོ་ནས་དགེ་འདུན་གྱི་བྱ་བ་དང་། མཚན་མོ་འཁོར་ལོ་བདེ་མཆོག་་་་
དབང་དང་གདམས་ངག་ཀྱང་གསན། བདེ་མཆོག་ལ་རྩེ་གཅིག་ཏུ་ཐུགས་དམ་མཛད་་་་་
ཀྱིན་ཡོད་པ་ལས། ནུབ་གཅིག་གི་ཚེ། ཆུ་བོ་གྱེན་ལ་འགྲོ་བ་དང་ཉི་ཟླ་ས་ལ་ལྷུང་་་་་
དང་རི་བོ་གྲུམ་པ་ལ་སོགས་པ་རྨི་བས། ད་ནི་དགེ་འདུན་གྱི་བྱ་བ་འབའ་ཞིག་ལས།
ཡི་དམ་ལྷའི་སྒྲུབ་པ་མི་བྱེད་དོ་ཞེས་དམ་བཅས་ནས། འཕྲེང་བ་ཆབ་ཁང་དུ་བསྐྱུར་ནས་་་
བཞུགས། དེའི་ནུབ་མོ་རྗེ་བཙུན་རྡོ་རྗེ་བདག་མེད་མ་ཐ་མལ་གྱི་བུད་མེད་སྔོན་མོ་་་་
གཟུགས་སུ་བྱོན་ནས། རིགས་ཀྱི་བུ་ཚུལ་བཞིན་མ་ཡིན་པའི་སྤྱོད་པ་དེ་ལྟ་བུ་མ་བྱེད་་་་་
པར་འཕྲེང་བ་ལོང་ལ། དྲི་ཞིམ་པོའི་ཆུའི་ཁྲུས་ཀྱིས་ལ། སྒྲུབ་པ་ཚུལ་བཞིན་དུ་གྱིས་་་་
དང་༑ ཁྱོད་ཀྱི་ལས་བསགས་པའི་ལྷ་ང་ཡིན་པས། ངས་རྗེས་སུ་འཛིན་པར་འགྱུར་རོ། །
ཞེས་ལུང་བསྟན། སློབ་དཔོན་གྱིས་ཀྱང་དེ་ལྟར་དུ་མཛད་པས་ས་ག་ཟླ་བའི་ཉེར་གསུམ་་
གྱི་ནུབ་མོ་སྤྲུལ་པའི་སྐུ་ཡེ་ཤེས་ཀྱི་མཁའ་འགྲོ་ལྷ་མོ་བཅོ་ལྔའི་རྣམ་པར་བྱོན་ཏེ། དེས་་་་་
དཀྱིལ་འཁོར་དུ་དབང་བཞི་རྫོགས་པར་བསྐུར་བས། དབང་གི་ཆུ་བོ་མ་ནུབ་ཅིང་ས་དང་
པོའི་རྟོགས་པ་སྐྱེས། དེ་ནས་ཉེར་དགུ་ལ་ཐུག་གི་བར་དུ་ཡང་། ནུབ་རེ་ལ་ས་རེད་་་་་
རྟོགས་པ་སྐྱེས་པས་ས་དྲུག་པ་ཐོབ་པའི་བྱང་ཆུབ་སེམས་དཔའ་ཆེན་པོར་གྱུར་ཏེ་བྱིན་་་་་
105

རླབས་ཀྱི་བརྒྱུད་པ་མ་ཉམས། སྔར་གྱི་མཚན་མ་དེ་རྣམས་ལམ་གྱི་དྲོད་རྟགས་ཡིན་པར་་
མཁྱེན་ཏེ། སྐྱོན་ཡོན་ཏན་དུ་སློང་ཤེས། བར་ཆད་དངོས་གྲུབ་ཏུ་ལེན་ཤེས་པའི་་་་་
གདམས་ངག་གི་སརྒ་མ་ལོག །ད་ནི་ཡང་དག་པར་རྫོགས་པའི་སངས་རྒྱས་དང་རྟོགས་་་་
པ་མཉམ་མོ་སྙམ་པའི་ངེས་ཤེས་ཁྱད་པར་ཅན་འཁྲུངས་པས་མོས་གུས་ཀྱི་བསམ་པ་ཚིམ་པ་
སྟེ་སྙན་བརྒྱུད་བཞིས་བྱིན་གྱིས་བརླབས་ཤིང་། དེ་བཞིའི་སྒོ་ནས་གདམས་སོ། །
འདིར་ཕྱིས་ཀྱི་ཁ་ཅིག །བིརླ་པས་ནི་ཡུམ་གྱི་དཀྱིལ་འཁོར་དུ་དབང་བསྐུར་ཞུས་པ་ཡིན་་་
ལ༑ ད་ལྟ་ནི་གཙོ་བོར་ཡབ་ཀྱི་དཀྱིལ་འཁོར་དུ་དབང་བསྐུར་བར་བྱེད་པས། དེས་་་་་
དབང་རྒྱུན་ཡོད་མེད་ཀྱི་དོགས་པ་སློང་བར་བྱེད་པ་ལ། གཞན་དག་ན་རེ་སྐྱོན་མེད་དེ། །
ཡུམ་གྱི་དཀྱིལ་འཁོར་དུ་དབང་བསྐུར་ཞུས་པའི་རྗེས་སུ་ཡབ་ཀྱི་དཀྱིལ་འཁོར་དུ་ཡང་་་་་
དབང་བསྐུར་ཞུས་པ་ཡིན། ཞེས་སྨྲ་བར་བྱེད་དོ། །དེ་ནི་ཕན་ཚུན་བློ་ཆུང་བའི་རྣམ་་་་་
འགྱུར་ཙམ་དུ་ཟད་དེ། དེའི་རྗེས་སུ་ཡབ་ཀྱི་དཀྱིལ་འཁོར་དུ་དབང་ཞུས་པའི་ངེས་པ་སུ་་
ལ་ཡོད། ཡང་མ་ཞུས་པའི་ངེས་པ་ཡང་མེད་མོད། གང་ལྟར་ཡང་ཡུམ་གྱི་དཀྱིལ་་་་་
འཁོར་དུ་དབང་བཞི་རྫོགས་པར་ཐོབ་པ་དེ་གས། ཡབ་ཀྱི་དཀྱིལ་འཁོར་དུ་ཡང་རང་་་་
གིས་དབང་ལེན་པ་དང་། གཞན་ལ་བསྐུར་བ་སོགས་བྱས་པས་ཆོག་སྟེ། འདི་ལ་ཤེས་
བྱེད་མང་དུ་ཡོད་གསུང་ངོ་། །གཉིས་པ་ནི་རྣལ་འབྱོར་དབང་ཕྱུག་ལ། སྤྱིར་སློབ་མ་་་་
བསམ་གྱིས་མི་ཁྱབ་ཀྱང་། ཤར་ཕྱོགས་ནས་རལ་པ་ཅན་ལྔ་བརྒྱའི་ནང་ནས་གཅིག་རྗེས་
སུ་འབྲངས་ཏེ་དངོས་གྲུབ་བརྙེས་པ་ནི་ནག་པོ་པ་དང་། ཡང་ཀོ་མཁན་གཅིག་རྗེས་་་་་
འབྲངས་ཏེ་དངོས་གྲུབ་བརྙེས་པ་ནི་ཌོམ་བྷི་ཧེ་རུ་ཀ་སྟེ། དེ་ལྟར་གྲུབ་པ་ཐོབ་པའི་སློབ་་་
དཔོན་རྣམ་པ་གཉིས་བྱོན་ནོ། །གསུམ་པ་ནི། རྣལ་འབྱོར་དབང་ཕྱུག་གིས་ནག་པོ་པ་་
ལ༑ རྒྱུད་ཀྱི་བཤད་པ་ཤིན་ཏུ་བསྡུས་པ་དང་། མན་ངག་སྙན་བརྒྱུད་ཀྱི་ཉམས་ལེན་་་་
ཤིན་ཏུ་རྒྱས་པ་གནང་། ནག་པོ་པ་དེས། ཌ་མ་རུ་པ་ལ། དེས་ཨ་ཝ་དྷུ་ཏི་པ་ལ། །
དེས་གྷ་ཡ་དྷ་ར་ལ་གདམས་སོ། །དེ་ཡང་ཨ་ཝ་དྷུ་ཏི་པ་ཡན་ཆད་ནི་ས་ཐོབ་པ་དངོས་་་་་
ཡིན་ལ། གྷ་ཡ་དྷ་ར་ཡང་ཀྱེ་རྡོ་རྗེའི་དཀྱིལ་འཁོར་དུ་དབང་བསྐུར་ཞུས་པས། དབང་་་
གི་ཡེ་ཤེས་སྐྱེས་པ་དེ་ཉིད་ནུབ་གསུམ་གྱི་བར་དུ་བསྐྱངས་པས་སྦྱོར་ལམ་ཆོས་མཆོག་ཆེན་་་་
106

པོ་ལ་གནས་པར་གྱུར་ཏེ། ཌ་མ་རུ་བར་སྣང་ལ་བཞག་པར་རང་འཁྲོལ་དུ་འབྱུང་་་་་་
སོགས་ཀྱི་ཡོན་ཏན་དུ་མ་དང་ལྡན་པ་ཡིན་ནོ། །ཌོམ་བྷི་ཧེ་རུ་ཀ་ལ་རྒྱུད་ཀྱི་བཤད་་་་་
ཤིན་ཏུ་རྒྱས་པ་དང་། མན་ངག་སྙན་བརྒྱུད་ཀྱི་ཉམས་ལེན་ཤིན་ཏུ་བསྡུས་པ་གནང་།
དེས་ངོ་མཚར་རྡོ་རྗེ་ལ། དེས་ནགས་ཁྲོད་པ་ལ། དེས་གནྡྷ་རི་པ་ལ། དེས་ཛ་ཡ་བི་་
ལ༑ དེས་མི་ཐུབ་ཟླ་བ་ལ། དེས་དགེ་སློང་དཔའ་བོ་རྡོ་རྗེ་ལ་གདམས་སོ། །གཉིས་
པ་བོད་ཡུལ་དུ་བྱོན་ཚུལ་ལ། ཐོག་མར་གྷ་ཡ་དྷ་རས་ལམ་གྱི་སྲོལ་བཏོད་ཚུལ། བར་་་
དུ་འབྲོག་མི་ལོ་ཙཱ་བ་སློབ་དཔོན་གྱིས་སྤེལ་ཚུལ། མཐར་རྗེ་བཙུན་ས་སྐྱ་པ་ཡབ་སྲས་་་་་
ཀྱིས་དར་ཞིང་རྒྱས་པར་མཛད་པའི་ཚུལ་དང་གསུམ། དང་པོ་ནི། གྷ་ཡ་དྷ་ར་བོད་དུ་
ལན་གསུམ་ཕེབས་པའི་དང་པོ་ལ་རྗེ་འབྲོག་མི་དང་མཇལ། ཕན་ཚུན་དཔོན་སློབ་མཚན་
ཉིད་དང་ལྡན་པར་མཁྱེན་ནས་ལམ་འབྲས་བུ་དང་བཅས་པའི་གདམས་ངག་འདི་ཡོངས་སུ་་
རྫོགས་པར་རྗེ་འབྲོག་མི་ལ་གདམས། ལན་གཉིས་པ་ལ་འགོས་ལོ་ཙཱ་བས་སྤྱན་དྲངས་
ནས་ཀྱེ་རྡོ་རྗེའི་རྒྱུད་གསུམ་གྱི་བཤད་པ་ལ་སོགས་པའི་ཆོས་མང་དུ་གསུངས། དེའི་ཚེ་་་
འགོས་ལ་གསུང་ངག་གནང་མ་གནང་གིས་གསལ་ཁ་བསྟན་པ་རྒྱས་པའི་ཉི་འོད་ལ་་་་་་
བཤད་པ་མི་སྣང་ཡང་། རྡོ་རྗེའི་ཚིག་རྐང་དང་། དབང་གི་རབ་དབྱེ་གཉིས་འགོས་་་་་
ཀྱིས་བསྒྱུར་བ་ཞིག་ཡོད་འདུག་པས་ན་འགོས་ལ་ཡང་གསུང་ངག་གསན་རྒྱུ་བྱུང་བ་འདྲ་་་་
གསུང་༑ ལན་གསུམ་པ་ལ། གྱི་ཇོ་ཟླ་བའི་འོད་ཟེར་གྱིས་སྤྱན་དྲངས་ནས། གྱི་ཇོ་་་
ལ་གསུང་ངག་ལམ་འབྲས་ལ་སོགས་པའི་ཆོས་མང་དུ་གསུང་། གྱི་ཇོས་རྡོ་རྗེའི་ཚིག་རྐང་
ལ་འགྱུར་དང༌། བརྒྱུད་འཛིན་རྣམས་ཀྱིས་དེའི་བཤད་པ་རྒྱས་པ། བསྡུས་དོན་་་་་
གའི་ཡི་གེ་བཅུའི་ཡིག་ཆ་རྣམས་མཛད། ཞུ་འཁོར་མོ་དང༌། ཞུ་དར་མ་རྒྱལ་མཚན་་་་་
དང་༑ ཞུ་ཧོར་མོ་ལ་སོགས་ལས་བརྒྱུད་དེ། བརྒྱུད་པ་ཡང་ཁ་རེ་བྱུང་བར་སྣང་ངོ་། །
དེའི་ཚེ་གཉོས་ལོ་ཙཱ་བ་ཡོན་ཏན་གྲགས་པ་ལ་ཡང་གསུང་ངག་གནང་བར་ངེས་ཏེ། དེས་་
མཛད་པའི་ར་ལི་སོ་གཉིས་ནང་ན་ལམ་འབྲས་བུ་དང་བཅས་པའི་བརྡའ་ཆད་མང་དུ་ཡོད་་་་
འདུག་པ་ལས་ཤེས་སོ།། ༈ གཉིས་པ་ནི་ལོ་སྟོན་རྡོ་རྗེ་དབང་ཕྱུག་དངོས་ཀྱི་སློབ་མ།
རྒྱ་ཤཱཀྱ་གཞོན་ནུ་དང་། བསེ་ཡེ་ཤེས་བརྩོན་འགྲུས་གཉིས་ཀྱིས་གྲོམ་པ་རྒྱང་དུ་རྗེ་་་
107

འབྲོག་མི་ཤཱཀྱ་ཡེ་ཤེས་དང་། སྟག་ལོ་གཞོན་ནུ་བརྩོན་འགྲུས་གཉིས་རབ་ཏུ་བྱུང་ནས། །
རྒྱ་གར་དུ་ཆོས་སློབ་པ་ལ་བརྫངས། དེའི་ཚེ་མཁན་སློབ་ཀྱི་ཞལ་ནས། བསྟན་པའི་རྩ་
བ་ཡིན་པས་འདུལ་བ་སློབས། བསྟན་པའི་སྙིང་པོ་ཡིན་པས་ཕར་ཕྱིན་སློབས།
བསྟན་པའི་ཉིང་ཁུ་ཡིན་པས་གསང་སྔགས་སློབས། དེ་དག་གི་ཡན་ལག་ཏུ་སྒྲ་དང་ཚད་་་་
མ་ལ་སོགས་པ་ཡང་སློབ་ལ་ཤོག་གསུང་བའི་ཞལ་ལྟ་གནང་བ་ཐུགས་དཀྱིལ་དུ་འཆད་་་་་
ནས༑ ཁོང་གཉིས་པོ་རྒྱ་གར་དུ་བྱོན། རྗེ་འབྲོག་མི་ལོ་བཅུ་གཉིས་ཀྱི་བར་དུ་བཞུགས་
ནས༑ ཤཱནྟི་པ་ལ་སོགས་པའི་མཁས་པ་སྒོ་དྲུག་ལ་དབང་དང་གདམས་ངག་ལ་སོགས་་་་་
པའི་ཆོས་བསམ་གྱིས་མི་ཁྱབ་པ་གསན། ཁྱད་པར་དགེ་སློང་དཔའ་བོ་རྡོ་རྗེ་ལ་ཀྱེ་རྡོ་་་་
རྗེའི་དབང་དང་རྒྱུད་གསུམ་གྱིས་བཤད་པ་ལ་སོགས་པའི་ཆོས་མང་དུ་གསན་ནས་ལོ་ཙཱ་བ་་
ཆེན་པོར་གྱུར་ཏེ་ཚུར་བོད་དུ་ཕེབས་ནས་བཞུགས་ཡོད་པ་ལ། གྷ་ཡ་དྷ་ར་ལན་དང་པོ་་་
ཕེབས་པ་དང་མཇལ། དེའི་ཚེ་གསེར་སྲང་ལྔ་བརྒྱ་ལ་སོགས་པའི་འབུལ་བས་མཉེས་་་་་
པར་བྱས་ནས་གསུང་ངག་རིན་པོ་ཆེ་རྒྱུད་ཀྱི་བཤད་ཀ་དང་བཅས་པ་གསན། ལ་་་་་
གཉིས་པ་ཕེབས་པ་ལ་ཡང་མཇལ་ཏེ། གསེར་སྲང་བདུན་ཅུ་ཙམ་ཕུལ་ནས་ཀྱེ་རྡོར་་་་་
འགྲེལ་པ་ལུགས་ཀྱི་དབང་ལ་སོགས་པ་གསན། དེ་ལྟ་བུའི་ལོ་ཙཱ་བ་ཆེན་པོ་དེ་ཉིད་ལ། །
སྤྱིར་སློབ་མའི་ཚོགས་བསམ་གྱིས་མི་ཁྱབ་པ་ཡོད་ཀྱང་། མཆོག་ཏུ་གྱུར་པ་གྲུབ་པ་ཐོབ་་་
པའི་སློབ་མ་བདུན། གཞུང་རྫོགས་པ་བདུན། མན་ངག་རྫོགས་པ་བཞི་སྟེ་བཅོ་བརྒྱད་
ཙམ་ཡོད། གྲུབ་ཐོབ་བདུན་ནི། ཕོ་གསུམ་དང་། མོ་བཞི། ཕོ་གསུམ་ནི། །
སྐྱེར་བསེ་བོ། གཤེན་སྒོམ་རོག་པོ། དབུས་པ་གྲོད་པོ་ཆེ། མོ་བཞི་ནི། སྟོད་མ་་་་
རྡོ་རྗེ་མཚོ། སྲད་མོ་དཀོན་ནེ། ཤབས་མོ་ལྕམ་གཅིག །མཆེད་མོ་ནམ་མཁའ་་་་
འབུམ༑ གཞུང་རྫོགས་པ་བདུན་ནི། ལྷ་རྩེའི་གྱི་ལྗང་དབུ་དཀར་བ། ཤངས་་་་་
བྲག་རྩེ་སོ་ནག་པ། ས་སྐྱའི་འཁོན་དཀོན་མཆོག་རྒྱལ་པོ། འཕྲང་འོག་གི་དབྲ་་་་་
དཀོན་མཆོག་རྒྱལ་པོ། མངའ་རིས་པ་གསལ་བའི་སྙིང་པོ། ཁྱིན་ལོ་འོད་ཀྱི་སྣང་བ།
འཕགས་པ་ཆོས་སྣང་དང་བདུན། མན་ངག་རྫོགས་པ་བཞི་ནི། བསེ་མཁར་ཆུང་བ།
འབྲོམ་དེ་པ་སྟོན་ཆུང་། ཇོ་སྲས་ཨིནྡྲ། ལྷ་བཙུན་ཀ་ལི་རྣམས་སོ། ། ཁ་ཅིག །
108

བསེ་སྟོན་གཞུང་ཚང་བའི་ཟླ་ལ་ཡང་བགྲོང་། མན་ངག་ཚང་བའི་ཟླ་ལ་ཡང་བགྲོང་བར་་་་
བྱེད་པ་ལ། གཞན་དག་ན་རེ། བླ་ཆེན་འབྲོག་མི་ནི། བགཞུང་བཤད་པ་ལ་མན་ངག་
མི་འཆད་མན་ངག་བཤད་པ་ལ་གཞུང་མི་འཆད་པར་ཡང་ཡང་གསུང་བས། མི་འཐད་་་་་
ཟེར་ཡང་། དེ་ནི་ཆོས་ལ་གཅེས་སྤྲས་དང་ཆེ་བ་བརྗོད་པ་ཙམ་ཡིན་གྱིས། དོན་ལ་་་་་
བསེ་སྟོན་ལ་མན་ངག་རྫོགས་པའི་རྗེས་སུ་བླ་ཆེན་གྱིས་རྒྱུད་བཤད་ཡང་གནང་བར་ངེས་ཏེ།
བླ་ཆེན་ལས་གྱེས་པའི་རྒྱུད་བཤད་འཛིན་པའི་སློབ་མ་བཞིའི་ཡ་གྱལ་གཅིག་ཡིན་པས་་་་་
གསུང་ངོ་། །ད་ལྟའི་མན་ངག་རིན་པོ་ཆེ་འདི་ནི། མན་ངག་རྫོགས་པ་རྣམས་ཀྱི་ནང་་་་
ནས་བསེ་སྟོན་ལས་བརྒྱུད་པ་ཡིན་ཞིང་། བསེ་སྟོན་ལ་ཡང་། ལམ་འབྲས་རབ་ཏུ་ཐོབ་
པ༑ ཞང་སྟོན་མཆེད། འབྲིང་དུ་ཐོབ་པ་ཞ་མ་ལྕམ་སྲིང་། ཐ་མར་ཐོབ་པ་བསེ་སྒོམ་
བྱང་ཡེ་རྣམས་སུ་ཡོད་དོ། །གསུམ་པ་རྗེ་བཙུན་ས་སྐྱ་པ་ཡབ་སྲས་ཀྱིས་དར་རྒྱས་སུ་་་་་
མཛད་པའི་ཚུལ་ལ། ས་སྐྱ་པ་ལ་གདམས་པའི་བཀའ་བབས་ཚུལ། བཀའ་བབས་དེ་་
འཛིན་པའི་སློབ་མ་བྱུང་ཚུལ། བཀའ་བབས་ཀྱི་ལམ་སྲོལ་དེ་ཇི་ལྟར་བཤད་པའི་ཚུལ་་་་་
དང་གསུམ། དང་པོ་ལ། སྤྱིར་བཀའ་བབས་ཚུལ་དང་། བྱེ་བྲག་ཏུ་མན་ངག་རིན་་་་
པོ་ཆེ་བཀའ་བབས་ཚུལ་དང་གཉིས་ལས། དང་པོ་ནི། ས་སྐྱ་པ་ཆེན་པོ་ལ་ལོ་ཙཱ་་་་་་
ཆེན་པོ་བཞི་ནས་བརྒྱུད་པའི་གདམས་པའི་བསྐོར་མང་དུ་བཀའ་བབས་ཏེ། འབྲོག་་་་
ནས་བརྒྱུད་པའི་ཀྱེ་རྡོར་རྒྱུད་གསུམ་གྱི་བསྐོར་དང་། མལ་ལོ་ནས་བརྒྱུད་པའི་བདེ་
མཆོག་གི་སྐོར་ཚོགས་བཤད་སློབ་བཤད་དང་བཅས་པ་དང་། ལོ་ཆེན་རིན་ཆེན་བཟང་་་་
པོ་ནས་བྲག་སྟེང་པ་ལ་བརྒྱུད་པའི་ཆོས་སྐྱོང་གི་མན་ངག་དང་། ཡོ་གའི་བསྐོར་དང་། །
བ་རི་ལོ་ཙཱ་བ་ནས་བརྒྱུད་པའི་སྒྲུབ་ཐབས་བརྒྱ་རྩ་ལ་སོགས་པ་རྣམས་ཀྱི་བཀའ་བབས་པ་
ཡིན༑
གཉིས་པ་རིང་བརྒྱུད་དང་ཉེ་བརྒྱུད་ཤིན་ཏུ་ཉེ་བརྒྱུད་བཀའ་བབས་ཚུལ་དང་་་་
གསུམ༑ དང་པོ་ལ། མན་ངག་བབས་ཚུལ་དང༌། རྒྱུད་བབས་ཚུལ་གཉིས། དང་
པོ་ནི། གནས་ཕུན་སུམ་ཚོགས་པ་སག་ཐང་དིང་གི་གནས་སུམt
 ། རྗེ་ཕུན་སུམ་ཚོགས་པ་
གྲུབ་པའི་དབང་ཕྱུག་ཆོས་འབར་དེ་ཉིད་ལ། འཁོར་ཕུན་སུམ་ཚོགས་པ་རྗེ་བཙུན་སྙིང་་་་
109

པོའི་མཐའ་ཅན་དེ་ཉིད་ཀྱིས། སེར་སྣས་མ་བསླད་པའི་ལོངས་སྤྱོད་ཕུན་སུམ་ཚོགས་་་་་
པས་མཉེས་པར་བྱས་ཏེ། དུས་ཕུན་སུམ་ཚོགས་པ་ལོ་བཞིའི་བར་ལ། ཆོས་ཕུན་སུམ་་
ཚོགས་པ་གསུང་ངག་རིན་པོ་ཆེ་གཙོ་བོར་གྱུར་པའི་ལམ་སྐོར་དགུ། ཀྱེ་རྡོར་རྒྱུད་གསུམ་་
གྱི་བཤད་པ། གསང་འདུས་རྒྱུད་ཀྱང་གི་བཤད་པ། མ་ཧཱ་མ་ཡ། སངས་རྒྱས་་་་་
མཉམ་སྦྱོར་ལ་སོགས་པ་རྫོགས་པར་གསན། དེའི་ཚེ་སྒྲུབ་པ་ལུང་སྦྱིན་པའི་དུས་ན།
གྲུབ་པའི་དབང་ཕྱུག་ཆོས་འབར་དེ་ཉིད་ཀྱི། ཐུགས་ཏིང་ངེ་འཛིན་གྱི་སྒོ་དུ་མ་ལ་མཉམ་
པར་བཞག་པའི་ངང་ནས་སྐུའི་བཀོད་པས་རྡོ་རྗེ་སྐྱིལ་ཀྲུང་གཅིག་གི་དིང་གི་ས་གཞི་ཐམས་
ཅད་ཁེབས་པར་མཛད་དེ། གསུང་གི་བཀོད་པས། ཁྱོད་ཀྱིས་ལོ་བཅོ་བརྒྱད་ཀྱི་བར་་་་
དུ་ཆོས་འདི་གཞན་ལ་སྟོན་པ་ལྟ་སྨོས་ཀྱང་ཅི་དགོས། མིང་ཙམ་ཡང་མ་འདོན། དེ་་་་
ནས་གཞན་ལ་སྟོན་ནམ། ཡི་གེར་འདྲི་བ་གང་བྱེད་ཀྱང་ཁྱོད་རང་ཆོས་འདིའི་བདག་པོ་་་་
ཡིན་ནོ། ། སྤྱིར་ཁྱོད་ཀྱིས་སྒྲུབ་པ་གཙོ་བོར་བྱས་ན་ཚེ་འདི་ཉིད་ལ་ཕྱག་ཆེན་མཆོག་་་་
དངོས་གྲུབ་ཐོབ། བཤད་པ་གཙོ་བོར་བྱས་ན་གདུལ་བྱ་དཔག་ཏུ་མེད་པའི་དོན་དུ་འགྱུར་
ཞིང་༑ ཁྱད་པར་དུ་གྲུབ་པ་ཐོབ་པའི་སློབ་མ་གསུམ། བཟོད་པ་ཐོབ་པ་བདུན།
ལམ་ཞུགས་རྟོགས་པ་ལྡན་པའི་རྣལ་འབྱོར་ཕོ་མོ་བརྒྱད་ཅུ་ཙམ་འབྱུང་ངོ་ཞེས་ལུང་བསྟན་་་་
ཅིང་༑ དམ་དུ་སྦས་ཤིང་དམ་དུ་སྤེལ་བའི་ཚུལ་གྱིས་གདམས་སོ། །དེ་ནས་རྗེ་བཙུན་་་་
སྙིང་པོའི་མཐའ་ཅན་དེ་ཉིད་ཀྱིས་ཡང་ཟླ་བ་རེ་ལ་ལམ་རྒྱས་པ་ཚར་རེ། ཉིན་ཞག་རེ་ལ་་་་
རྡོ་རྗེའི་ཚིག་རྐང་ཚར་བདུན་རེ་འདོན་པ་དང་། ལམ་གྱི་ཐུན་བཞི་ལ་དབང་བཞི་ལེན་པ་
སོགས་མཛད། གཉིས་པ་རྒྱུད་བབས་ཚུལ་ནི། རྗེ་བཙུན་རིན་པོ་ཆེ་གྲགས་པ་ལ་་་་་
ཞབས་ཀྱིས། མ་དྲོས་ཡེ་ཤེས་ཞབས་ལས་རྒྱུན་བཞིའི་བླ་མ་ནི། །རྒྱལ་པོ་རིགས་དང་་་་
སྙིང་པོ་སྣང་བའི་མཐའ་ཅན་ཏེ། །རིག་དང་སྙིང་པོའི་ཞབས་ལ་འབར་བའི་མཐའ། །
རྒྱུན་བཞི་འཛིན་པའི་བླ་ཆེན་དེ་ལ་ཕྱག་འཚལ་ལོ། །ཞེས་གསུངས་པ་ལྟར་རྟོགས་པར་་་་
བྱའོ༑། །
གཉིས་པ་ཉེ་བརྒྱུད་བཀའ་བབས་ཚུལ་ལ། མན་ངག་དང་རྒྱུད་བབས་ཚུལ་་་་་་
གཉིས་ལས། དང་པོ་ནི། གནས་ཕུན་སུམ་ཚོགས་པ་དཔལ་ལྡན་ས་སྐྱའི་བླ་བྲང་རྙིང་་་
110

པ་རུ། རྗེ་ཕུན་སུམ་ཚོགས་པ་རྣལ་འབྱོར་དབང་ཕྱུག་བི་རཱུ་པ་ལ། འཁོར་ཕུན་སུམ་་་་་
ཚོགས་པ་སྙིང་པོའི་མཐའ་ཅན་དེ་ཉིད་ཀྱིས། དུས་ཕུན་སུམ་ཚོགས་པ་ཟླ་བ་གཅིག་་་་་
བར་ལ། ཆོས་ཕུན་སུམ་ཚོགས་པ་སྔར་གསན་པའི་གསུང་ངག་གི་སྟེང་དུ། སགལྕགས་་་་
རིའི་ཁོངས་ལས་མི་འདའ་བའི་ཟབ་ཆོས་བཞི་དང་། བླ་མེད་རྒྱུད་སྡེ་བདུན་ཅུ་རྩ་གཉིས་་་་
ལ་སོགས་པ་གསན། དེ་ལྟར་གསན་པའི་རྐྱེན་ཡང་། བླ་ཆེན་དེ་ཉིད་ཟླ་བ་གཅིག་་་་
བར་དུ་བསྙུང་བ་དྲག་པོའི་ཚུལ་བསྟན་པ་ལ་བརྟེན། མན་ངག་རྣམས་བརྗེད་པ་ལས། །
ཐུགས་སྐྱོ་ནས་རྩ་བའི་བླ་མ་ལ་གསོལ་བ་ཕུར་ཚུགས་སུ་བཏབ་པས་ཕལ་ཆེར་དྲན་པ་བྱུང་།
སླར་ཡང་གསོལ་བ་རྩེ་གཅིག་ཏུ་བཏབ་པས། རྗེ་དགོན་པ་བ་མནལ་ལམ་དུ་བྱོན་ནས་་་་
ཆོས་གསུང་པས་མ་ལུས་པ་དྲན་པ་བྱུང་། ཡང་སླར་ཡང་གསོལ་བ་བཏབ་པས་དངོས་སུ་་
བྱོན་ནས་ཆོས་གསུང་། དེ་ནས་རྣལ་འབྱོར་དབང་ཕྱུག་རང་ཉིད་དངོས་སུ་བྱོན་ཏེ་གསུང་་
ངག་ལ་སོགས་པ་གསུང་ཚུལ་སྔར་བཞིན་ནོ། །དོན་འདི་ལ་དགོངས་ནས་རྗེ་བཙུན་སྐུ་
མཆེད་གཉིས་ཆར་གྱིས། ཡེ་ཤེས་ཟླ་བ་དྲི་མེད་མིག་ལ་ཤར། །སྡེ་སྣོད་གསུམ་གྱི་ཡོན་
ཏན་གསལ་བར་བྱས། །རྒྱ་མཚོའི་ནང་ནས་ནོར་བུ་བཞིན་དུ་མཛེས། ། བློ་དང་ལྡན་་་་་
པས་རྟོགས་འགྱུར་གཞན་གྱིས་མིན། །ཞེས་གསུངས་སོ། །དེའི་དོན་ནི། ཟླ་་་་་
གཅིག་ལ་འཇུག་པས། དེའི་བརྡ་སྟོན་པ། བརྒྱུད་པ་དང་པོ་རྡོ་རྗེ་འཆང་ངམ།
བདག་མེད་མས་མིག་གི་བརྡས་བསྟན་པ་བརྒྱུད་པ་གཉིས་པ་བིརྱ་པ་ལ། དེས་ཡོན་ཏན་་
གྱི་བརྡས་བསྟན་པ་བརྒྱུད་པ་གསུམ་པ་ས་ཆེན་ལ། དེས་རྒྱ་མཚོའི་བརྡས་བསྟན་པ་་་་
བརྒྱུད་པ་བཞི་པ་རྗེ་བཙུན་སྐུ་མཆེད་གཉིས་ལ་གདམས་ཏེ། སྐུ་མཆེད་ཀྱི་ཐུགས་ཀྱི་་་་
དཀྱིལ་གྱི་རྒྱ་མཚོ་ན་གསུང་ངག་རིན་པོ་ཆེ་འདི་ཉིད་ཡིད་བཞིན་ནོར་བུ་ལྟར་མཛེས་སོ། །
ཞེས་པའོ། །ཁ་ཅིག །མིག་གི་བརྡས་བསྟན་པ་བདག་མེད་མ་ཡིན་ཟེར་བ་ནི་མི་འཐད་
དེ༑ དེ་བཞིན་གཤེགས་པ་རྣམས་ཀྱིས་ཐབས་བདེ་བ་ཆེན་པོའི་ཆ་གཟུགས་སུ་ལངས་པ་
ནི༑ རྡོ་རྗེ་འཆང་དང་། ཤེས་རབ་སྟོང་པ་ཉིད་ཀྱི་ཆ་གཟུགས་སྐུར་བཞེངས་པ་ནི།
རྗེ་བཙུན་བདག་མེད་མ་ཡིན་པས་དེ་གཉིས་ལ་ཁྱད་པར་མེད་པ་དང་། གཞན་ངོར་ཡང་་་་
རྫོགས་པའི་སངས་རྒྱས་སུ་ཚུལ་མཚུངས་པར་འདྲ་བས་ན། རྡོ་རྗེ་འཆང་ཟླ་བའི་བརྡ་
11

བསྟན་པ་བརྒྱུད་པ་དང་པོ་ཡིན་ལ། བདག་མེད་མ་དེ་མ་ཡིན་པར་འདོད་པ་ནི་རྣམ་་་་་
དཔྱོད་ཀྱི་བློ་གྲོས་ཧ་ཅང་ཆུང་བ་ཡིན་ནོ། །དེས་ན་ཁོ་བོ་ཅག་རྣམས་ནི། རྡོ་རྗེ་འཆང་་་་
བདག་མེད་མ་ཞེས་མོས་ནས། བིརླ་པ་ལ་བརྒྱུད་ཀྱང་ཆོག་མོད། ཡང་རྡོ་རྗེ་འཆང་་་་་
ཉིད་ནས་བིརླ་པ་ལ་བརྒྱུད་ཀྱང་ཆོག་སྟེ། ངོར་ཆེན་རྡོ་རྗེ་འཆང་ཀུན་དགའ་བཟང་པོས་་་་
ལམ་ཟབ་བླ་མའི་གསོལ་འདེབས་ལས། རྒྱལ་བ་སྐུ་བཞིའི་བདག་ཉིད་རྡོ་རྗེ་འཆང་། །
མཐུ་སྟོབས་རྫུ་འཕྲུལ་བསམ་ཡས་བིརཱུ་པ། །ཞེས་གསུངས་པ་འདི་སྙིང་ལ་གཅགས་སོ། །
དེའི་གནད་ཀྱང་གོང་དུ་སྨོས་པ་ལྟར། ཐབས་ཤེས་རབ་ཀྱི་རྣམ་རོལ་གྱི་ལྡོག་ཆ་ཐ་དད་པ་
ལ་རྡོ་རྗེ་འཆང་དང་། བདག་མེད་མ་ཞེས་སོ་སོར་བཞག་པ་ཙམ་ཡིན་གྱི། དོན་ལ་་་་
གཅིག་ཡིན་ཏེ། ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱིས་ཀུན་ཁྱབ་མ་ལས་་་་
ཀྱང་༑ དེ་དང་གཉིས་སུ་མེད་པའི་ཤེས་རབ་ཡུམ། །ཞེས་གསུངས་སོ། །གཉིས་པ་་་
རྒྱུད་བབས་ཚུལ་ནི། རྗེ་བཙུན་གྱིས་སྟོང་མཐུན་ས་བཅད་ཀྱི་མཇུག་ཏུ། བླ་མེད་་་་་་
ཕྱོགས་ནི་རིས་བསྒྱུར་མིག་བཅས་པ། །རིག་བྱེད་ཀྱིས་གསལ་ལག་པས་མེ་ལ་བགོ །
དེ་འོད་ཀུན་གསལ་ཆུ་གཏེར་འབྱུང་བར་བབས། །བློ་ལྡན་དོན་འདི་ཤེས་ན་སྨྲ་བར་བྱའོ། །
ཞེས་གསུངས་པ་ལྟར་ཡིན་ལ། དེའི་དོན་ཡང་། བླ་མེད་ནི། བླ་མེད་ཀྱི་རྒྱུད་སྡེ། །
ཕྱོགས་ནི་བཅུ། རི་ནི་བདུན། བཅུ་བདུན་གྱིས་བསྒྱུར་བ་ལས་བདུན་ཅུ། མིག་་་་་
གཉིས་ཏེ། དེ་ལྟར་ན་བདུན་ཅུ་རྩ་གཉིས། རིག་བྱེད་ནི་བཞི་སྟེ། བརྒྱུད་པ་དང་པོ་་
རྡོ་རྗེ་འཆང་གིས་ཚུལ་བཞིའི་སྒོ་ནས་གསལ་བ་དེ་ཉིད་ལག་པའི་བརྡས་བསྟན་པ་གཉིས་པ་་
བིརླ་པ་ལ། དེས་མེ་གསུམ་པ་ས་སྐྱ་པ་ལ། དེས་ཆུ་གཏེར་བཞི་པ་རྩེ་མོ་ལ། དེས་་་་
འབྱུང་བ་ལྔ་པ་སྟེ་རྗེ་བཙུན་གྲགས་པ་ལ་གདམས་ཞེས་པའོ། །འོ་ན་ཚིགས་བཅད་འདིའི་་
མཇུག་ན་མར། ལེགས་འོང་མིག་གིས་ཡོན་ཏན་གསལ་བར་བྱས། །ཞེས་སོགས་་་་་
གསུངས་པ་རྣམས་ཀྱི་བརྡ་འགྲོལ་ཚུལ་གང་སྙམ་ན། འདི་ལ་ཕྱིས་སུ་འཆད་ཚུལ་མང་དུ་་
བྱུང་ན་ཡང་། རང་རེའི་ཀུན་མཁྱེན་སོ་སོའི་དགོངས་བཞེད་ལྟར་ན། ལེགས་འོང་ནི།
རྡོ་རྗེ་འཆང་སོགས་ལས་ལེགས་པར་བརྒྱུད་དེ་འོང་བ། མིག་ནི་མན་ངག་ལུགས་དང་་་་
འགྲེལ་པ་ལུགས་གཉིས་སོ། ། མེ་ནི་ས་ཆེན། ཆུ་ནི་རྩེ་མོ། འབྱུང་བ་ནི་གྲགས་པའི་་
112

མཚན་ཅན་ཏེ། དེ་རྣམས་ལ་རྒྱུད་གསུམ་གྱི་བཀའ་བབས་ཞེས་པའོ། ། ཟླ་བས་ཀུན་་་་
ཀྱང་གསལ་བར་བྱེད། །ཅེས་པ་ནི། བརྒྱུད་པ་དང་པོ་རྡོ་རྗེ་འཆང་གིས་རྒྱུད་སྡེ་ཀུན་་་་་
ཀྱང་གསལ་བར་བྱེད་པ་ཡིན་མོད་ཀྱིས། མིག་གིས་ཞེས་པ་ནི། མན་ངག་ལུགས་དང་
འགྲེལ་པ་ལུགས་གཉིས་ཀྱི་སྒོ་ནས་ལེགས་པར་བལྟས་པས་བདག་གི་བློ་རྒྱུད་གསུམ་གྱི་་་་་
བརྗོད་བྱ་ལ་དད་ཅེས་པ་ནི། ལེགས་འོང་མིག་གིས་ཡོན་ཏན་གསལ་བར་བྱས། །མེ་་་
དང་ཆུ་བོས་འབྱུང་བ་རབ་ཏུ་བསྐྱེད། ། ཟླ་བས་ཀུན་ཀྱང་གསལ་བར་བྱེད་མོད་ཀྱིས། །
མིག་གིས་ལེགས་པར་བལྟས་པས་བདག་བློ་དད། །ཅེས་པའི་དོན་ནོ། །འོ་ན་མེ་དང་་་
ཆུ་བོས་འབྱུང་བ་བསྐྱེད་པའི་མེའི་བརྒྱུད་དེ་གང་སྙམ་ན། དེ་སྟོན་པ་ནི། གཟུགས་་་་
ཡོན་ཏན་ཟུང་ནི་ཐོག་མ་སྟེ། །གང་གིས་གང་སྟོན་ལོ་རྒྱུས་དང་བཅས་པ། །གཞུང་་་་་
འདིར་ལེགས་པར་བལྟས་པའི་བློ་ལྡན་གྱིས། །ལེགས་རྟོགས་གཞན་ལ་སྟོན་ན་བདག་བློ་
སྤྲོ༑ །ལེགས་འོང་འཆད་པ་བཤད་གཞི་ལོ་རྒྱུས་བཅས། །རྣམ་འགྲེལ་བཅས་པའི་་་་་
སྡིག་འཇོམས་གཞན་མི་ལྡན། །མཁའ་མཚུངས་འཛིན་བཅས་དྲི་མ་ཀུན་སྤངས་ཏེ། །
ཡི་གེ་བཞི་ལྡན་ཉིད་དུ་འགྱུར་བར་ཤོག །ཅེས་པ་སྟེ། དེ་ཡང་གཟུགས་གཉིས་པ་ནག་་
པོ་པ་ནས་གྷ་ཡ་དྷ་རའི་བར་གྱི་མན་ངག་ལུགས་དང་། ཌོམ་བྷི་པ་ནས་དཔའ་བོ་རྡོ་རྗེའི་
བར་གྱི་འགྲེལ་པ་ལུགས་གཉིས་པོ་ཡིན་ལ། ཡོན་ཏན་ཟུང་ནི། འབྲོག་མི་བསེ་སྟོན།
ཞང་སྟོན་གསུམ་དང་། འབྲོག་མི། གསལ་བའི་སྙིང་པོ། འཁོན་སྒྱི་ཆུ་བ་དང་་་་
གསུམ་སྟེ། གསུམ་མཚན་གཉིས་པ་དེའོ། །ཐོག་མ་སྟེ་ཞེས་པ་ནི། གསུམ་མཚན་་་་
གཉིས་པོ་དེ་མེ་ས་ཆེན་གྱི་ཐོག་མའམ། དབུར་སྦྱར་བས་མེའི་བརྒྱུད་པ་གང་ཡིན་རྟོགས་་་
ནུས་པ་ཡིན་གསུངས། གཞན་རྣམས་ནི་གོ་སླ།། ༈ །
གསུམ་པཤིན་ཏུ་ཉེ་བརྒྱུད་དམ། བརྒྱུད་པ་གཉིས་འདུས་ཀྱི་བཀའ་བབས་ཚུལ་་་་
ནི༑ གནས་ཕུན་སུམ་ཚོགས་པ་སྙེ་མོ་རུ་མཚམས་སུ། རྗེ་ཕུན་སུམ་ཚོགས་པ་སྙིང་པོ་་་
མཐའ་ཅན་དེ་ཉིད་ལ། འཁོར་བྱང་སེམས་ཉེ་བའི་སྲས་བརྒྱད་ཀྱིས་བསྐོར་བ།
གཡས་སུ་ཐུབ་པ་ཆེན་པོ་ལ་འཁོར་ཉན་ཐོས་བརྒྱད་ཀྱིས་བསྐོར་བ། གཡོན་དུ་ཀྱེ་རྡོ་རྗེ་་་
ལ་འཁོར་ལྷ་མོ་བརྒྱད་ཀྱིས་བསྐོར་བ་རྣམས་སྤྲུལ་ཏེ། ཁྱེད་སོ་ཐར་གྱི་སྡོམ་པ་ལེན་ན་་་་་
113

གང་ལ་ལེན། གསང་སྔགས་ཀྱི་དབང་བསྐུར་ཞུ་ན་གང་ལ་ཞུ་གསུངས་པའི་ལན་དུ།
འཁོར་ཕུན་སུམ་ཚོགས་པ་གྲགས་པའི་མཐའ་ཅན་དེ་ཉིད་ཀྱིས། ཐམས་ཅད་ཀྱང་བླ་ཆེན་
ཉིད་རང་ལགས་སོ་ཞུས་པས། སྤྲུལ་པ་ཐམས་ཅད་བླ་ཆེན་རང་ལ་བསྡུས་ནས། །
རིགས་ཀྱི་བུ་ལེགས་སོ། །ཁྱོད་ལ་སྔར་བསྟན་པའི་གདམས་ངག་ཐམས་ཅད་འདིར་་་་་
འདུས་པ་ཡིན་གསུངས་ནས་རྡོ་དཀར་ལ་འཇམ་པ་པདྨ་འདབ་བརྒྱད་ཡིག་འབྲུ་དང་བཅས་
པ་གནང་སྟེ། དང་པོ་ཆོས་ཉིད་གདན་དུ་བྱ། །གཉིས་པ་རླུང་ལ་སྦར་ཟིན་བྱ། །
གཏུམ་མོའི་བདེ་དྲོད་རབ་ཏུ་སྦྱར། །བྱང་སེམས་ཆུ་རྒྱུན་དབུ་མར་འཇུག །ས་སོགས་་་་
འབྱུང་བ་དབང་དུ་བསྡུ། ། ཡེ་ཤེས་ལྔ་ནི་ཐོབ་པར་འགྱུར། །ཞེས་ལམ་འབྲས་བུ་དང་་་་
བཅས་པ་འདི་ཡོངས་སུ་རྫོགས་པར་གདམས་སོ། །དོན་འདི་ལ་དགོངས་ནས་ས་སྐྱ་པཎ་་
ཆེན་གྱིས། རྣལ་འབྱོར་དབང་ཕྱུག་ཞབས་ཀྱིས་མངོན་སུམ་དུ། །རྡོ་རྗེའི་ཚིག་འབྱེད་་་་
བརྡ་དོན་གསལ་བ་འདི། །དབུས་གཙང་མཚམས་སུ་བླ་མ་རྗེ་ལ་གནང་། །ཡིད་་་་་
གཉིས་མེད་ཕྱིར་འདི་དོན་གསལ་བར་བྱ། །ཞེས་གསུངས་སོ། །འོ་ན་མངོན་སུམ་དུ་་་
གནང་བ་ཡིན་ན། ལོ་རྒྱུས་འགའ་ཞིག་ཏུ་མནལ་ལམ་དུ་བྱུང་བར་བཤད་པ་ཅི་ཡིན་སྙམ་
ན༑ སྐྱེས་བུ་དམ་པ་དེ་ལ་ནི། རྨི་ལམ་དང་ད་ལྟར་གྱི་སྣང་བ་ཁྱད་པར་མེད་པའི་་་་་་
གནད་ཀྱི་འགལ་བ་མེད་གསུངས་སོ། །ཤིན་ཏུ་ཉེ་བརྒྱུད་འདི་བརྒྱུད་པ་གཉིས་འདུས་ཀྱི་
བཀའ་བབས་ཡིན་ན། བརྒྱུད་པ་གཉིས་པ་དེ་གང་། དེ་འདུས་པ་དེ་སུ་ཞིག །དེ་་་་་
འགང་ལ་བཀའ་བབས་པ་ཡིན་ཞེ་ན། དང་པོ་ནི། སྔར་སྨོས་པའི་རིང་བརྒྱུད་དང་། །
ཉེ་བརྒྱུད་གཉིས་སོ།། ༈ གཉིས་པ་ནི་རྗེ་བཙུན་སྙིང་པོའི་མཐའ་ཅན། གསུམ་པ་་་
ནི༑ གྲགས་པའི་མཚན་ཅན་དེ་ལའོ། །དེ་སྐད་དུ། ངོར་ཆེན་རྡོ་རྗེ་འཆང་གིས་ལམ་་
འབྲས་གསང་བའི་སྒོ་འབྱེད་ལས། ལམ་འབྲས་ཁྲིད་ཀྱི་སྙིང་པོ་ནི། །གཉིས་ལས་་་་་
གསུམ་བྱུང་གདམས་ངག་ཡིན། །ཀུན་གྱིས་སྤྱོད་ཡུལ་མ་ཡིན་པའི། །མན་ངག་ཤེས་་་་
པ་བླ་མའི་དྲིན། །ཞེས་པའི་དོན། བླ་མ་མཉེས་པར་བྱས་པའི་ཞལ་ལས་རིམ་གྱིས་་་་་
ཤེས་པར་བྱའོ། །ཞེས་གསུངས་སོ། །འོ་ན་དེའི་དོན་གཉིས་ཞེས་པ་དེ་གང་། ད་་་་་་
ལས་གསུམ་བྱུང་བའི་ཚུལ་ཇི་ལྟ་བུ་སྙམ་ན། དང་པོ་ནི། མན་ངག་རིང་བརྒྱུད་དང་ཉེ་་
114

བརྒྱུད་གཉིས་སོ། །གཉིས་པ་ནི་དེ་གཉིས་ཀ་ལས། ལམ་གྱི་དངོས་གཞིའི་ཁྲིད་ཚུལ་་་་
རྒྱས་འབྲིང་བསྡུས་གསུམ་བྱུང་ཞེས་པ་དངོས། དེ་ཡང་ཁྲིད་ཚུལ་རྒྱས་པ་ནི། སྔོན་་་་་
འགྲོ་ཡོན་ཏན་རི་མེ། བསྐྱེད་རིམ་རི་ས་རླུང་ཐུབ་པ། །གཏུམ་མོ་ཉེས་པ་ཞུ་བདེ་ཀླུ། །
རྦ་རླབས་བུ་ག་བརྒྱད་པའོ། །ཞེས་གསུངས་པ་ལྟར་གྱི་དོན་བླ་མ་མཉེས་པའི་ཞལ་ལས་་་་
རྟོགས་པར་བྱའོ། །ཁྲིད་ཚུལ་འབྲིང་པོ་ནི། སྔོན་འགྲོ་འཇིག་རྟེན་ལྟ་བ་མཚོ། །
བསྐྱེད་རིམ་རྩེ་མོ་རླུང་རི་གོ །གཏུམ་མོ་ཐུབ་པ་ཞུ་བདེ་མཚོ། །རྦ་རླབས་འབྱུང་་་་་་
འབྲིང་པོའོ། །ཞེས་གསུངས་པ་ལྟར་གྱི་དོན་བླ་མའི་ཞལ་ལས་རྟོགས་པར་བྱའོ། །
ཁྲིད་ཚུལ་བསྡུས་པ་ནི། སྔོན་འགྲོ་རྩེ་མོ་ལྟ་བ་དང་། །བསྐྱེད་རིམ་རླུང་དང་གཏུམ་་་་
དང་༑ ། ཞུ་བདེ་རྦ་རླབས་ཐམས་ཅད་ཀྱང་། །རི་བོང་ཅན་དེས་བསྡུས་པ་ཡིན། །
ཞེས་གསུངས་པ་ལྟར་གྱི་དོན་བླ་མའི་ཞལ་ལས་རྟོགས་པར་བྱ། འདི་ལྟར་དམིགས་པའི་
གནད་ལ་རྒྱས་འབྲིང་བསྡུས་གསུམ་གྱི་རྣམ་དབྱེ་ལེགས་པར་ཤེས་པ་ནི། ཁྲིད་ཀྱི་གནད་
བསྡུས་ཏེ་ཉམས་སུ་བླངས་པས་མན་ངག་ཤེས་པར་འགྲོ་གསུང་། ཁ་ཅིག་གཉིས་ལས། །
ཞེས་པ་བརྡ་དོན་གསལ་བ་རྩ་འགྲེལ་གཉིས་ལ་ངོས་འཛིན་པ་དང་། གཞན་དག་འགྲེལ་
པའི་སྟེང་དུ་ལྷོ་པའི་ཟིན་བྲིས་དང་གཉིས་ལ་ངོས་འཛིན་པ་སོགས་ཡོད་ཀྱང་མི་འཐད་་་་
གསུང་ངོ༌། ། །
གཉིས་པ་བཀའ་བབས་དེ་འཛིན་པའི་སློབ་མ་བྱུང་ཚུལ་ལ། ལམ་འབྲས་ཐོག་་་་
མར་གསུང་ཚུལ། རྣམ་འགྲེལ་མཛད་ཚུལ། ལུང་བསྟན་གྱི་སློབ་མ་བྱུང་ཚུལ།
བརྒྱུད་འཛིན་གྱི་གཙོ་བོ་བྱུང་ཚུལ་དང་བཞི། དང་པོ་ནི། བླ་མ་བཀའ་རྒྱ་ལོ་བཅོ་་་་
བརྒྱད་ཐིམ་པ་དང་། ཁམ་པ་ཨ་སེང་གིས་ལམ་འབྲས་གནང་དགོས་ཞེས་གསོལ་་་་་་
བཏབ་པ་གཉིས་དུས་གཅིག་ཏུ་རྟེན་འབྲེལ་འགྲིག་པ་ལས། ཐོག་མར་ཨ་སེང་ལ་གསུང་
ངག་ཡོངས་སུ་རྫོགས་པར་གསུང་། གཞུང་བཤད་ཨ་སེང་མ་ཡང་ཡི་གེར་བཀོད་དོ། །
དེ་ནས་ལོ་བཞི་མ་གསུང་། དེ་ནས་གདུལ་བྱ་སྐལ་བ་དང་ལྡན་པ་རེ་རེ་དང་། གསུམ་་
དང་༑ བདུན་དང་ཉི་ཤུ་རྩ་ལྔ་དང་། སུམ་ཅུ་སོ་བདུན་དང་། མཐར་སྐུ་ཚེའི་མཇུག་
ཏུ་གྲངས་ངེས་པ་ཅན་མི་སྣང་བར་མཐའ་ཡས་པ་ལ་སྟབས་གཅིག་ཏུ་གསུང་ཚུལ་ནི་ལོ་རྒྱུས་
115

ཀྱི་ཡི་གེ་ཚད་ཐུབ་རྣམས་ལས་བཤད་དོ། །དེ་བས་ན་དེང་སང་ཁ་ཅིག ། ཉི་ཤུ་རྩ་ལྔ་་་་
ལས་ལྷག་པ་ལ་བཤད་དུ་མི་འདོད་ཅེས་སྨྲ་བ་ནི། གཞན་ལས་ཁྱད་ཐོན་བྱ་འདོད་པའི་་་་
ཆོས་བརྒྱད་ཡིན་ནམ་གསུང་། གཉིས་པ་ནི་ཞུ་བ་པོ་སོ་སོའི་ངོར་མཛད་པའི་རྣམ་འགྲེལ་་
བཅུ་གཅིག་ཙམ་ཡོད་དེ། ཨ་སེང་ཟླ་རྒྱལ་ལྡན་བུ་དང་། །ཡུམ་སྟོན་ཀློག་སྐྱ་སྒ་ཐེང་ཞུ། །
སྲས་དོན་ཇོ་མོ་ཟངས་རི་ཕུག །གཉག་པ་ཉིད་དང་བཅུ་གཅིག་གོ །ཞེས་པ་ལྟར་རོ།།
༈ གསུམ་པ་ནི། ལུང་བསྟན་དང་མཐུན་པར་ལུང་བསྟན་ཐོབ་པ་གསུམ། བཟོད་པ་
ཐོབ་པ་བདུན། ལམ་ཞུགས་རྟོགས་པ་དང་ལྡན་པ་བརྒྱད་ཅུ་ཙམ་བྱུང་ངོ་།། ༈ བཞི་
པ་ནི་མན་ངག་རིན་པོ་ཆེ་འདི་ནི་རྗེ་བཙུན་སྐུ་མཆེད་གཉིས་ལ་གདམས་ཤིང་། དེའི་ནང་་་
ནས་ཀྱང་རྗེ་བཙུན་རིན་པོ་ཆེ་ལ་བཀའ་བབས་ཏེ་བྱོན་པ་ཡིན། རྗེ་བཙུན་ལ་ཡང་གྲགས་་
པའི་མཐའ་ཅན་བཞི་ལ་སོགས་པའི་སློབ་མ་བསམ་གྱིས་མི་ཁྱབ་པ་ཡོད་ཀྱང་། འདི་་་་་
སའི་སྟེང་ན་འགྲན་ཟླ་ཐམས་ཅད་དང་བྲལ་བ་ས་སྐྱ་པཎྜི་ཏ་ལ་གདམས་ཏེ་བྱོན། དེ་ཉིད་་
ལ་རྒྱ་བོད་ན་སློབ་མའི་ཚོགས་བསམ་གྱིས་མི་ཁྱབ་པ་ཡོད་ཀྱང་། མན་ངག་འདི་ནི། །
མཁས་གྲུབ་ཀུན་གྱི་གཙུག་རྒྱན་ཚོགས་སྒོམ་ཀུན་དགའ་དཔལ་དང་། བཤད་སྒྲུབ་ཀུན་་་་
གྱི་བདག་པོ་འཕགས་པ་གཉིས་ལ་གདམས་ཏེ་བྱོན། དེ་གཉིས་ཀྱི་ནང་ནས་ཀྱང་གཙོ་་་་
བོར་འཕགས་པ་ལས་བརྒྱུད་དེ་རིམ་པར་བྱོན་ཚུལ་ནི། དཔལ་གྱི་དཔལ་མངའ་རྒྱལ་་་་་
མཚན་ཚུལ་ཁྲིམས་དཔལ། །བཟང་པོ་རྒྱལ་མཚན་སེངྒེ་རིན་ཆེན་དང་། །ལྷུན་གྲུབ་རྒྱ་་
མཚོའི་དཔལ་དུ་བདུད་རྩི་འཁྱིལ། ཞེས་དང༌། ཡང་བརྒྱུད་པ་གཅིག་ལ། བཟང་པོ་
རྒྱལ་མཚན་བཟང་པོ་སེངྒེའི་མཐའ། །ཤེས་རབ་རྩེ་མོ་མན་ངག་རིན་ཆེན་འཕེལ། །
ཞེས་པ་ལྟར་རོ། །མན་ངག་གི་བྱུང་ཚུལ་བསྟན་ཟིན་ཏོ། །གསུམ་པ་ལམ་སྲོལ་དེ་ཉིད་་
ཇི་ལྟར་འཆད་པའི་ཚུལ་ལ། རྒྱུད་འཆད་པའི་གནས་སྐབས་ཀྱི་ཆོས་སྣའི་གྲངས་དང་།
མན་ངག་ཉམས་སུ་ལེན་པའི་གནས་སྐབས་ཀྱི་ཆོས་སྣའི་གྲངས་གཉིས་ལས། དང་པོ་ལ།
རྗེ་བཙུན་རིན་པོ་ཆེས། རྒྱུད་སྤྱི་ལ་དགོས་པའི་སྡོམ། རྒྱུད་སོ་སོ་ལ་དགོས་པའི་སྡོམ།
རྡོ་རྗེ་ཐེག་པ་སྤྱི་དང་བྱེ་བྲག་རྒྱུད་འདིའི་རྣལ་འབྱོར་པ་ལ་དགོས་པའི་སྡོམ། སྦས་པའི་་་་་
རྣལ་འབྱོར་པ་ལ་དགོས་པའི་སྡོམ་དང་བཞིར་ཚོམ་བཅད་པའི། དང་པོ་ནི། རྒྱུད་སྡེའི་་
16

དུམ་བུ་རྣམ་དག་མངོན་རྟོགས་དང་། །སྟོང་མཐུན་གཉིས་ཀྱིས་བསྡུས་དོན་བསྟོད་པ་་་་་
གཉིས༑ །བདག་མེད་བསྟོད་པའི་རྣམ་འགྲེལ་དང་བཅས་པ། །ཀུན་ཏུ་དགོས་པའི་་་་་
གཞུང་བདུན་འཐོར་མི་བྱ། །ཞེས་གསུངས་པ་ལྟར་རོ། །གཉིས་པ་ནི། རྒྱུད་དོན་སོ་
སོའི་རྣམ་འགྲེལ་བསྡུས་དོན་བཅས། །གང་ལ་གང་དགོས་དེ་དེ་བླང་བྱ་སྟེ། །དེ་ལྟར་་་་
བཅུ་གསུམ་ལེགས་པར་བལྟས་བྱས་ནས། །རྣམ་པར་ཕྱེ་བས་རྒྱུད་གསུམ་ཤེས་པར་་་་་
འགྱུར༑ །ཞེས་པ་ལྟར་རོ། །གསུམ་པ་ནི། སྨིན་བྱེད་ལྟུང་བའི་རྣམ་གཞག་སྒྲུབ་་་་
ཐབས་བཞི། རབ་གནས་སྦྱིན་སྲེག་ཚོགས་ཀྱི་ཆོ་གར་བཅས། །རྡོ་རྗེ་དྲིལ་བུ་བགྲང་་་་
འཕྲེང་དགང་བླུག་དང་། །ཐ་མའི་ཆོ་ག་མཆོད་རྟེན་སྒྲུབ་པ་སྟེ། །དེ་ལྟར་བཅུ་བཞི་དང་
པོའི་ལས་ཅན་ནས། །བརྩམས་ཏེ་གང་ཟག་ཀུན་གྱིས་གཟུང་བར་བྱ། །ཞེས་པ་ལྟར་་་་
རོ༑ །བཞི་པ་ནི། ལུས་རྒྱན་བཏུང་བའི་སྣོད་དང་གཟུང་བའི་རྫས། །རོལ་མོའི་ཆོ་་་
ག་སྟན་དང་བགོ་བའི་གོས། །འདི་དག་ཧེ་རུ་ཀ་དཔལ་ཆས་དྲུག་སྟེ། །རྣམ་པར་ཕྱེ་བ་
བཅུ་བཞིར་འགྱུར་བ་ཡིན། །ཞེས་པ་ལྟར་ཡིན་ལ། བཅུ་བཞིར་འགྱུར་ཚུལ་ནི། །
ལུས་རྒྱན་ལ་རུས་པའི་རྒྱན་དྲུག །ཐལ་ཆེན་གྱི་ཚོམ་བུ། ཁྲག་གི་ཐིག་ལེ། ཞག་གི་་
ཟོ་རིས་དང་བཞི། བཏུང་བའི་སྣོད་ནི་ཐོད་པ་སྟེ་གཅིག །གཟུང་བྱའི་རྫས་ནི། ས་་་་
ཊཾ་ག་དང་། གྲི་གུག་གཉིས། རོལ་མོའི་ཆོ་ག་ནི། ཌ་མ་རུ། གསང་བའི་རྔ་ཆུང་།
དུང་ཆེན་གྱི་གླིང་བུ་དང་གསུམ། སྟན་ནི་མི་རོ་དང་སྟག་ལྤགས་ཀྱི་སྟན་གཉིས། གོས་
ནི་མི་ལྤགས་ཀྱི་གཡང་གཞི་དང་། སྟག་ལྤགས་ཀྱི་ཤམ་ཐབས་གཉིས་ཏེ་བཅུ་བཞིའོ། །
མན་ངག་ཉམས་སུ་ལེན་པའི་ཆོས་སྣའི་གྲངས་ནི་འོག་ཏུ་རྟོགས་པར་འགྱུར་རོ།། ༈
གཉིས་པ་བྱུང་བའི་ཆོས་ལ་བཤད་སྒྲུབ་བྱ་བའི་ཚུལ་ལ། འཆད་ཐབས་ཀྱི་མན་་་་
ངག་གང་གིས་འཆད་པ། དེས་བཤད་པ་ལྟར་ཉམས་སུ་བླང་བའི་ཚུལ། ཉམས་སུ་་་་
ལེན་པའི་རྣལ་འབྱོར་པ་ལ་གསང་བ་རྣམ་པ་བཅུས་རྒྱས་བཏབ་སྟེ་སྐལ་ལྡན་གྱི་སློབ་མ་ལ་་
sཕན་པར་གདམས་པ་དང་གསུམ། དང་པོ་ལ། བཤད་བྱ། འཆད་བྱེད། དེས་དེ་་
འཆད་པའི་ཚུལ་དང་གསུམ། དང་པོ་ནི། ལམ་འབྲས་བུ་དང་བཅས་པའི་གདམས་པ་
འདི་ཡིན་ལ། དེའི་དོན་ཡང་འདི་ནས་བཤད་པ་ལྟར་གྱི་ལམ་རང་རྐང་ཉམས་སུ་བླང་
117

བ་ལ་བརྟེན་ནས། འདི་ནས་བཤད་པར་གྱུར་པའི་འབྲས་བུ་ཐོབ་པ་ལ་མི་བསླུ་བས་་་་་
ལམ་འབྲས་བུ་དང་བཅས་པ་ཞེས་དང་། ཡང་འདི་ནས་བཤད་པར་གྱུར་པའི་ལམ་་་་་
ཉམས་སུ་བླངས་པ་ལ་བརྟེན་ནས་རང་གི་སེམས་ཀུན་གཞི་དེ་ཉིད་སངས་རྒྱས་ཀྱི་སར་ཁྲིད་་
པར་བྱེད་པས་ན། ཁྲིད་དམ་གདམས་ངག་ཞེས་བྱ་བ་ཡིན་ནོ། །འོ་ན་ལམ་འབྲས་དེ་་་་་
ཇི་ལྟ་བུ་ཞེ་ན། དེ་ལ་བརྗོད་བྱ་ཉིད་ལ་གནས་ཚུལ་གྱིས་དབང་དུ་བྱས་པའི་ལམ་འབྲས་་་་
དང༌༑ རྗོད་བྱེད་གཞུང་གི་བསྟན་ཚུལ་གྱིས་དབང་དུ་བྱས་པའི་ལམ་འབྲས་གཉིས།
དང་པོ་ནི། གཞི་ལམ་འབྲས་གསུམ་རྣམ་པའམ། ལྡོག་ཆ་ཐ་དད་པ་ལ་ངོ་བོ་དབྱེར་་་་་
མེད་པ་དེ་ཉིད་དེ། འདི་ནི་དོན་དམ་པའི་ལམ་འབྲས་སོ། །འདི་ལ་དགོངས་ནས། །
གཞི་ལམ་འབྲས་གསུམ་དབྱེར་མེད་དོན་སྨྲ་བ། །འཁོན་གྱི་རིགས་གྱུར་ཤཱཀྱའི་སྲས་་་་་
མཆོག །རྡོ་རྗེའི་རིགས་ཅན་ཀུན་དགའ་རྒྱལ་མཚན་དཔལ། །བཟང་པོ་ལས་གཞན་་་་
དོན་མཐུན་སྨྲ་བ་སུ། །ཞེས་གསུངས་པ་ཡིན་ནོ། །གཉིས་པ་ལ་ལམ་དང་འབྲས་་་་་
གཉིས༑ དང་པོ་ལ། བགྲོད་བྱའི་ལམ་དང་བགྲོད་བྱེད་ཀྱི་ལམ་གཉིས་ལས། དང་
པོ་ལ། འཇིག་རྟེན་དང་འཇིག་རྟེན་ལས་འདས་པའི་ལམ་གཉིས། འཁོར་ལོ་འཆམ་པ་
དང་བསྐོར་བའི་ལམ་གཉིས། དྲོད་ཀྱིས་བསྡུས་པ་དང་། རྟགས་ཀྱིས་བསྡུས་པ་་་་
གཉིས༑ ཡེ་ཤེས་འཇུག་ལྡོག་དང་རྣམ་རྟོག་འཇུག་ལྡོག་གི་ལམ་གཉིས་ཏེ་རྣམ་གྲངས་ཀྱི་
ཚུལ་གྱིས་བརྒྱད་དམ། ཡང་ན་དེ་དག་གི་སྟེང་དུ་ཡང་ལྟ་བས་བསྡུས་པ་དང་། གྲུབ་་་
མཐས་བསྡུས་པ་གཉིས་བླ་ན་མི་འཕོ་བ་དང་། འཕོ་བའི་ལམ་གཉིས་ཏེ་རྣམ་གྲངས་ཀྱི་
ཚུལ་གྱིས་བཅུ་གཉིས། ཕ་རོལ་ཏུ་ཕྱིན་པ་དང་སྒོ་བསྟུན་ན། ལམ་ལྟར་ན་ལྔ། ་་་་
ལྟར་ན་ཕྱེད་དང་བཅུ་གསུམ། བྱང་ཆུབ་ཀྱི་ཕྱོགས་དང་མཐུན་པའི་ཆོས་ལྟར་ན། སུམ་
ཅུ་རྩ་བདུན་རྣམས་ནི་འདིར་བགྲོད་བྱའི་ལམ་ཡིན་ནོ། །གཉིས་པ་བགྲོད་བྱེད་ལམ་་་་་
རྒྱས་འབྲིང་བསྡུས་གསུམ་དང་ཟབ་འབྲིང་གསུམ་རྣམས་སུ་ཡོད་པའི་དང་པོ་ལམ་རྒྱས་པ་་་
ལ༑ འཁོར་འདས་ཐུན་མོང་བ་ལ་བདུན། འཁོར་ལོ་འཆམ་པ་འཇིག་རྟེན་པ་ལ་་་་་་
བདུན༑ འཁོར་ལོ་བསྐོར་བ་འཇིག་རྟེན་ལས་འདས་པ་ལ་བཞི་སྟེ། བཅོ་བརྒྱད་ད་་་་་
འདི་ལ་ནི། ལམ་རྒྱས་པ་ཆོས་བཅོ་བརྒྱད་ཀྱིས་བསྡུས་པ་ཞེས་བྱའོ། །གཉིས་པ་འཆད་
118

བྱེད་ལ་ཚད་མ་བཞི་བཤད་པ་དང་། སྙན་བརྒྱུད་བཞི་བཤད་པ་གཉིས། དང་པོ་་་་་་
ཚད་མའི་ངག ། གྲངས་ངེས་གོ་རིམ་དང་གསུམ། དང་པོ་ནི། འཇིག་རྟེན་ཐ་སྙད་པ་་
དང་༑ རྟོག་གེ་ལ་གྲགས་པ་ལྟར། དོན་གཉེར་སྐྱེས་བུའི་དགོས་དོན་སྒྲུབ་པ་ལ་་་་་་
བསླུ་བས་ན་ཚད་མ་སྟེ། བླ་མ་ནི་གདམས་ངག་སྟོན་པ་ལ་མི་བསླུ། ཉམས་མྱོང་ནི་བླ་་
མས་བསྟན་པ་ལྟར་ཉམས་སུ་མྱོང་བ་ལ་མི་བསླུ། བསྟན་བཅོས་ནི་བཀའི་དགོངས་་་་་
འགྲེལ་བ་ལ་མི་བསླུ། ལུང་ནི་རང་གི་བསྟན་དོན་ལ་མི་བསླུ་བ་ཡིན་ནོ། །དེ་ཡང་བླ་་་
མ་ནི་རྒྱལ་བའི་ལུང་བསྟན་པའི་ཀླུ་སྒྲུབ་དང་། མཁའ་འགྲོས་བྱིན་གྱིས་བརླབས་པའི་་་་་
བིརླ་པ་ལ་སོགས་པའི་གྲུབ་ཐོབ་དངོས་སམ། དེ་ནས་བརྒྱུད་པ་བར་མ་ཆད་པ་
གདམས་ངག་མངའ་ཞིང་། རྡོ་རྗེ་སློབ་དཔོན་སྤྱིའི་མཚན་ཉིད་དང་ལྡན་པའོ། །ཉམས་་
མྱོང་ནི་ཉམས་ཀྱི་སྣང་བ་ལྔ་གསུམ་བཅོ་ལྔ་པོ་ཅི་རིགས་རྒྱུད་ལ་སྐྱེས་པའོ། །བསྟན་་་་་་
བཅོས་ནི། བཀའི་དགོངས་པ་རང་དབང་དུ་འགྲེལ་ནུས་པའི་གྲུབ་ཐོབ་དངོས་ཀྱིས་་་་་
མཛད་པའི་བསྟན་བཅོས་མཐའ་དག་དང་། འདིར་རྡོ་རྗེའི་ཚིག་རྐང་ངོ༌། །ལུང་་་་་
རྒྱས་པར་བདེ་བར་གཤེགས་པའི་བཀའ་རབ་འབྱམས་མཐའ་དག་དང་། འདིར་གཙོ་་་་
བོར་གྱུར་པ་ནི་ཀྱེ་རྡོར་རྒྱུད་གསུམ་མོ། །གཉིས་པ་གྲངས་ངེས་ནི། ལས་དང་པོ་་་་་་
རྣམས་ལམ་འབྲས་བུ་དང་བཅས་པའི་གདམས་པ་འདིའི་སྒོ་ནས་བཀྲི་བ་ལ་ཚད་མ་བཞིར་་་་
གྲངས་ངེས་ཏེ། དེ་ལས་གྲངས་མང་མི་དགོས་ཤིང༌། ཉུང་ན་མི་འདུ་བའི་ཕྱིར་ཏེ། །
བླ་མས་འཆད་པའི་ཚེ་ཡང་ཚད་མ་བཞི་ལྡན་དུ་འཆད། སློབ་མས་ཉམས་སུ་ལེན་པའི་ཚེ་
ཡང་ཚད་མ་བཞི་ལྡན་དུ་ཉམས་སུ་ལེན། ཉམས་མྱོང་ཏིང་ངེ་འཛིན་ཡང་ཚད་མ་བཞི་ལྡན་
གྱི་སྒོ་ནས་སྐྱེ་བའི་ཕྱིར། གསུམ་པ་གོ་རིམ་ལ་རྒྱུད་ལས་གསུང་པའི་གོ་རིམ། ཐོག་་་་
མར་བྱུང་བའི་གོ་རིམ། ཉམས་སུ་ལེན་པའི་གོ་རིམ། ཉམས་སུ་མྱོང་བའི་གོ་རིམ་དང་
བཞི༑ དང་པོ་ནི། སམྦི་ཊ་ལས། བསྟན་བཅོས་ཚད་མ་སློབ་དཔོན་དང༌། །ལུང་་
གི་རྗེས་འབྲངས་དེ་ཉིད་རིག །ཅེས་པ་ལྟར་བསྟན་བཅོས་བླ་མ་ལུང་དེ་ཉིད་རིག་པ་སྟེ་་་་
ཉམས་མྱོང་ཚད་མ་རྣམས་སོ། །འདི་ནི་རྟོག་གེ་པ་རང་གར་འཇུག་པ་དགག་པའི་ཕྱིར་གོ་
རིམ་འཁྲུགས་པའི་ཚུལ་དུ་གསུང་ངོ༌། །གཉིས་པ་ནི། ཐོག་མར་ལུང་ཚད་མ་འབྱུང་།
11

དེ་ནས་དེའི་དགོངས་པ་འགྲེལ་བའི་བསྟན་བཅོས། དེ་ནས་བསྟན་བཅོས་ནས་འབྱུང་་་་
ལྟར་གྱི་གདམས་ངག་སྟོན་པའི་བླ་མ། དེ་ནས་བླ་མས་བསྟན་པ་ལྟར་ཉམས་སུ་བླང་་་་
ལ་བརྟེན་ནས། རང་རྒྱུད་ལ་ཉམས་མྱོང་ཚད་མ་འབྱུང་བའོ། །གསུམ་པ་ནི། ཐོག་་་་
མར་བླ་མ་ཚད་མའི་ཆོས་སྐོར་ཉམས་སུ་ལེན་དགོས་ཏེ། ཐོག་མར་བླ་མ་ལ་ཡིད་ཆེས་་་་་
བསྐྱེད་ནས་དེས་བསྟན་པའི་གདམས་ངག་ཉམས་སུ་ལེན་དགོས་པའི་ཕྱིར། དེ་ནས་་་
ཉམས་མྱོང་ཚད་མའི་ཆོས་སྐོར་རྣམས་ཉམས་སུ་ལེན་ཏེ། བླ་མས་བསྟན་པ་ལྟར་ཉམས་་་
སུ་བླང་བ་ལ་བརྟེན་ནས་རང་རྒྱུད་ལ་ཉམས་མྱོང་ཚད་མ་སྐྱེ་བའི་ཕྱིར། དེ་ནས་བསྟན་་་་་
བཅོས་ཚད་མ་ཉམས་སུ་ལེན་དགོས་ཏེ། བླ་མས་བསྟན་པ་དང་། རང་གི་ཉམས་སུ་་་་
མྱོང་བ་གཉིས་པོ་དེ་ཡང་གདམས་ངག་གི་བདག་པོ་རྣལ་འབྱོར་དབང་ཕྱུག་གི་དགོངས་པར་་
At.
ངེས་དགོས་པའི་ཕྱིར། དེ་ནས་ལུང་ཚད་མ་ཉམས་སུ་ལེན་ཏེ། རྣལ་འབྱོར་དབང་ཕྱུག་
གི་དགོངས་པ་དེ་ཡང་སངས་རྒྱས་ཀྱི་བཀའི་དགོངས་པར་ངེས་དགོས་པའི་ཕྱིར། བཞི་པ་
ནི་རང་རྒྱུད་ལ་ཉམས་ཀྱི་སྣང་བ་མང་པོ་ཞིག་རྒྱུད་ལ་སྐྱེས་པ་ནི། རྣལ་འབྱོར་པ་རང་ཉིད་
ལ་ཉམས་མྱོང་རྗེས་སུ་དྲན་པའི་ཚད་མ་ཡིན། དེ་བརྟེན་ནས་སྔར་བླ་མས་ཁྱོད་ལ་ཉམས་་
འདི་དང་འདི་སྐྱེ་བར་འགྱུར་རོ། །ཞེས་གསུངས་པ་དེ་ཐོག་ཏུ་ཁེལ་བས་བླ་མ་ལ་སངས་་་་
རྒྱས་དངོས་ཀྱི་འདུ་ཤེས་སྐྱེས་ཏེ། བླ་མ་རྡོ་རྗེ་སློབ་དཔོན་ཉམས་ཀྱི་མན་ངག་གི་ཚད་་་་་་
མར་སོང་། ཉམས་མྱོང་དེ་རྣམས་ཀྱང་ལུང་ལས་འབྱུང་བས་ན། བདེ་བར་གཤེགས་་་་
པའི་བཀའ་ཡང་དག་པ་ལུང་གི་ཚད་མར་སོང་། ལུང་དེ་ཉིད་རྣལ་འབྱོར་དབང་ཕྱུག་གིས་
རྩ་བ་རྡོ་རྗེའི་ཚིག་རྐང་དང་འཕྲོད་པས་ན་བསྟན་བཅོས་ཚད་མར་སོང་བ་ཡིན་ནོ། །འོ་ན་་
ཚད་མ་བཞིའི་གྲངས་དང་གོ་རིམ་དེ་ལྟར་དུ་ངེས་ན་དུས་ཀྱི་འཁོར་ལོ་ལས་ཐོག་མར་བླ་མ་་་་
ལ་ཡིད་ཆེས་པར་བྱའོ། །དེའི་རྗེས་སུ་རང་ཉིད་ལ་ཡིད་ཆེས་པར་བྱའོ། །དེའི་རྗེས་སུ་་
རྒྱུད་ཀྱི་རྒྱལ་པོ་ལ་ཡིད་ཆེས་པར་བྱའོ། །ཞེས་ཚད་མ་གསུམ་དུ་གསུངས་པ་ཅི་ཞེ་ན།
དེ་ནི་རིགས་ལྡན་པདྨ་དཀར་པོས། འཇམ་དབྱངས་གྲགས་པ་ལས་དངོས་སུ་ཐོས་ཤིང་།
ཕན་ཚུན་སར་གནས་ཡིན་པའི་སྟེང་དུ་རྟོགས་པ་ཡང་མཉམ་པས་རྗེས་ཐོབ་ཙམ་ལ་ཡང་་་་
བལྟོས་མི་དགོས་པའི་ཕྱིར་ན། ཚད་མ་གསུམ་གྱིས་ཆོག་པ་ལ་དགོངས་པ་ཡིན་ནོL
120

འོ་ན་ནག་པོ་པས་ཀྱང་བིདྨ་པ་ལ་དངོས་སུ་ཐོས་པས་དེའི་ཚེ་གཞུང་རྡོ་རྗེའི་ཚིག་རྐང་་་་་་
དགོས་པར་འགྱུར་རོ་ཞེ་ན། མི་མཚུངས་ཏེ། རྣལ་འབྱོར་དབང་ཕྱུག་གིས་ནག་པོ་པ་་་་
རང་ལས་རྟོགས་པ་དམའ་བར་གཟིགས་ནས། ཕྱིས་བརྗེད་ཐོའི་ཚུལ་དུ་རྡོ་རྗེའི་ཚིག་རྐང་
འདི་གནང་བ་ཡིན་པས་རྣམ་དབྱེ་འཆད་པར་གྱིས་ཤིག། ༈ །
གཉིས་པ་སྙན་བརྒྱུད་བཞི་བཤད་པ་ནི། གདམས་ངག་འདིའི་སྒོ་ནས་སྐལ་ལྡན་་་
གྱི་གདུལ་བྱ་བཀྲི་བ་ལ་ནི། རྡོ་རྗེ་འཆང་ནས་རྩ་བའི་བླ་མའི་བར་དུ་ཚིག་དོན་ནང་།
བརྡ་ལ། ལག་ལེན་གྱི་བརྒྱུད་པ་རྣམས་བར་མ་ཆད་པའི་དབང་གི་ཆུ་བོ་མ་ནུབ་པ་དང་།
ཉམས་མྱོང་བྱིན་རླབས་ཀྱི་བརྒྱུད་པ་མ་ཉམས་པ་དང་། གདམས་ངག་གི་སན་མ་ལོག་པ་
དང་༑ མོས་གུས་ཀྱི་བསམ་པ་ཚིམ་པ་སྟེ་སྙན་བརྒྱུད་བཞི་དང་ལྡན་པ་ཞིག་ངེས་པར་་་་་
དགོས་པས་གསུང་ངག་འདི་གདམས་པ་གཞན་ཐམས་ཅད་ལས་ཆེས་མཆོག་ཏུ་གྱུར་པའི་རྒྱུ་
མཚན་དེ་ལྟར་ཡིན་ནོ། ། གོ་རིམ་ནི། སྔ་མ་སྔ་མ་ལ་བརྟེན་ནས་ཕྱི་མ་ཕྱི་མ་འབྱུང་།
རྒྱུ་འབྲས་དོན་དང་གྲངས་ངེས་ནི། བཞི་ལས་གྲངས་མང་མི་དགོས་ཤིང་། ཉུང་ན་་་་
འདུ་བས་དེ་ལྟར་དུ་གྲངས་ངེས་སོ། །
གསུམ་པ་འཆད་བྱེད་དེས་བཤད་བྱ་ཇི་ལྟར་འཆད་པའི་ཚུལ་ལ། ཆོས་སྣ་དྲུག་ཅུ་
ཚད་མ་བཞི་དང་སྦྱར་ཏེ་བཤད་པ། མན་ངག་ཕྲ་མོའི་རྐང་གྲངས་ཚད་མ་བཞི་དང་སྦྱར་་་་
ཏེ་བཤད་པ། ཉམས་མྱོང་སྐྱེད་བྱེད་ཁྲིད་ཀྱི་གཞུང་ཤིང་ཆེན་པོ་བཞི་བྱེ་བྲག་ཏུ་བཤད་པ་
དང་གསུམ། དང་པོ་ལ། ཆོས་སྣ་དྲུག་ཅུ་ངོས་བཟུང་བ་དང་། དེ་ཚད་མ་བཞི་དང་་་་
སྦྱར་བ་གཉིས། དང་པོ་ནི། རྡོ་རྗེའི་ཚིག་གི་རྣམ་འགྲེལ་གཉག་མ་དང༌། །གས་་་
བྱེད་ཀུན་གཞི་རྒྱུ་རྒྱུད་གདན་སོགས་དང་། །ལུས་དཀྱིལ་འཆི་བསླུ་བུམ་དབང་འདའ་་་
དང་༑ །ཐིག་ལེའི་རྣལ་འབྱོར་ཕྱག་རྒྱའི་མཚན་ཉིད་དང་། །བཞི་པའི་འདའ་ཁ་བར་་་་
དོའི་གདམས་ངག་དང་། །ལམ་དབང་ཚད་མ་བཞི་དང་གདམས་ངག་དྲུག །རྟེན་་་་་
འབྲེལ་ལྔ་དང་གྲིབ་སེལ་ཡི་གེ་གཉིས། །ཐིག་ལེ་བསྲུང་བ་ཡིག་བརྒྱའི་འདོན་ཐབས་་་་་
དང་༑ །རླུང་སྦྱོར་བྷ་གའི་ཡི་གེ་འཁོར་བཞིའི་རྒྱ། །དབང་ཕྱུག་དོན་བརྒྱད་ས་ཕྱེད་་་་་
འeམངོན་རྟོགས་དང༌། །དོན་བསྡུས་མ་སྟེ་ཉི་ཤུ་རྩ་བཞི་ནི། ། རྩ་བ་ཉིད་ཀྱི་སྟེང་དུ་བཤད་་
121

བྱའོ༑ །དེ་དག་ལས་འཕྲོས་གུད་དུ་གསུངས་པའི་ཚུལ། །འཁོར་འདས་དབྱེར་མེད་་་་་
དབང་བཞིའི་ཆོ་གའི་གནད། །མཆོག་དབང་བསྐུར་ཚུལ་བསྐྱེད་རིམ་བསྡུས་པ་དང་། །
རིལ་བུའི་སྒྲུབ་ཐབས་ཡུམ་གྱི་བྱིན་རླབས་དང༌། །གེགས་སེལ་བཞི་དང་དབང་ཆུ་སྒྲུབ་་་་
ཐབས་གསུམ། ། རྩ་ལྟུང་འཁྲུལ་སྤོང་ཚོགས་འཁོར་སྦྱིན་སྲེག་སྟེ། །རྩ་བ་ལས་འཕྲོ་
ཆོས་སྣ་བཅུ་བདུན་ལས། །རྗེ་བཙུན་ཡུམ་གྱི་བྱིན་རླབས་ཆོ་ག་དང༌། །ཕྱི་མ་བདུན་པ་་
ལོགས་སུ་བཞུགས་ཀྱང་རུང་། །འབྲིང་བསྡུས་ལམ་གཉིས་གཞུང་ཤིང་ཆེན་པོ་བཞི། །
རྟོགས་བསྐྱེད་ཆོས་ལྔ་ལམ་ཟབ་བླ་མ་དང༌། །ལུང་སྦྱར་རྣམ་བཞི་བརྒྱུད་པའི་རྣམ་པར་་་་་
གཉིས༑ །མན་ངག་ཕྲ་མོར་བཅས་པ་དྲུག་ཅུའོ། །ཞེས་པ་ལྟར་རོ། །གཉིས་པ་ནི། །
བླ་མ་ཚད་མ་རྒྱ་བོད་རྣམ་པར་གཉིས། །ཉམས་མྱོང་ཚད་མ་ཁྲིད་ཀྱི་གཞུང་ཤིང་བཞི། །
རྟོགས་བསྐྱེད་ཆོས་ལྔ་གེགས་སེལ་ཡི་གེ་བཞི། །དབང་གི་དམ་ཚིག་གསུམ་གསུམ་ལྟ་བ་་
དང༌། །སྒྲུབ་ཐབས་ལྔ་དང་ཡུམ་གྱི་བྱིན་རླབས་དང་། །གཞུང་ཤིང་དང་པོར་སྦྱར་བའི་
བཅུ་གསུམ་ཡིན། །འབྲིང་བསྡུས་ལམ་གཉིས་ལམ་ཟབ་བླ་མ་དང་། །ཉམས་སུ་བླང་་་་
བྱའི་ཆོས་སྣ་ཉི་ཤུ་དགུ། །གཉག་མ་གསལ་བྱེད་ཉེར་གཉིས་དོན་བསྡུས་མཛད། །་་་
ཤུ་རྩ་བཞི་བསྟན་བཅོས་ཚད་མའི་སྐོར། ། ལུང་གི་ཚད་མ་ལུང་སྦྱར་རྣམ་པ་བཞི། །
ཞེས་པ་ལྟར་རོ། །གཉིས་པ་མན་ངག་ཕྲ་མོ་ཚད་མ་བཞི་དང་སྦྱར་བ་ནི། བླ་མ་ཚད་མ་་
བརྒྱུད་འདེབས་ཁ་སྐོང་དང་། །ས་བིར་མཇལ་ཚུལ་ཉམས་མྱོང་ཚད་མ་ནི། ། ཞུ་ལེན་་་་
སྤྱན་དང་ཨཋའི་བཟླས་ལུང་བཤད། །བདུད་རྩི་དབང་དབྱེ་དགའ་སྟོན་མཎྜལ་བཅས། །
ལུས་སྦྱོངས་ལུས་གནད་བྱིན་རླབས་གཏུམ་མོ་གཉིས། །གེགས་སེལ་དགུ་དང་འཕྲིན་་་་་
ལས་སྣ་ཚོགས་སོགས། །དབང་བཞིའི་ངོ་སྤྲོད་རྩ་འགྲེལ་བཅས་པའོ། །གནད་ཆེ་རྟེན་་
འབྲེལ་ལྔ་དང་ལྕགས་ཀྱུ་དང་། །ཕྱག་ཆེན་འཁོར་བཞི་རྒྱ་དང་ཚོགས་སྦྱོར་ལམ། །
ལམ་བསྡུས་ལུང་སྦྱིན་གསང་བཅུ་བསྟན་བཅོས་སོ། །ལུང་གི་ཚད་མ་ལུང་སྦྱར་གས་་་་
བྱེད་དེ། །དགོན་པ་བ་ལས་གསན་པའི་རྣམ་གྲངས་སོ། །ལམ་ཟབ་རིན་འབྱུང་ནས་་་་་
བཤད་གྲུབ་ཚར་བཅས། །བིར་བསྲུང་བྱིན་རླབས་རྣམ་འཇོམས་ཡི་གེ་བཞི། །བིརླས་་
ས་ཆེན་ཉིད་ལ་གདམས་པའོ། །བརྡ་དོན་རྩ་འགྲེལ་ལྷོ་པའི་ཟིན་བྲིས་དང་། །རྗེ་་་་
122

བཙུན་འགྲོ་ཀུན་དགའ་མཛད་བཅུ་ཕྲག་གཅིག །དཀོན་མཆོག་མཁྱེན་པའི་གཏེར་ཆེན་་་་
ཡབ་སྲས་སོགས། །དམ་པ་གོང་མས་མཛད་པ་མཐའ་ཡས་སོ། །ཚད་མར་སྦྱོར་ཚུལ་་་
སྦྲེལ་ཏེ་ཤེས་པར་བྱ། །ཚར་གསུམ་ཡིག་བརྒྱ་སྒོ་དྲུག་ཆོས་འགྲེལ་ལོ། །ཞེས་པ་ལྟར་་་་
ཤེས་པར་བྱའོ། །གསུམ་པ་ཁྲིད་ཀྱིས་གཞུང་ཤིང་བཞི་བྱེ་བྲག་ཏུ་བཤད་པ་ལ། གཞུང་
ཇི་ལྟ་བ་བཞིན་དཀྲི་བ། མན་ངག་གི་གནད་དྲུག་གིས་དཀྲི་བ། མན་ངག་གི ་་་་
གནད་བཅུ་གཅིག གང་ཟག་དབང་པོ་རབ་འབྲིང་གསུམ་གྱི་སྒོ་ནས་དཀྲི་བའི་གཞུང་་་་་
ཤིང་དང་བཞི། དང་པོ་ནི། རྡོ་རྗེའི་ཚིག་རྐང་གི་གོ་རིམ་ཇི་ལྟ་བ་བཞིན་དང་། ལམ་
རྒྱས་པའི་ཆོས་བཅོ་བརྒྱད་ཀྱིས་བསྡུས་པ་དང་མཐུན་པར་དཀྲི་བས་ན་གཞུང་ཇི་ལྟ་་་་་
བཞིན་དཀྲི་བ་ཞེས་བྱའོ། །དེ་ཡང་རྒྱུད་འཆད་པའི་གནས་སྐབས་ཀྱི་ལམ་རིམ་དང་།
མན་ངག་ཉམས་སུ་ལེན་པའི་གནས་སྐབས་ཀྱི་ལམ་རིམ་གཉིས་ལས། དང་པོ་ནི། །
ཐུན་མོང་གི་སྐྱབས་འགྲོ། གསོ་སྦྱོང་གཏན་ཁྲིམས་སེམས་བསྐྱེད་བཞིས་བསྡུས་པའི་སྤྱོད་
པ་རིམ་ཅན་དང་། གྲུབ་མཐའ་བཞིས་བསྡུས་པའི་ལྟ་བ་རིམ་ཅན་དང་། རྒྱུད་སྡེ་བཞི་་་
རྣམས་ལ་རིམ་གྱིས་བསླབ་ནས་སླར་དགེས་པ་རྡོ་རྗེའི་སྨིན་བྱེད་ཀྱི་དབང་བླང་སྟེ། གྲོལ་་
བྱེད་ཀྱི་ལམ་སྒོམ་པར་བྱེད་པའོ། །གཉིས་པ་ནི་ཐེག་པ་ལྟར་ན་ཉན་ཐོས་དང་། ཐེག་་་་
ཆེན་ཕ་རོལ་ཏུ་ཕྱིན་པ་གཉིས་སམ། སྡོམ་པ་ལྟར་ན་སོ་ཐར་བྱང་སྡོམ་གཉིས་ཀྱི་བསྡུས་་་་
པའི་ལྟ་སྤྱོད་ཀྱིས་ཉམས་ལེན་གྱི་དོན་རྣམས། སྔོན་འགྲོ་སྣང་བ་གསུམ་གྱི་སྐབས་སུ་་་་
ཉམས་སུ་བླངས་པས་རྒྱུད་སྦྱངས་ཏེ། དངོས་གཞི་དབང་བསྐུར་ཞིང་རྒྱུད་གསུམ་དུ་དཀྲི་་
བའི་སྒོ་ནས་རྡོ་རྗེ་ཐེག་པའི་ལམ་ཉམས་སུ་ལེན་པར་བྱེད་པའོ། །གཉིས་པ་ནི་རྡོ་རྗེ་ཐེག་་
པའི་སྨིན་གྲོལ་གྱི་ལམ་ཐམས་ཅད་མན་ངག་གི་གནད་དྲུག་ལྡན་དུ་ཉམས་སུ་ལེན་པ་སྟེ།
རྒྱུ་ལ་གནས་པ། དབང་ལས་ཐོབ་པ། ལམ་ལ་གོམས་པ། ལྟ་བ་ལ་ཉམས་སུ་མྱོང་
བ༑ གྲུབ་མཐའ་ལ་རྟགས་སུ་ཤར་བ། འབྲས་བུ་ལ་དོན་མ་ལུས་པ་མངོན་དུ་གྱུར་པ་
དང་དྲུག །བསྡུ་ན་རྒྱུད་གསུམ་དུ་འདུས་ཏེ། རྒྱུ་ལ་གནས་པའི་རྒྱུ་རྒྱུད་དབང་ལ་
ཐོབ་པ་སོགས་བཞི་ནི་ཐབས་རྒྱུད། འབྲས་བུ་ལ་མངོན་དུ་གྱུར་པ་ནི་འབྲས་རྒྱུད་ཡིན།
དྲུག་ཏུ་ཕྱེ་བའི་དགོས་པ་ནི། དྲུག་པོ་སྔ་མ་སྔ་མའི་རྗེས་སུ་ཕྱི་མ་ཕྱི་མ་འགྲེལ་ཆགས་སུ་་་
123

འབྱུང་བ་ཤེས་པའི་ཆེད་ཡིན་ནོ། །གསུམ་པ་ནི་སྐལ་ལྡན་ཅིག་ཆར་བ་ཞིག་སྨིན་བྱེད་ཀྱི་་
དབང་བསྐུར་བ་ཐོབ་ཅིང་། དམ་ཚིག་དང་སྡོམ་པར་ལྡན་པ་ལ། བསྐྱེད་རིམ་རྟེན་ཙམ་
དུ་བྱས་ནས་གཙོ་བོར་རྫོགས་རིམ་གྱིས་དཀྲི་བ་ལ་གནད་བཅུ་གཅིག་སྟེ། ཁམས་འདུས་་
དང་པོ་ལ་དང་པོར་སྦྱོང་བ་ཁྱད་པར་ཅན་གྱི་གནད། འོག་རླུང་བསྐྱོད་པ་ལུས་ཀྱི་་་་་
རླབས་ཀྱི་གནད། ངག་འདྲེན་པ་ཞི་བའི་གནད། དྲག་པོའི་གནད་དང་བཞི། འདུས་
པ་བར་པ་ལ་ལྟ་བ་གསོ་བ་ཕྱག་རྒྱ་བརྟེན་པའི་གནད། བོགས་འབྱིན་བརྒྱད་ཀྱི་གནད།
སྤྱོད་པ་ཆུང་ངུ་དྲན་པ་ཉེར་བཞག་བཞིའི་གནད་དང་གསུམ། འདུས་པ་ཐ་མ་ལ། སྤྱོད་
པ་ཆེན་པོ་ཡང་དག་སྤོང་བཞིའི་གནད། ཏིང་ངེ་འཛིན་སེམས་ཀྱི་རྦ་རླབས་ཀྱི་གནད་དང་་
གཉིས༑ འཇིག་རྟེན་ལས་འདས་པའི་ལམ་ལ། ཕྱི་ནང་གི་རྟེན་འབྲེལ་དབང་བས་་་་་
དང༌༑ དཀྱིལ་འཁོར་བཞིའི་གནད། ཕྱི་ནང་གི་རྟེན་འབྲེལ་འགྲོས་བཞི་ཐིམ་པའི་་་་་
གནད་གཉིས་ཏེ་བཅུ་གཅིག་གོ། ༈ བཞི་པ་ནི་ཐེག་པ་ཐུན་མོང་བ་ལ་བསླབ་པར་་་་
བ༑ ལྟ་བ་འཁོར་འདས་དབྱེར་མེད་ལ་བསླབ་པར་བྱ་བ། གང་ཟག་གི་རིགས་སོ་སོའི་
འཇུག་པ་ལ་བསླབ་པར་བྱ་བ་གསུམ་ལས། དང་པོ་ལ། ཉན་ཐོས་ཀྱི་ཐེག་པ་དང་ཐུན་
མོང་བ་ལ་བསླབ་པར་བྱ་བ་ནི། འཁོར་བའི་ཉེས་དམིགས་འཆི་བ་མི་རྟག་པ། ལས་་་་
རྒྱུ་འབྲས་དང་གསུམ་གྱི་སྒོ་ནས་དཀྲི་བར་བྱེད་པའོ། ། ཕ་རོལ་ཏུ་ཕྱིན་པ་དང་ཐུན་མོང་བ་
ལ་བསླབ་པར་བྱ་བ་ནི་བྱམས་སྙིང་རྗེ་བྱང་ཆུབ་ཀྱི་སེམས་གསུམ་གྱི་སྒོ་ནས་དཀྲི་བར་བྱེད་
པའོ༑ །གཉིས་པ་འཁོར་འདས་དབྱེར་མེད་ལ་བསླབ་པར་བྱ་བ་ནི། དབང་བསྐུར་བ་
ལེགས་པར་ཐོབ་པའི་རྗེས་སུ། སྣང་བ་སེམས། སེམས་སྒྱུ་མ། སྒྱུ་མ་རང་བཞིན་་་་་
མེད་པར་གཏན་ལ་ཕབ་པ་གསུམ་གྱི་སྒོ་ནས་དཀྲི་བའོ། །རིགས་སོ་སོའི་འཇུག་པ་ལ་་་་་
བསླབ་པར་བྱ་བ་ལ། ཐབས་ཀྱི་ཕྱོགས་སུ་ལྷུང་བ། ཤེས་རབ་ཀྱི་ཕྱོགས་སུ་ལྷུང་བ།
ཟུང་དུ་འཇུག་པ་དང་གསུམ་ལ། རབ་འབྲིང་ཐ་གསུམ་དུ་ཕྱེ་བས་དགུ་ཡོད་པ་ཡང་།
རང་རང་གི་བསམ་པ་དང་མཐུན་པར་དཀྲི་བར་བྱེད་པའོ། །མདོར་ན་ཉན་ཐོས་དང་ཐུན་་
མོང་བ་ལ་བསླབ་པར་བྱ་བའི་གང་ཟག་ནས། ཟུང་འཇུག་གི་རྣལ་འབྱོར་པ་རབ་ཀྱི་བར་
བཅུ་གཉིས་པོ་ཐམས་ཅད་གསུང་ངག་འདིའི་ལམ་གྱིས་དཀྲིར་རུང་བ་ཡིན་ཏེ། དཔེར་ན་་
124

ཤེར་ཕྱིན་ལས་ཐེག་པ་གསུམ་ཆར་གྱི་རྟོགས་རིགས་ཚང་བར་བསྟན་པས་ན་ཐེག་པ་གསུམ་་
གྱི་གང་ཟག་ཐམས་ཅད་དཀྲིར་རུང་བ་བཞིན་ནོ། །གོང་གི་གཉིས་པ་སྙན་བརྒྱུད་བཞིའི་་
སྒོ་ནས་བཤད་པ་ལ། དབང་གི་ཆུ་བོ་མ་ནུབ་པ་སོགས་བཞི་ཡོད་པའི་དང་པོ་ལ། རྒྱུ་་
དུས་ཀྱི་དབང་གི་ཆུ་བོ་མ་ནུབ་པ། ལམ་དུས་ཀྱི་དབང་གི་ཆུ་བོ་མ་ནུབ་པ། འབྲས་་་་་
དུས་ཀྱི་དབང་གི་ཆུ་བོ་མ་ནུབ་པ་དང་གསུམ། དང་པོ་ནི། བླ་མ་མཚན་ཉིད་དང་ལྡན་་་་
པ་ལས། རྒྱུད་སྡེ་ནས་གསུངས་པའི་དབང་བསྐུར་མཚན་ཉིད་པ་ཐོག་མར་ཐོབ་པ་སྟེ།
དེ་ཡང་དབང་གི་ཡེ་ཤེས་སྐྱེས་པའམ། དབང་དོན་དག་བྱ་དག་བྱེད་ངོ་འཕྲོད་ན་དབང་་་་
ཐོབ་པའི་ཚད་དོ། །གཉིས་པ་ལ་ཐུན་མོང་དང་ཐུན་མོང་མ་ཡིན་པའི་ལམ་དུས་ཀྱི་དབང་་
གི་ཆུ་བོ་མ་ནུབ་པ་གཉིས་ལས། དང་པོ་ནི། སླར་ཡང་བླ་མ་སོ་སོ་ལས་དབང་བླངས་་་
པ་དང་། རང་ཉིད་ཀྱིས་བདག་འཇུག་གི་ཚུལ་གྱིས་བླངས་པ་མཐའ་དག་གོ། ༈ །
གཉིས་པ་ནི་བླ་མ་ལས་ཟབ་མོ་ལུས་ཀྱི་དཀྱིལ་འཁོར་དུ་དབང་ཐོབ་ནས་དེ་ཐུན་བཞི་དང་་་་
གསུམ་ལ་སོགས་པར་ཆག་མེད་དུ་བསྒོམ་པའོ། །གསུམ་པ་འབྲས་དུས་ཀྱི་དབང་ནི། །
འབྲས་བུ་ལ་མཚམས་སྦྱོར་བ་ཉེ་རྒྱུའི་གནས་སྐབས་ཀྱི་དབང་བཞི་སྟེ། འདི་ཡང་ལ་་་་་་
གཅིག་ཁོ་ན་ཡིན་ནོ། །གཉིས་པ་བྱིན་རླབས་ཀྱི་བརྒྱུད་པ་མ་ཉམས་པ་ལ། ཉམས་སུ་་
ལེན་པའི་མཐའ། ཉམས་སུ་མྱོང་བའི་མཐའ། བྱིན་གྱིས་བརླབས་པའི་མཐའ།
སྒྲུབ་པའི་མཐའ་དང་བཞི། དང་པོ་ནི། ཚིག་དོན་བརྡ་ལག་ལེན་གྱི་བརྒྱུད་པ་བན་་་་་
བར་མ་ཆད་པ་ལས་འོངས་པའི་བླ་མའི་གདམས་ངག་རྣམས་རང་གིས་ཚུལ་བཞིན་་་་་
ཉམས་སུ་ལེན་པར་བྱེད་པའོ། །གཉིས་པ་ནི། དེ་ལྟར་ཉམས་སུ་བླངས་པ་ལ་བརྟེན་་་་
ནས་ཉམས་ཀྱི་སྣང་བ་ལྔ་གསུམ་བཅོ་ལྔ་གང་རུང་རྒྱུད་ལ་སྐྱེ་བའོ། །གསུམ་པ་ནི་ཕོ་བྲང་
འདུས་པ་བཞི་ལ་སོགས་པར། རླུང་སེམས་མཁའ་འགྲོ་ཡབ་ཡུམ་བཅུ་འདུས་པས་བདག་
རྒྱུད་བྱིན་གྱིས་བརླབ་པའོ། །བཞི་པ་ནི་ཉམས་སུ་བླངས་པས་བརྩོན་འགྲུས་རབ་ཚེ་འདི་
ཉིད་ལ་གྲུབ་མཐའ་སྙོགས་པར་འགྱུར་བའོ། །གསུམ་པ་གདམས་ངག་གི་སརྒ་མ་ལོག་་་་
པ་ནི། ལམ་སྒོམ་པའི་དུས་སུ་སྲིན་པོ་ལ་སོགས་པ་བརྡེག་པ་དང་། བདུད་ལ་སོགས་་
པ་འཇིགས་ཤིང་སྐྲག་པའི་ཉམས་བྱུང་ན། གདམས་ངག་མེད་པ་རྣམས་བར་ཆད་ད་་་་་
125

འཛིན་པ་ལས། འདི་པའི་ལུགས་ཀྱི་རྡོ་རྗེ་ལུས་ཀྱི་རྩ་ཡིག་རྣམས་སུ་རླུང་སེམས་ཀྱི་འད་་་་
འཕྲོའི་དབང་ལས་བྱུང་བའི་ཉམས་སྣང་ཡིན་པར་ངོ་འཕྲོད་པས་ན་ཏིང་ངེ་འཛིན་ངོ་ཤེས་་་་་
པས་བསམ་གཏན་གྱི་གེགས་སེལ། བར་ཆད་ངོ་ཤེས་པས་བདུད་ཀྱི་གེགས་སེལ།
སྐྱོན་ཡོན་ཏན་དུ་ལེན་ཞིང་བར་ཆད་དངོས་གྲུབ་ཏུ་ལེན་ཤེས་པ་སྟེ། མདོར་ན་གདམས་་་་
ངག་གི་རྒྱལ་པོ་ངོ་ཤེས་པ། གེགས་སེལ་གྱི་རྒྱལ་པོ་བྱུང་རྒྱལ་ཞེས་བྱ་བ། ཉམས་མྱོང་་
ཚད་མ་རྒྱུད་ལ་སྐྱེས་པའི་ཚད་དོ། །བཞི་པ་ནི། སྔར་བླ་མས་ཇི་སྐད་བསྟན་པ་བཞིན་་་་
རང་རྒྱུད་ལ་ཉམས་སུ་མྱོང་བས། བླ་མ་ལ་སངས་རྒྱས་དངོས་ཀྱི་འདུ་ཤེས་སྐྱེས་ཤིང་།
མོས་པ་དེ་ཉིད་གཞན་གྱིས་འཕྲོག་པར་མི་ནུས་པ་སྟེ། མོས་གུས་ཀྱི་རྒྱལ་པོ་ཡིད་ཆེས་་་་་
ཞེས་བྱ་བ་དེ་ཡིན་ནོ།། ༈ ཐོག་མར་ཡིད་ཆེས་བརྒྱུད་པའི་བྱུང་ཚུལ་དང་། དེ་ནས་་་
བཤད་བྱའི་ལམ་འབྲས་ངོས་བཟུང་བ། ཚད་མ་སྙན་བརྒྱུད་བཞིའི་འཆད་ཚུལ་ནི། །
ལམ་འདིར་རྣམ་དཔྱོད་སྤྱན་དབྱེའི་ཆོ་ག་ཡིན། །བྱུང་ཚུལ་འཆད་ཐབས་ངེས་པའི་བློ་་་་
གྲོས་ཀྱིས། །གཟིགས་པ་སྟོང་འདིས་སྙན་བརྒྱུད་གདམས་པ་ཡི། །སུམ་རྩེན་འཆི་མེད་
འདུན་ས་མཛེས་མིན་ན། །ཉམས་མྱོང་ཁྲིད་ཀྱང་ཕྱོགས་རེའི་མིག་ཅན་ཡིན། །འོན་་་་་
ཀྱང་མོས་གུས་ལས་འཕྲོ་བརྩོན་འགྲུས་ཀྱི། །ཞིང་ས་གཤིན་ན་ཅི་བྱས་བདེ་བ་བཞིན། །
ཁྲིད་ཚུལ་སྣེ་གཅིག་གིས་ཀྱང་ས་ལམ་ཀུན། །རྫོགས་འདྲའི་ཆོ་འཕྲུལ་རི་མོ་ཅི་ཡང་་་་་
འཆར༑ ། ཨ་ཧོ་རྣམ་དཔྱོད་ཡིད་ཀྱི་དཔལ་མོ་ཡིས། །སྔོན་བསགས་སྙིང་གི་མཛའ་བོ་
ཚིམ་པའི་དབྱངས། །ཕུན་ཚོགས་ཕན་དང་བདེ་བའི་སྒོ་གཅིག་པུ། །རྒྱལ་བསྟན་སྲོག་་་
གི་བཅུ་ལེན་ཉིད་དུ་བབས། །བླ་མའི་ཞལ་གྱི་བདུད་རྩིའི་རྒྱུན། །ཕུལ་ཕྱིན་སྙིང་པོ་་
ལེགས་བཤད་འདི། །རང་ཉིད་དྲན་པའི་གསལ་འདེབས་ཕྱིར། ། མ་བརྗེད་ཡི་གེ་་་
ལམ་དུ་ཤར། །གསུང་ངག་རིན་པོ་ཆེའི་བྱུང་ཚུལ་དང་ཁོག་ཕུབས་ཀྱི་ཟིན་བྲིས་གསུང་་་་་
ངག་བསྟན་པའི་པད་ཚལ་བཞད་པ་འདི་ནི། རང་གི་བགྲང་གཞི་ཉེར་བརྒྱད་ལོན་པའི་ཚེ།
རྗེ་བླ་མ་མཁས་གྲུབ་ཀུན་གྱི་གཙུག་རྒྱན་རྡོ་རྗེ་འཆང་ཆེན་པོ་དབང་ཕྱུག་དཔལ་བཟང་པོ་་
གསུང་ལ། རྗེ་དེ་ཉིད་ཀྱི་ཞབས་རྡུལ་སྤྱི་བོས་ལེན་པའི་བཀའ་འབངས་དགེ་ཚུལ་རིག་་་་་
སྔགས་འཛིན་པ་ངག་དབང་ཆོས་ཀྱི་གྲགས་པས། ཐུབ་བསྟན་ཡངས་པ་ཅན་གྱི་ཆོས་གྲྭ་་་
126

ཆེན་པོར་ཟིན་བྲིས་སུ་བགྱིས་པ་འདིས་ཀྱང་། ཡོངས་འཛིན་བླ་མ་མཆོག་གི་བསྟན་པ་་་
བསྐལ་བརྒྱའི་བར་དུ་འཚོ་ཞིང་གཞེས་པར་གྱུར་ཅིག། །།མངྒ་ལཾ། བྷ་ཝནྟ་ཤུ་བྷེ། །
127

༄༅། །རྡོ་རྗེ་ཐེག་པའི་བསླབ་བྱ་དམ་ཚིག་
གི་ཚོགས་རྣམ་པར་བཤད་པའི་ཟིན་བྲིས་
ལམ་གྱི་རྩ་བ་བག་ཡོད་གཏམ་གྱི་བདུད་
རྩི་ཞེས་བྱ་བ་བཞུགས་སོ།།
ངག་དབང་ཆོས་ཀྱི་གྲགས་པ།
28

༄༅། །མདོ་རྒྱུད་མང་ཐོས་ཛནྡྷའི་བུ་མོའི་རྒྱུན། །ཀླུ་སྒྲུབ་ལྟ་བའི་རྒྱ་མཚོ་་་་
ཆལ་ཆིལ་བཅས། །གཡོ་བའི་རླབས་ཕྲེང་མཁྱེན་པའི་ཆུ་གཏེར་ཆེ། །ཀླུ་སྒྲུབ་རྒྱ་མཚོ་་་
དྲན་ནོ་བདག་བྱིན་རློབས། །བློ་གྲོས་ཉིན་མོའི་དབང་ཕྱུག་ཕན་བདེའི་སྲོག །གཟུགས་
ཅན་བཞིན་དུ་གསོ་བ་སྨིན་གྲོལ་གྱི། །དཔལ་ཡོན་ཕྲིན་ལས་བཟང་པོའི་འོད་བརྒྱ་བྲེས། །
རིགས་བརྒྱའི་ཁྱབ་བདག་བླ་མ་མཆོག་ལ་འདུད། །བདེ་སྟོང་ཡེ་ཤེས་མངོན་སུམ་གསལ་
བའི་སྐུ། །སྐལ་བཟང་ཡིད་མཚོར་དགེ་བསྙེན་མཆོག་གི་ཟོལ། །མཐུ་སྟོབས་མགོན་་་་
པོའི་ཞབས་དང་མི་གཉིས་པའི། །གྲགས་པའི་རྒྱལ་མཚན་སྲིད་ན་རྒྱལ་གྱུར་ཅིག །
སྨིན་བྱེད་འཆི་མེད་བདུད་རྩིའི་དབང་ཐོབ་ནས། །ལམ་གྱི་རྩ་བ་དམ་ཚིག་སྡོམ་པའི་་་་་
ཚོགས༑ །མིག་གི་འབྲས་བཞིན་གཅེས་པར་བསྲུང་བའི་ཚུལ། །ཡོངས་འཛིན་བླ་མའི་་
གསུང་བཞིན་འདིར་བཤད་བྱ། །
གཉིས་པ་ལམ་ཇི་ལྟར་བསྒོམ་པའི་ཚུལ་ལ། གཞི་དམ་ཚིག་ལ་གནས་པར་བྱ་བ་་
སོགས་གསུམ་དུ་ཡོད་པའི་དང་པོ་ལ། དབང་བཞིའི་དམ་ཚིག་སྤྱིར་བསྟན་པ་དང་། །
བུམ་དབང་གི་དམ་ཚིག་ཕྱི་མ་གསུམ་བྱེ་བྲག་ཏུ་བཤད་པ་གཉིས། དང་པོ་ནི། རྒྱུད་་་་་
གསུམ་མཛེས་རྒྱན་ལྟར་གསུངས་པས་དེར་བལྟ་བར་བྱའོ། །གཉིས་པ་ལ། བཟའ་བ།
མི་འབྲལ་བ། བསྲུང་བའི་དམ་ཚིག་དང་གསུམ། དང་པོ་ནི། བརྒྱུད་པ་བར་མ་ཆད་
པ་ལས་འོངས་པའི་མན་ངག་གིས་བསྒྲུབས་པའི་བདུད་རྩི་རིལ་བུ་ཚུལ་བཞིན་དུ་བསྟེན་་་་་
པའོ༑ །གཉིས་པ་ནི། སྐུ་མི་འབྲལ་བ་བྲིས་སྐུ། གསུང་མི་འབྲལ་བ་གླེགས་བམ།
ཐུགས་མི་འབྲལ་བ་རྡོ་རྗེ་དང་དྲིལ་བུ་རྣམས་བསྟེན་ཅིང་མི་འབྲལ་བ་དམ་བཅའ་བའོ། །
གསུམ་པ་བསྲུང་བའི་དམ་ཚིག་ལ། བསྲུང་བྱ་རྩ་ལྟུང་བཅུ་བཞི་ཡོད་པས། དེ་ཉིད་་་་་་
འཆད་པར་བྱེད་པ་ལ། ཀླད་ཀྱི་དོན་དང་། གཞུང་གི་དོན་གཉིས། དང་པོ་ནི།
ཀུན་ནས་དང་བས་བླ་མ་ཡི། །ཞབས་ཀྱི་པདྨོ་ལ་བཏུད་དེ། །ཞེས་པ་ནི། རྡོ་རྗེ་ཐེག་
པའི་བཀའ་དྲིན་ནོས་པའི་བླ་མའི་ཞབས་ཀྱི་གདན་པདྨོ་ལ་བཏུད་ན། མཆོག་བླ་མ་ལ་ལྟ་
སྨོས་ཀྱང་ཅི་དགོས་ཞེས་པའོ། །བཤད་པར་དམ་བཅའ་བ་ནི། རྩ་བའི་ལྟུང་བ་བཅུ་་་
བཞི་ནི། །རྒྱུད་ལས་གསུངས་བཞིན་བཤད་པར་བྱ། །ཞེས་པ་སྟེ། དེ་ཡང་བསྲུངས་
130

ན་དངོས་གྲུབ་ཐམས་ཅད་ཀྱི་རྩ་བ་དང་། མ་བསྲུངས་ན་ཉེས་པ་ཐམས་ཅད་ཀྱི་རྩ་བ་ཡིན་
པས་ན་རྩ་བ། རྣམ་སྨིན་ངན་སོང་དུ་ལྟུང་བར་བྱེད་པས་ན་ལྟུང་བ། བཅུ་བཞི་་་་་
གྲངས་ངེས་པ་སྟེ། དེ་ལས་མང་མི་དགོས་ཤིང་ཉུང་ན་མི་འདུ་བས་སོ། །རྒྱུད་ལས་་་་་
གསུངས་བཞིན་ཞེས་པ་ནི། གསང་བ་འདུས་པའི་རྒྱུད་འབུམ་པ་དང་། དུས་ཀྱི་འཁོར་
ལོའི་དམ་པ་དང་པོའི་རྒྱུད་དང་། རྡོ་རྗེ་གུར་དང་། དགྲ་ནག་སོགས་ལས་གསུངས་པ་་
བཞིན༑ རྣལ་འབྱོར་དབང་ཕྱུག་འདིས་འཁྲུགས་བསྡེབས་ནས་ཕྱི་རབས་ཀྱི་དོན་དུ་
གསལ་བར་བཤད་པར་བྱ། ཞེས་པའོ། །གཉིས་པ་གཞུང་དོན་ལ་བཅུ་བཞི་ཡོད་པའི་་
དང་པོ་རྡོ་རྗེ་སློབ་དཔོན་གྱི་རྩ་ལྟུང་ལ། །
སྤྱིའི་དོན་དང་། ཡན་ལག་གི་དོན་གཉིས། དང་པོ་ལ་ལྟུང་བའི་ངོ་བོ་ཉིད་རྣམ་་
པར་གཞག་པ། ཡན་ལག་དུས་ལྟུང་བར་འགྱུར་བ། དེས་ལྟུང་བར་འགྱུར་བའི་རྒྱུ་་་་
མཚན༑ མི་འབྱུང་བར་བྱ་བའི་ཕྱིར་བསླབ་པ། བྱུང་བ་ཕྱིར་བཅོས་པའི་ཐབས།
རྣམ་སྨིན་རྟོགས་པར་བྱ་བའི་ཕྱིར་ཆེ་འབྲིང་གི་རྣམ་པར་གཞག་པ་དང་དྲུག །དང་པོ་ནི། །
ཡུལ་རྡོ་རྗེ་སློབ་དཔོན་ལ་མནར་སེམས་པའི་སྒོ་ནས་དམོད་པ་སྟེ། སློབ་དཔོན་དེའི་དབྱེ་་་
བ་ནི། དགྲ་ནག་གི་འགྲེལ་པ་ལས། དམ་ཚིག་ཀློག་པ་སྦྱིན་པ་དང་། །འཆད་བྱེད་་་་
མན་ངག་སྟོན་པ་དང་། །དབང་བསྐུར་བ་དང་ལས་བྱེད་པ། །དེ་རྣམས་སློབ་དཔོན་་་་
ཞེས་བཤད་དོ། །ཞེས་གསུངས་པ་ལྟར་དྲུག་ཡོད་པའི། དང་པོ་ནི། རྡོ་རྗེ་ཐེག་པའི་་
བསླབ་བྱ་སྟོན་པ་པོ། གཉིས་པ་ནི། སྔགས་ཀྱི་བཟླས་ལུང་འབོགས་པ་པོ། གསུམ་
པ་ནི། རྒྱུད་བཤད་པ་པོ། བཞི་པ་ནི། མན་ངག་སྟོན་པ་པོ། ལྔ་པ་ནི། དབང་་
བསྐུར་བ་པོ། དྲུག་པ་ནི། རབ་གནས་དང་སྦྱིན་སྲེག་ལ་སོགས་པའི་རྣམ་གཞག་སྟོན་་་་
པའི་རྡོ་རྗེ་སློབ་དཔོན་ནོ། །དམོད་པའི་ཚུལ་ནི། སློབ་དཔོན་འདི་ནི་ཚུལ་ཁྲིམས་་་་་
འཆལ་བའོ། །རང་བཞིན་ངན་པའོ། །བྱས་པ་མི་གཟོ་བའོ། །འཇིག་རྟེན་གྱི་ཚུལ་
ལུགས་དང་མི་མཐུན་པའོ། །ཞེས་ཡིད་ཀྱིས་མནར་སེམས་པ། དེའི་སྟེང་དུ་ཡང་ལུས་་་་
ངག་གི་གྲོགས་བྱས་པའོ། །གཉིས་པ་ལ། རྟེན་གྱི་ཡན་ལག །ཡུལ་གྱི་ཡན་ལག །
བསམ་པའི་ཡན་ལག །ངོ་བོ་ཉིད་ཀྱི་ཡན་ལག །དུས་སྐབས་ཀྱི་ཡན་ལག་དང་ལྔ།
13

དང་པོ་ནི། དབང་བསྐུར་བ་ཐོབ་ཅིང་དམ་ཚིག་དང་ལྡན་པ། ཤེས་པ་རང་བཞིན་་་་
གནས་པའོ། །གཉིས་པ་ནི། སྔར་བཤད་པ་ལྟར་སློབ་དཔོན་རྣམ་པ་དྲུག་གོ །
གསུམ་པ་ནི། ལྟུང་བ་འབྱུང་བའི་རྒྱུ་བཞི་པོ་གང་རུང་གིས་ཀུན་ནས་བསླངས་པའི་དམོད་
པར་འདོད་པའོ། ། རྒྱུ་བཞི་ནི། མི་ཤེས་པ། མ་གུས་པ། བག་མེད་པ། ཉོན་་་་
མོངས་མང་བ་དང་བཞིའོ། །བཞི་པ་ནི། ཡུལ་རྡོ་རྗེ་སློབ་དཔོན་ལ་དམོད་པའོ། །
ལྔ་པ་ནི། དེ་ལྟར་དམོད་པ་མཁྱེན་ནས་བླ་མ་ཐུགས་མ་རངས་པར་གྱུར་པའི་ཚེའོ། །
གསུམ་པ་དེས་ལྟུང་བར་འགྱུར་བའི་རྒྱུ་མཚན་ནི། དབང་བསྐུར་བའི་འཇུག་པའི་སྐབས་་
སུ་བླ་མའི་བཀའ་ཉན་པའི་སྒོ་ནས་དམ་ལ་བཞག་པ་དང་། སྡོམ་པ་གཟུང་བའི་ཚེ།
སློབ་དཔོན་དག་ཀྱང་གཟུང་བར་བགྱི། །ཞེས་པས་ཁས་བླངས་པ་དང་། སྡོམ་པ་
བསྒྲག་པའི་ཚེ། སློབ་དཔོན་སྨད་པར་མི་བྱ་སྟེ། །ཞེས་གསུངས་པས་སོ། །བཞི་པ་
མི་འབྱུང་བར་བྱ་བའི་ཕྱིར་བསླབ་པ་ནི། བླ་མ་ལ་དངོས་གྲུབ་སྩོལ་བ་ལ་ཡི་དམ་གྱི་ལྷ།
འཇིགས་པ་ལས་སྐྱོབ་པ་ལ་དམག་དཔོན་དཔའ་བོ། ཆུ་བོ་ལས་སྒྲོལ་བ་ལ་གྲུ་སྐྱ་འཛིན་་་
པ༑ ནད་ཞི་བར་བྱེད་པ་ལ་སྨན་པ་མཁས་པའི་འདུ་ཤེས་དང་། རང་ཉིད་ལ་དངོས་་་་་
གྲུབ་ཞུ་བ་པོ་སོགས་སུ་འདུ་ཤེས་པའི་སྒོ་ནས་བསླབ་པར་བྱའོ། །ལྔ་པ་བྱུང་བ་ཕྱིར་་་་་
བཅོས་པའི་ཐབས་ལ། ཡན་ལག་མ་ཚང་བའི་ལྟུང་བ་ལས་ལྡང་ཚུལ། ཡན་ལག་ཚང་་
བའི་ལྟུང་བ་ལས་ལྡང་ཚུལ་གཉིས། དང་པོ་ལ། སྟོབས་བཞིའི་སྒོ་ནས་བཤགས་པ། །
དམ་ཚིག་རྡོ་རྗེའི་བསྒོམ་བཟླས་ཀྱི་སྒོ་ནས་བཤགས་པ། ཚུལ་གཞན་གྱི་སྒོ་ནས་བཤགས་
པ་དང་གསུམ། དང་པོ་ནི། སྔར་བྱས་ཀྱི་སྡིག་པ་ལ་འགྱོད་སེམས་དང་། ཕྱིན་ཆད་་
སྲོག་ལ་བབས་ཀྱང་མི་བྱ་སྙམ་པའི་སྒོ་ནས། ཡུལ་བླ་མའམ་རྡོ་རྗེ་སྤུན་གྲོགས་ཀྱི་དྲུང་དུ་
ཕྱག་དང་མཎྜལ་ཕུལ་ལ། བླ་མའམ་རྡོ་རྗེ་སྤུན་གྲོགས་དགོངས་སུ་གསོལ། བདག་་་་་
རིག་པ་འཛིན་པ་མིང་འདི་ཞེས་བགྱི་བ་ལ། ཡན་ལག་མ་ཚང་བའི་ལྟུང་བ་འདི་ལྟ་བུ་བྱུང་
ལགས་པ། ཁྱེད་རྣམས་ཀྱི་སྤྱན་སྔར་མཐོལ་ཞིང་འཆགས་སོ། །མཐོལ་ཞིང་འཆགས་་་
ན་བདག་བདེ་བ་ལ་རེག་པར་འགྱུར་ལ། མ་མཐོལ་མ་འཆགས་ན་བདེ་བ་ལ་རེག་པར་་་་
མི་འགྱུར་རོ། །ཞེས་པ་ལན་གསུམ་བརྗོད། རྟེན་གྱིས་སྨྲས་པ། ཉེས་པ་ལ་ཉེ་
32

པར་མཐོང་ངམ། ཕྱིན་ཆད་བསྡམ་མམ། འཆགས་པ་པོས་སྨྲས་པ། མཐོང་ལགས་་
སོ༑ །སྡོམ་ལགས་སོ། །རྟེན་གྱིས་སྨྲས་པ། ཐབས་ཡིན་ནོ། །འཆགས་པ་པོས་་་
སྨྲས་པ། ལེགས་སོ་ཞེས་བརྗོད་དོ། ། ལྟུང་བ་ཕྲ་མོ་རྣམས་ནི་ཐབས་འདི་རྐྱང་པས་་་་་
འདག་པ་ཡིན་གསུངས། གཉིས་པ་ནི། ལྟུང་བ་ལྕི་བའི་རིགས་ཅན་རྣམས་ལ་དེ་་་་
སྟེང་དུ་ཡང་དམ་ཚིག་རྡོ་རྗེའི་བཟླས་པ་བྱ་སྟེ། དེ་ཡང་རང་ལྷར་གསལ་བའི་སྤྱི་བོར་་་་
ལས་རལ་གྲི་ཁཾ་གིས་མཚན་པ། དེ་ལས་འོད་ཟེར་འཕྲོས། ཚུར་འདུས་ཡོངས་སུ་གྱུར་་
པ་ལས་དམ་ཚིག་རྡོ་རྗེ་སྐུ་མདོག་ལྗང་གུ། ཞལ་གཅིག་ཕྱག་གཉིས་གཡས་རལ་གྲི།
གཡོན་དེས་ཡུ་བ་བྱས་པའི་དྲིལ་བུ་འཛིན་པ། ཡུམ་དམ་ཚིག་སྒྲོལ་མ་ལྗང་གུ་གྲི་གུག་་་་་་
ཐོད་པ་འཛིན་པ་དང་མཉམ་པར་སྦྱོར་བ། དེའི་དཔྲལ་བར་ཨོཾ། མགྲིན་པར་ཨཱ
ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས། དེ་བཞིན་གཤེགས་པ་ཐམས་
ཅད་དམ་ཚིག་རྡོ་རྗེ་ཡབ་ཡུམ་གྱི་རྣམ་པར་སྤྱན་དྲངས་ནས་བསྟིམ། རིགས་བདག་དོན་་་་
ཡོད་གྲུབ་པས་དབུ་རྒྱན་རང་ཆས་སུ་བསྒོམས་ལ། ཨོཾ་ཨཱཋཁཾ་ཧཱུྃ་ཕཊ་སྭཱ་ཧཱ། ཞེས་ལན་་་་
མང་དུ་བཟླས་ལ། ཐུན་འཇོག་ཁར་ཡབ་ཡུམ་འོད་དུ་ཞུ་ནས་སྤྱི་བོ་ནས་རང་ལ་ཐིམ་པར་
བསམ༑ སྔགས་བཟླ་དུས་ཀྱི་དམིགས་པ་ནི་རྡོར་སེམས་དང་འདྲ་བ་ལས་ཁྱད་པར་་་་་
ལྟུང་བ་གང་བྱུང་བ་དེ་ཉིད་ལ་དམིགས་ནས་བཟླའོ། །དེ་ལྟ་བུའི་ཚུལ་གྱིས་ཐུན་དུ་བཅད་་
ལ་གྲངས་འབུམ་ཕྲག་བདུན་ལ་སོགས་པའམ། ཡང་ན་སྡིག་པ་དག་པའི་རྟགས་མ་བྱུང་་་་
གི་བར་དུ་བྱའོ། །གསུམ་པ་ནི། ལྟུང་བ་ཆེས་ལྕི་བ་འགའ་ཞིག་ལ་སྔ་མ་དེ་དག་་་་་
སྟེང་དུ་ཡང་བཞི་འབུམ་ལ་སོགས་པའི་བསྙེན་པ། དེའི་བཅུ་ཆའི་སྦྱིན་སྲེག་དང་།
དམ་ཚིག་དང་ལྡན་པའི་རྡོ་རྗེ་སྤུན་གྲོགས་རྣམས་ཚོགས་ཀྱི་འཁོར་ལོས་མཉེས་པར་བྱ་བ་་་་
སོགས་ཀྱི་སྒོ་ནས་བཤགས་པར་བྱའོ། །གཉིས་པ་ཡན་ལག་ཚང་བའི་ལྟུང་བ་ལས་ལྡང་
ཚུལ་ནི། བླ་མའི་འོས་སུ་གྱུར་པའི་རྡོ་རྗེ་སྤུན་ལས་དབང་བླང། དེ་ལྟར་མ་གྲུབ་ན།
རང་ཉིད་ཀྱིས་དཀྱིལ་འཁོར་བྲིས་ལ་བདག་འཇུག་གི་ཚུལ་གྱིས་དབང་རྒྱས་པར་བླངས་་་་་
པས་ལྟུང་བ་ལས་ལྡང་ནུས་པ་ཡིན་ནོ། །ལྟུང་བ་ལས་ལྡང་ཚུལ་འདི་འོག་མ་རྣམས་་་་་
ལའང་འདི་བཞིན་དུ་ཤེས་པར་བྱའོ། །དྲུག་པ་ཆེ་འབྲིང་གི་རྣམ་པར་གཞག་པ་ལ། །
133

ཡུལ༔ བསམ་པ། ངོ་བོ་ཉིད། གསོག་པར་བྱེད་པ། ཉེས་པར་བྱེད་པའི་སྒོ་ནས་་
རྣམ་པར་གཞག་པ་དང་ལྔ། དང་པོ་ནི། གསུམ་ལྡན་ལ་ཆེན་པོ། གཉིས་ལྡན་་་་་
འབྲིང་། གཅིག་ལྡན་ལ་ཆུང་ངུ་ཡིན་ནོ། །གཉིས་པ་ནི། ཉོན་མོངས་མང་བས་་་་
ཆེན་པོ། མ་གུས་པ་དང་བག་མེད་པས་ནི་འབྲིང་། མི་ཤེས་པས་ནི་ཆུང་དུ བན་་་་
ཆར་གྱིས་ཀུན་ནས་བསླངས་ན་ཆེས་ཆེན་པོ་ཡིན་ནོ། །གསུམ་པ་ནི། ཡིད་ཀྱི་གྲོགས་་་་
ལུས་ངག་གཉིས་ཀས་བྱས་པ་ནི་ཆེན་པོ། གང་རུང་གིས་བྱས་པ་ནི་འབྲིང་། ཡིད་རྐྱང་་
པས་བྱས་པ་ནི་ཆུང་ངུའོ། །བཞི་པ་ནི། ལན་གྲངས་དུ་མར་བྱས་ན་ཆེན་པོ། གཉིས་
དང་གསུམ་དུ་བྱས་ན་འབྲིང་། ལན་གཅིག་ཁོ་ན་བྱས་ན་ཆུང་ངུའོ། ། ལྔ་པ་ནི། །
ཡུལ་ལ་གནོད་ཚབ་ཆེ་ན་ཆེན་པོ། འབྲིང་ན་འབྲིང་། ཆུང་ན་ཆུང་ངུ་ཡིན་ནོ། །ཞར་་
བྱུང་ཉེས་མེད་ནི། རང་གི་ལུས་ངག་ཡིད་གསུམ་ལ་སྐྱོན་མེད་བཞིན་དུ། བླ་མ་ཐུགས་་
ཁྲོས་པ་ལ་ནི་ལྟུང་བ་མེད་ལ། སླར་དེའི་ལན་དུ་ཁྲོས་ན་ནི་རྩ་ལྟུང་དུ་འགྱུར་བ་ཡིན་ནོ།
གཉིས་པ་ཡན་ལག་གི་དོན་ནི། གང་ཕྱིར་རྡོ་རྗེ་འཛིན་པ་ཡི། །དངོས་གྲུབ་་་་
སློབ་དཔོན་རྗེས་འབྲང་ཕྱིར། །དེ་བས་དེ་ལ་བརྙས་པ་ནི། །རྩ་བའི་ལྟུང་བ་དང་པོར་་་་
བཤད༑ །ཅེས་པ་སྟེ། དངོས་གྲུབ་ཐམས་ཅད་བླ་མ་ལ་རག་ལས་པའི་ཕྱིར་ན། བླ་་་
མ་ལ་བརྙས་པ་ནི་རྩ་ལྟུང་རྣམས་ཀྱི་ནང་ནས་ལྕི་ཤོས་ཡིན་པས་དང་པོར་བཤད་ཅེས་པའོ། །
གཉིས་པ་ལའང་སྤྱི་དོན་དང་ཡན་ལག་གི་དོན་གཉིས་ལས། དང་པོ་ནི། ཕལ་ཆེར་ནི་་
སྔ་མ་དང་འདྲ་བ་ལས། ལྟུང་བའི་ངོ་བོ་ཉིད་ནི་སྡེ་སྣོད་གསུམ་དང་རྒྱུད་སྡེ་བཞི་ནས་་་་་
གསུངས་པའི་བཅས་པ་རྣམས་ལ་ཁྱད་གསོད་དང་བཅས་ཏེ་འདས་པའོ། །ཉན་ཐོས་དང་་
ཐུན་མོང་བའི་ཕམ་པ་བཞི་དང་། བྱང་ཆུབ་སེམས་དཔའ་དང་ཐུན་མོང་བའི་ཕམ་པའི་་་་་
གནས་ལྟ་བུའི་ཆོས་བཞི་ལ་ནི་དངོས་སུ་ཁྱད་གསོད་མེད་ཀྱང་དོན་གྱིས་ཁྱད་གསོད་ཞུགས་་་
པས་རྩ་ལྟུང་ཉིད་ཡིན་ནོ། །དུས་སྐབས་ནི་འདས་ཟིན་པ་ཉིད་དོ། ། མི་འབྱུང་བར་བྱ་་་
བའི་ཕྱིར་བསླབ་པ་ནི། བདེ་བར་གཤེགས་པའི་བཀའ་ལ་ལམ་པོ་ཆེའི་འདུ་ཤེས་སོགས་་
ཀྱིས་བསླབ་པར་བྱའོ། །ཡུལ་གྱི་སྒོ་ནས་ཆེ་འབྲིང་ནི། རྡོ་རྗེ་ཐེག་པ་ཐུན་མོང་མ་ཡིན་་་
34

པའི་བཅས་པ་ལས་འདས་ན་ཆེན་པོ། འོག་མ་གཉིས་དང་ཐུན་མོང་བ་ལས་འདས་ན་་་་་
རིམ་བཞིན་འབྲིང་དང་ཆུང་ངུ་ཡིན་ནོ། །གཞན་དོན་འགྱུར་བར་མཐོང་ནས་བསམ་པ་་་་
ཁྱད་པར་ཅན་གྱིས་ཀུན་ནས་བསླངས་ཏེ་ཉན་ཐོས་དང་ཐུན་མོང་བའི་ཕམ་པ་བཞི་སྤྱད་་་་་
ལ་ནི་ལྟུང་བ་མེད་དེ། རབ་དབྱེ་ལས། གཞན་གྱི་དོན་གྱིས་སེམས་བརྟན་པའི། །
ཕམ་པ་བཞི་པོ་སྤྱད་ན་ཡང་། །བྱང་ཆུབ་སེམས་དཔའི་དགེ་བ་སྟེ། །ཞེས་གསུངས་པ་་་
ལྟར་རོ། །གཉིས་པ་ནི། བདེ་གཤེགས་བཀའ་ལས་འདས་པ་ནི། །ལྟུང་བ་གཉིས་་་་
པ་ཡིན་པར་བཤད། །ཅེས་པ་སྟེ། དང་པོ་ལས་ཡང་ཞིང་། གསུམ་པ་ལས་ལྕི་བས་་
ན་གཉིས་པ་ཡིན་ནོ། །རྩ་ལྟུང་གསུམ་པ་ལའང་གཉིས་ལས། དང་པོ་ལ། ངོ་བོ་་་་
ཉིད་ནི། ཡུལ་རྡོ་རྗེ་སྤུན་ལ་དགྲར་འཛིན་པའི་བསམ་པས་ཁྲོས་པའོ། །དུས་སྐབས་ནི།
ཕ་རོལ་པོས་ཀྱང་ཁྲོས་པར་གོ་བའོ། །མི་འབྱུང་བའི་ཐབས་ནི། འཇིགས་པ་ཆེ་ས་་་་
འགྲོ་བ་ལ་ཟླ་གྲོགས་བཟང་པོའི་འདུ་ཤེས་བསྐྱེད་པར་བྱའོ། །ཡུལ་གྱི་སྒོ་ནས་ཆེ་འབྲིང་་་
ནི༑ དཀྱིལ་འཁོར་གཅིག་ཏུ་བླ་མ་གཅིག་ལས་ཐོབ་པ་ལ་ནི་ཆེན་པོ། བླ་མ་གཅིག་་་་་་
གིས་བསྡུས་པ་ཙམ་ལ་ནི་འབྲིང་། སྤྱིར་རྡོ་རྗེ་ཐེག་པའི་སྒོར་ཞུགས་པ་ཙམ་ལ་ནི་ཆུང་ང་་་་
ཡིན་ནོ། །མ་ཕོད་པའི་ཕན་པའི་བསམ་པས་ཁྲོས་པ་ལ་ནི་ལྟུང་བ་མེད་དོ། །གཉིས་པ་
ནི༑ རྡོ་རྗེ་སྤུན་ལ་ཁྲོས་པ་ནི། །ཉེས་པར་བརྗོད་པ་གསུམ་པ་ཡིན། །ཞེས་པ་སྟེ་གོ་་་
སླ༑ རྩ་ལྟུང་བཞི་པ་ལའང་གཉིས་ལས། དང་པོ་ལ་ངོ་བོ་ཉིད་ནི། ཡུལ་སེམས་ཅན་
གང་ཡང་རུང་བ་ལ་བདེ་བ་དང་ལྡན་འདོད་ཀྱི་བྱམས་པ་བཏང་བའོ། །དུས་སྐབས་་་་་་
བཏང་ཟིན་པ་ཉིད་དོ། ། མི་འབྱུང་བའི་ཐབས་ནི། སེམས་ཅན་ཐམས་ཅད་ཀྱིས་བདག་
གི་ཚེ་རབས་སྔ་མ་རྣམས་སུ་ཕ་མ་བྱས་ཤིང་ཕན་བཏགས་པའི་དྲིན་ཅན་ཤ་སྟག་ཡིན་སྙམ་་་་
པའི་སྒོ་ནས་ཕན་པ་སྒྲུབ་པའི་འདུ་ཤེས་བསྐྱེད་པའོ། །ཡུལ་གྱི་སྒོ་ནས་ཆེ་འབྲིང་ནི།
སེམས་ཅན་མང་པོ་ཞིག་ལ་བཏང་ན་ཆེན་པོ། གཉིས་དང་གསུམ་ལ་འབྲིང་། གཅིག་་་་
ལ་ཆུང་ངུ་ཡིན་ནོ། །ངོ་བོ་ཉིད་ཀྱི་ཆེ་འབྲིང་ནི། ཀུན་ནས་མནར་སེམས་པ་ཆེ་འབྲིང་་་་
དང༌༑ བྱམས་པ་བཏང་བ་ཡུན་རིང་ཐུང་གི་སྒོ་ནས་གཞག་པར་བྱའོ། །འདི་ལ་ལྟུང་་་་་
མེད་ཀྱི་རྣམ་གཞག་ནི་མེད་དོ། །གཉིས་པ་ནི། སེམས་ཅན་རྣམས་ལ་བྱམས་པ་སྤོང་། །
135

བཞི་པ་ཡིན་པར་རྒྱལ་བས་གསུངས། །ཞེས་པའོ། །རྩ་ལྟུང་ལྔ་པ་ལའང་གཉིས་ལས།
དང་པོ་ལ་ངོ་བོ་ཉིད་ནི། གཞན་དོན་དུ་སངས་རྒྱས་ཐོབ་འདོད་ཀྱི་སྨོན་པ་བྱང་ཆུབ་ཀྱི་་་་
སེམས་བཏང་བའོ། །དུས་སྐབས་ནི་བཏང་ཟིན་པ་ཉིད་དོ། །མི་འབྱུང་བའི་ཐབས་ནི།
སྲོག་གི་ཕྱིར་ཡང་བྱང་ཆུབ་ཀྱི་སེམས་མི་གཏོང་སྙམ་པའི་འདུ་ཤེས་བསྐྱེད་པའོ། །ཡུལ་་་་་
གྱི་སྒོ་ནས་ཆེ་འབྲིང་དང་ལྟུང་མེད་ནི་མེད་ལ། ངོ་བོ་ཉིད་ཀྱི་ཆེ་འབྲིང་ནི་བཞི་པ་དང་་་་
འདྲའོ༑ །གཉིས་པ་ནི། ཆོས་ཀྱི་རྩ་བ་བྱང་ཆུབ་སེམས། །དེ་སྤོང་བ་ནི་ལྔ་པ་ཡིན། །
ཞེས་པའོ། །དྲུག་པ་ལའང་གཉིས་ལས། དང་པོ་ལ་ངོ་བོ་ཉིད་ནི། རྡོ་རྗེ་ཐེག་པ་་་་་
དང་། ཐེག་པ་ཆེན་པོ་སྤྱི་དང་། ཉན་ཐོས་དང་ཐུན་མོང་བའི་ཆོས་ལུགས་རྣམས་ལ་་་་་
མནར་སེམས་པའི་སྒོ་ནས་དམོད་པར་བྱེད་པའོ། །དུས་སྐབས་ནི། ཕ་རོལ་པོས་ཀྱང་་་
དོན་དེ་ཉིད་གོ་བའོ། ། མི་འབྱུང་བའི་ཐབས་ནི། སངས་རྒྱས་ཀྱི་བཀའ་ཐམས་ཅད་ལ་
ལམ་པོ་ཆེའི་འདུ་ཤེས་བསྐྱེད་པར་བྱའོ། །ཡུལ་གྱི་སྒོ་ནས་ཆེ་འབྲིང་ནི། རྡོ་རྗེ་ཐེག་པ་
ལ་ཆེན་པོ། ཐེག་ཆེན་སྤྱི་ལ་འབྲིང་། ཉན་ཐོས་དང་ཐུན་མོང་བ་ལ་ཆུང་ངུའོ། །ཉེས་
པར་བྱེད་པའི་སྒོ་ནས་ཆེ་འབྲིང་ནི། དེ་ལྟར་སྤྱད་པས་ཕ་རོལ་པོ་དེ་ཆོས་དེ་ལ་མ་དད་པ་
ཆེར་སྐྱེས་ན་ཆེན་པོ། འབྲིང་ན་འབྲིང༌། ཆུང་ན་ཆུང་ངུ་ཡིན་ནོ། །ཐེག་པ་འོག་མ་ལ་
མངོན་པར་ཞེན་པའི་གང་ཟག་འགའ་ཞིག །མངོན་ཞེན་དེ་ལས་ལྡོག་ནས་ཐེག་པ་ཆེན་་་་
པོ་སྤྱིའམ། རྡོ་རྗེ་ཐེག་པ་ལ་འཇུག་པར་འགྱུར་བའི་ཕྱིར་འོག་མ་ལ་ཅུང་ཟད་སྨད་པ་་་་
ནི་ཉེས་པ་མེད་དོ། །གཉིས་པ་ནི། རང་ངམ་གཞན་གྱི་གྲུབ་པའི་མཐའ། །ཆོས་ལ་་་་
དམོད་པ་དྲུག་པ་ཡིན། །ཞེས་པའོ། །བདུན་པ་ལ་ཡང་གཉིས་ལས། དང་པོ་ལ་ངོ་
བོ་ཉིད་ནི། ཡུལ་དབང་བསྐུར་བ་མ་ཐོབ་པ་དང་། ཐོབ་ཀྱང་མ་དད་པ་དང་། རྩ་
ལྟུང་བྱུང་བ་རྣམས་ལ་གསང་བའི་རྫས་དང་། སྤྱོད་པ་དང་། ཆོས་རྣམས་བསྟན་པའོ། །
དུས་སྐབས་ནི། ཕ་རོལ་པོས་ཀྱང་དོན་འདི་དག་གོ་བར་གྱུར་པ་དེ་ཉིད་དོ། །མི་འབྱུང་
བའི་ཐབས་ནི། འཇིགས་པ་ཆེ་སར་འགྲོ་བའི་ཚེ་ནོར་བུ་ལག་ན་ཡོད་པ་ལྟར་བག་ཡོད་་་་
པའི་འདུ་ཤེས་བསྐྱེད་པའོ། །ཡུལ་གྱི་སྒོ་ནས་ཆེ་འབྲིང་ནི། དབང་མ་ཐོབ་པ་ལ་གསང་
བ་བསྒྲགས་ན་ཆེན་པོ། ཐོབ་ཀྱང་མ་དད་པ་ལ་འབྲིང་། རྩ་ལྟུང་བྱུང་བ་ལ་ནི་ཆུང་ངུ་་་
136

ཡིན༑ ངོ་བོ་ཉིད་ཀྱི་ཆེ་འབྲིང་ནི། ཡིད་ལ་ལུས་ངག་གཉིས་ཀས་གྲོགས་བྱས་པ་ནི་་་་་
ཆེན་པོ། གང་རུང་གཅིག་གིས་བྱས་པ་ནི་འབྲིང་། ཆུང་ངུ་ནི་མེད་དོ། །ཡིད་རྐྱང་་་་
པས་མི་འགྲུབ་པའི་ཕྱིར། ཉེས་པར་བྱེད་པའི་ཆེ་འབྲིང་ནི། ཕ་རོལ་པོ་དེ་རྡོ་རྗེ་ཐེག་པ་
ལ་མ་དད་པ་ཆེར་སྐྱེས་ན་ཆེན་པོ། འབྲིང་ན་འབྲིང་། ཆུང་ན་ཆུང་ངུ་ཡིན་ནོ། །་་་
རོལ་པོ་དེ་རྡོ་རྗེ་ཐེག་པ་ལ་འཇུག་པར་འགྱུར་བ་ལ་སོགས་པའི་དགོས་པ་ཁྱད་པར་ཅན་་་་་་
མཐོང་བའི་ཚེ་གསང་བ་ཅུང་ཟད་བསྒྲགས་པ་ལ་ནི་ཉེས་པ་མེད་དོ། །གཉིས་པ་ནི།
ཡོངས་སུ་མ་སྨིན་སེམས་ཅན་ལ། །གསང་བ་སྒྲོགས་པ་བདུན་པ་ཡིན། །ཞེས་པའོ། །
བརྒྱད་པ་ལའང་གཉིས་ལས། དང་པོ་ལ་ངོ་བོ་ཉིད་ནི། རང་ལུས་གདན་གསུམ་ཚང་་་་
བའི་ལྷའི་རང་བཞིན་ཡིན་ལ། ཞབས་ཏོག་མི་བྱེད་པར་ལུས་འདི་ནི་རང་བཞིན་ངན་་་་་
པའོ༑ ། མི་གཙང་བའི་རྫས་ཀྱིས་གང་བའོ། །ཞེས་སོགས་རྣམ་གྲངས་དུ་མས་དམོད་་་་
པར་བྱེད་པའོ། །དུས་སྐབས་ནི། སྨད་པར་བྱས་ཟིན་པ་ཉིད་དོ། ། མི་འབྱུང་བའི་་་་་
ཐབས་ནི། རང་ལུས་ལྷ་སྐུའི་ཕོ་བྲང་ཡིན་པར་འདུ་ཤེས་ཤིང་དེ་ལྟར་བསྒོམ་པའོ། །
ཡུལ་གྱི་སྒོ་ནས་ཆེ་འབྲིང་མེད། ལྷག་མ་བཞི་ནི་གོང་དུ་བསྟན་པ་དང་ཚུལ་མཚུངས་སོ། །
རང་ལུས་ལྷ་སྐུའི་ཕོ་བྲང་ཡིན་ཀྱང་། དེ་བཞིན་གཤེགས་པས་གསུངས་པའི་ཕྱིར་ཏེ་་་་
ཞིག་ཆོ་ག་འདི་དག་ཀྱང་བྱའོ་སྙམ་པས་སྨྱུང་གནས་སོགས་བྱས་པ་ལ་ནི་ཉེས་པ་མེད་དོ། །
གཉིས་པ་ནི། ཕུང་པོ་སངས་རྒྱས་ལྔའི་བདག་ཉིད། །དེ་ལ་དམོད་པ་བརྒྱད་པ་ཡིན། །
ཞེས་པའོ། །དགུ་པ་ལའང་གཉིས་ལས། དང་པོ་ལ་ངོ་བོ་ཉིད་ནི། དོན་དམ་བ་་་
ཆོས་ཐམས་ཅད་དེ་བཞིན་ཉིད་དང་། ཀུན་རྫོབ་ཏུ་ཆོས་ཐམས་ཅད་ལྷའི་ངོ་བོ་རང་བཞིན་
གྱིས་རྣམ་པར་དག་པ་ཡིན་པ་ལ། དེ་ལྟར་ཡིན་མིན་ཐེ་ཚོམ་ཟ་བའོ། །ལོག་པར་རྟོག་་་་
ན་ནི་རྣམ་སྨིན་ཉེས་པའང་ཆེས་ལྕི་བ་ཉིད་དོ། །དུས་སྐབས་ནི། ཐེ་ཚོམ་སྐྱེས་ཟིན་པ་་་
ཉིད་དོ། །མི་འབྱུང་བའི་ཐབས་ནི། དོན་དམ་པར་ཆོས་ཐམས་ཅད་བརྗོད་བྲལ་ད་་་་་
བསྒོམ་པ་དང་། ཀུན་རྫོབ་ཏུ་ཆོས་ཐམས་ཅད་ལྷའི་ངོ་བོར་ཤེས་ཤིང་བསྒོམ་པའོ། །
ཡུལ་དང་ཉེས་པར་བྱེད་པའི་ཆེ་འབྲིང་དང་ལྟུང་མེད་ནི་མེད། ཆེ་འབྲིང་གཞན་གསུམ་ནི་་
སྔར་དང་འདྲ། གཉིས་པ་ནི། རང་བཞིན་དག་པའི་ཆོས་རྣམས་ལ། །སོམ་ཉི་ཟ་་་
137

དགུ་པ་ཡིན། །ཞེས་པའོ། །བཅུ་པ་ལའང་གཉིས་ལས། དང་པོ་ལ་ངོ་བོ་ཉིད་ནི།
ཡུལ་གདུག་པ་ཅན་ལ་ལུས་ངག་གི་བྱམས་བརྩེ་བསྟན་པའོ། །དུས་སྐབས་ནི། ལ་་་་་
རོལ་པོ་གཞན་གྱིས་ཀྱང་དེ་གོ་བའོ། །མི་འབྱུང་བའི་ཐབས་ནི། བུ་གཅིག་པུ་ལོག་་་་
པའི་ལམ་དུ་ཞུགས་པ་ལ་མའི་འདུ་ཤེས་ཤིང་བསླབ་པའོ། །ཡུལ་གྱི་སྒོ་ནས་ཆེ་འབྲིང་ནི།
ཡུལ་གདུག་པ་ཆེ་ན་ཆེན་པོ། འབྲིང་ན་འབྲིང་། ཆུང་ན་ཆུང་ངུའོ། །ངོ་བོ་ཉིད་ཀྱི་ཆེ་་
འབྲིང་ནི། ཆུང་ངུ་མེད་པས་གཉིས་ཁོ་ནའོ། །ཉེས་པར་བྱེད་པའི་ཆེ་འབྲིང་ནི། ་་་
རོལ་པོ་གཞན་བདག་ལ་མ་དད་པ་ཆེ་ན་ཆེན་པོ། འབྲིང་ན་འབྲིང་། ཆུང་ན་ཆུང་་་་་
ཡིན་ནོ། །བྱམས་པ་བསྟན་པས་གདུག་པ་ཆུང་དུ་འགྲོ་བ་དང་། དེ་སྟོབས་དང་ལྡན་་་་་
པས་བྱམས་པ་མ་བསྟན་ན་མི་ལེགས་ཤིང་། བསྟན་ན་ལེགས་པའི་ཚེ་ལུས་ངག་གིས་་་་་
བྱམས་པ་བསྟན་པ་ལ་ནི་ཉེས་པ་མེད་དོ། །གཉིས་པ་ནི། གདུག་ལ་རྟག་ཏུ་བྱམས་་་་་
ལྡན་པ། །བྱེད་པ་དེ་ནི་བཅུ་པར་འདོད། །ཅེས་པའོ། །བཅུ་གཅིག་པ་ལའང་གཉིས་
ལས༑ དང་པོ་ལ་ངོ་བོ་ཉིད་ནི། མིང་དང་མཚན་མ་དང་བྲལ་བའི་ཆོས་རྣམས་ལ་ད་་་་་
ལྟར་དུ་མངོན་པར་ཞེན་པའོ། །དུས་སྐབས་ནི། མངོན་པར་ཞེན་པར་བྱས་ཟིན་པ་དེ་་་་་
ཉིད་དོ། །མི་འབྱུང་བའི་ཐབས་ནི། དོན་དམ་པར་ཆོས་ཐམས་ཅད་མིང་དང་བྲལ་བ་་་
ཡིན་ཀྱང་། ཀུན་རྫོབ་ཏུ་ཆོས་ཐམས་ཅད་རྨི་ལམ་དང་སྒྱུ་མ་ལྟ་བུ་ལ་བློ་སྦྱང་བར་བྱའོ། །
ཡུལ་གྱི་སྒོ་ནས་ཆེ་འབྲིང་དང་ལྟུང་མེད་ཀྱི་རྣམ་གཞག་ནི་མེད། ཉེས་པར་བྱེད་པའི་ཆེ་་་
འབྲིང་ནི། བདག་ཉིད་མིང་དང་བྲལ་བར་མངོན་པར་ཞེན་པ་ཆེ་ན་ཆེན་པོ། འབྲིང་ན་་
འབྲིང་། ཆུང་ན་ཆུང་ངུ་ཡིན་ནོ། །གཉིས་པ་ནི། མིང་སོགས་བྲལ་བའི་ཆོས་རྣམས་་
ལ༑ །དེར་རྟོག་པ་ནི་བཅུ་གཅིག་པ། །ཞེས་པའོ། །བཅུ་གཉིས་པ་ལའང་གཉིས་་་་་
ལས༑ དང་པོ་ལ་ངོ་བོ་ཉིད་ནི། སེམས་ཅན་གཞན་ཡུལ་སངས་རྒྱས་དང་། ཐེག་པ་
གསུམ་སོ་སོའི་ཆོས་དང་དགེ་འདུན་ལ་དད་པ་དང་ལྡན་པའི་སེམས་སུན་འབྱིན་པའི་སྐྱོ་་་་
བར་བྱེད་པའོ། །དུས་སྐབས་ནི། ཕ་རོལ་པོའང་དད་པ་ལོག་པར་བྱས་ཟིན་པའོ། །
མི་འབྱུང་བའི་ཐབས་ནི། བུ་གཅིག་པ་ལེགས་པའི་ལམ་ལ་དཀྲི་བའི་འདུ་ཤེས་ཀྱིས་་་་་
བསླབ་པར་བྱའོ། །ཡུལ་གྱི་སྒོ་ནས་ཆེ་འབྲིང་ནི། སངས་རྒྱས་དང་རྡོ་རྗེ་ཐེག་པ་དང་།
138

ཐེག་པ་ཆེན་པོ་སྤྱི་ལ་དད་པ་ལོག་པ་ལ་ནི་ཆེན་པོ། རང་སངས་རྒྱས་དང་དེའི་ཆོས་ལ་་་་་་
དད་པ་ལོག་པ་ལ་ནི་འབྲིང་། ཉན་ཐོས་དང་དེའི་ཆོས་ལ་དད་པ་ལོག་པ་ལ་ནི་ཆུང་ངུ་་་་
ཡིན་ནོ། །ངོ་བོ་ཉིད་ཀྱི་ཆེ་འབྲིང་ལ་ནི་ཆུང་དུ་མེད་དོ། །ཉེས་པར་བྱེད་པའི་ཆེ་འབྲིང་་་
ནི༑ ཕ་རོལ་གྱི་དད་པ་ལོག་པ་ཆེ་ན་ཆེན་པོ། འབྲིང་ན་འབྲིང་། ཆུང་ན་ཆུང་ངུ་ཡིན་
ནོ༑ ། ལྟུང་མེད་ནི་མེད་དོ། །གཉིས་པ་ནི། སེམས་ཅན་དད་དང་ལྡན་པ་ལ། །
སེམས་སུན་འབྱིན་པ་བཅུ་གཉིས་པ། །ཞེས་པའོ། །བཅུ་གསུམ་པ་ལའང་གཉིས་་་་་
ལས༑ དང་པོ་ལ་ངོ་བོ་ཉིད་ནི། ཚོགས་ཀྱི་འཁོར་ལོ་ལ་སོགས་པའི་དུས་སུ་དམ་ཚིག་
གི་རྫས་ཤ་ཆེན་ལ་སོགས་པ་རྣམས་ལ་སྐྱུགས་བྲོ་བ་དང་། མི་གཙང་བ་ལ་སོགས་པ་་་
བསམ་པས་མི་བསྟེན་ཞིང་འདོར་བར་བྱེད་པའོ། །དུས་སྐབས་ནི། དང་པོར་བྱས་ཟིན་
པ་ཉིད་དོ། །མི་འབྱུང་བའི་ཐབས་ནི། ནད་གསོ་བ་ལ་སྨན་གྱི་འདུ་ཤེས་ཤིང་བསླབ་་་
པར་བྱའོ། །ཡུལ་གྱི་སྒོ་ནས་ཆེ་འབྲིང་ནི་མེད། བར་པ་གསུམ་ནི་གོང་དང་མཚུངས།
ཉེས་པར་བྱེད་པའི་ཆེ་འབྲིང་ནི། ཕྱི་ནང་གི་མཁའ་འགྲོ་རྣམས་བདག་ལ་མི་དགེས་་་་་
ཆེར་སྐྱེད་ན་ཆེན་པོ། འབྲིང་ན་འབྲིང་། ཆུང་ན་ཆུང་ངུ་ཡིན་ནོ། །ཚོགས་ཀྱི་འཁོར་་་་
ལོའི་དུས་ཡིན་ཀྱང་ན་ཚ་ལ་གནོད་ཀྱི་དོགས་ནས་མ་བསྟེན་པ་ལ་ནི་ཉེས་པ་མེད་དོ། །
གཉིས་པ་ནི། དམ་ཚིག་རྫས་ནི་ཇི་བཞིན་རྙེད། ། མི་བསྟེན་པ་ནི་བཅུ་གསུམ་པ། །
ཞེས་པའོ། །བཅུ་བཞི་པ་ལའང་གཉིས་ལས། དང་པོ་ལ་ངོ་བོ་ཉིད་ནི། སྐྱེས་་་་་
ལས་བཀར་ཏེ་བུད་མེད་འདི་ནི་ཞེས་པའམ། འདི་དག་ནི་རང་བཞིན་ངན་པ་མི་གཙང་་་་
བས་གང་བའོ། །ཞེས་པ་ལ་སོགས་པས་སྨོད་པར་བྱེད་པའོ། །དུས་སྐབས་ནི། །
བུད་མེད་ཀྱིས་ཀྱང་དེ་ལྟར་དུ་གོ་བའོ། །མི་འབྱུང་བའི་ཐབས་ནི། རྟགས་ཤེས་རབ་ཀྱི་
ཕ་རོལ་ཏུ་ཕྱིན་པ་བུད་མེད་ཀྱི་རྣམ་པ་ནི། དོན་ཤེས་རབ་ཀྱི་ཕ་རོལ་ཏུ་ཕྱིན་པ་བདག་་་་་
མེད་པའི་རང་བཞིན་ཡིན་ནོ་སྙམ་དུ་བསླབ་པར་བྱའོ། །ཡུལ་གྱི་སྒོ་ནས་ཆེ་འབྲིང་ནི།
དངོས་སུ་བུད་མེད་མང་པོ་ལ་སྨད་ན་ཆེན་པོ། གཉིས་དང་གསུམ་ལ་འབྲིང་། གཅིག་་་་
ལ་ནི་ཆུང་ངུ་ཡིན་ནོ། །ངོ་བོ་ཉིད་ཀྱི་ཆེ་འབྲིང་ལ་ཆུང་དུ་མེད་དོ། །ཉེས་པར་བྱེད་པའི་་
མ
ཆེ་འབྲིང་ནི། ཡུལ་བུད་མེད་ལ་གནོད་པ་ཆེ་འབྲིང་གི་སྒོ་ནས་གཞག་པར་བྱའོ། །
139

བསྟན་པ་ལ་ཕན་པ་ལ་སོགས་པའི་དགོས་པ་ཁྱད་པར་ཅན་མཐོང་བའི་ཚེ། མནར་་་་་
སེམས་མེད་པའི་སྒོ་ནས་ཅུང་ཟད་སྨད་པ་ལ་ཉེས་པ་མེད་དོ། །བུད་མེད་སྤྱིའི་སྐྱོན་ནས་་་་
མ་བརྗོད་པར་དེ་ཁོ་ནའི་སྐྱོན་ནས་བརྗོད་དེ་སྨད་པ་དང་འཐབ་པ་ཡང་བཤགས་བྱ་ཙམ་མོ། །
གཉིས་པ་ནི། ཤེས་རབ་རང་བཞིན་བུད་མེད་ལ། །སྨོད་པར་བྱེད་པ་བཅུ་བཞི་པ། །
ཞེས་པ་སྟེ། བཅུ་གསུམ་པ་ལས་ཡང་ཞིང་། རྩ་ལྟུང་གི་ནང་ཚན་ཡིན་པས་ན་བཅུ་བཞི་
པ་ཡིན་ནོ། །བསྲུངས་པའི་ཕན་ཡོན་ནི། སྔགས་པས་འདི་དག་སྤངས་ན་ནི། །
དངོས་གྲུབ་ངེས་པར་ཐོབ་པར་འགྱུར། །ཞེས་པའོ། །མ་བསྲུངས་པའི་ཉེས་དམིགས་་་་
ནི༑ གཞན་དུ་དམ་ཚིག་ལས་ཉམས་ན། །ཉམས་པ་བདུད་ཀྱིས་གཟུང་བར་འགྱུར། །
དེ་ནས་སྡུག་བསྔལ་མྱོང་འགྱུར་ཏེ། །ཐུར་དུ་བལྟས་ནས་དམྱལ་བར་འགྲོ། །ཞེས་པའོ། །
མི་འབྱུང་བར་བྱ་བའི་ཕྱིར་བསླབ་པ་ནི། དེ་བས་ང་རྒྱལ་བཅོམ་བྱས་ནས། །བདག་་་་་་
ཉིད་མ་འཁྲུལ་ཤེས་པར་བྱ། །མཉམ་པར་གཞག་པས་བླ་མ་ལ། །ཅི་འབྱོར་པ་ཡིས་་་་
མཆོད་བྱས་ལ། །གསུམ་ལ་སྐྱབས་འགྲོ་ནས་བརྩམས་ཏེ། །བྱང་ཆུབ་སེམས་སོགས་་་་
སྡོམ་པ་ནི། །གལ་ཏེ་བདག་ལ་ཕན་འདོད་ན། །སྔགས་པས་འབད་དེ་གཟུང་བར་བྱ། །
ཞེས་པའོ། །ཡན་ལག་གི་ལྟུང་བ་ལ་མདོར་བསྟན་དང་རྒྱས་བཤད་གཉིས་ལས། དང་་
པོ་ནི། ཡན་ལག་དམ་ཚིག་ཅེས་བྱ་བ། །ཞེས་པའོ། །གཉིས་པ་ལ་བརྒྱད་དམ་དགུ་
ཡོད་པའི་དང་པོ་ནི། དམ་ཚིག་དང་ནི་མི་ལྡན་པའི། །རིག་མ་བསྟེན་པར་དགའ་་་་
དང་༑ །ཞེས་པ་སྟེ། དབང་བསྐུར་བ་མ་ཐོབ་པ་དང་། ཐོབ་ཀྱང་རྩ་ལྟུང་བྱུང་ནས་་་་
དམ་ཚིག་དང་མི་ལྡན་པའི་རིག་མ་བསྟེན་པར་ཡིད་ཀྱིས་དམ་བཅས་པའོ། །ཕྱིས་དབང་་་་
བསྐུར་བ་ཐོབ་ནས་བསྟེན་པར་བྱ་སྙམ་པ་ལ་ནི་ཉེས་པ་མེད་དོ། །གཉིས་པ་ནི།
ཚོགས་ཀྱི་འཁོར་ལོར་རྩོད་པ་དང་། །ཞེས་པ་སྟེ། ཚོགས་འཁོར་གྱི་དུས་སུ་ཕན་ཚུན་་་་
ཤགས་འགྱེད་པའོ། །གསུམ་པ་ནི། གསང་བའི་ཆོས་ནི་སྟོན་པ་དང་། །ཞེས་པ་སྟེ།
ཚོགས་ཀྱི་འཁོར་ལོ་མ་ཡིན་པའི་དུས་སུ་ཡུལ་དབང་ཐོབ་པ་རྣམས་ལ་དམ་ཚིག་གི་རྫས་་་་་
ཆང་ལ་སོགས་པ་རྣམས་ཀྱི་མིང་བརྡའི་སྐད་དུ་སྨྲས་པའོ། །དབང་མ་ཐོབ་པ་ལ་སྨྲས་ན་་་་
རྩ་ལྟུང་ངོ་། །བཞི་པ་ནི། སེམས་ཅན་དད་དང་ལྡན་པ་ལ། །དམ་ཆོས་གཞན་་་་་་

སྟོན་པ་དང༌། །ཞེས་པ་སྟེ། ཡུལ་དེ་རྫོགས་རིམ་ལ་དད་ཅིང་དེས་དཀྲི་བར་འོས་པ་ལ་་
བསྐྱེད་རིམ་བསྟན་པ་དང་། བསྐྱེད་རིམ་ལ་དད་པ་ལ་ཆོས་གཞན་བསྟན་པ་ལྟ་བུའོ། །
ལྔ་པ་ནི། ཉན་ཐོས་དག་ཏུ་རློམ་བྱེད་པའི། །ནང་དུ་ཞག་བདུན་གནས་པ་དང་། །
ཞེས་པ་སྟེ། རྡོ་རྗེ་ཐེག་པ་ལ་མ་དད་མ་མོས་པ་དག་གི་ཁྱིམ་དུ་ཞག་བདུན་ཚུན་ཆད་་་་་
གནས་པའོ། །དྲུག་པ་ནི། སྦྱོར་བ་ངེས་པར་མ་བྱས་པར། །སྐལ་མིན་གསང་་་་་
སྒྲོགས་པ་དང་། །ཞེས་པ་སྟེ། རིག་པའི་དབང་ལྔ་མ་བསྐུར་བར་བུམ་དབང་གི་རྡོ་རྗེ་་་
སློབ་དཔོན་བསྐུར་བ་དང་། དེ་མ་བསྐུར་བར་དབང་གོང་མ་བསྐུར་བ་དང༌། གོང་མ་་་
མ་ཐོབ་པ་ལ་དེའི་གྲོལ་ལམ་བསྟན་པ་རྣམས་སོ། །བདུན་པ་ནི། གང་ཞིག་ཕྱག་རྒྱ་མི་་
མཁས་ལ། །ལུས་ཀྱི་ཕྱག་རྒྱ་སྟོན་པ་དང་། །ཞེས་པ་སྟེ། ཕྱག་རྒྱའི་དེ་ཁོ་ན་ཉིད་ལ་་
མི་མཁས་པ་དང༌། ཕྱག་རྒྱ་ལ་མ་དད་པ་རྣམས་ཀྱི་མདུན་དུ་ལག་པ་ལ་སོགས་པས་ལྷའི་་
ཕྱག་རྒྱ་སྟོན་པར་བྱེད་པའོ། །འདི་ལུས་དང་གོང་གི་གསང་བའི་ཆོས་སྟོན་པ་ངག་གི་སྒོ་་་
ནས་བཞག་པས། ལུས་ངག་གཉིས་གཅིག་ཏུ་བྱས་ན་བརྒྱད་དང་། སོ་སོར་བྱས་ན་་་་་
དགུར་འགྱུར་བས་ན་ཡན་ལག་གི་ལྟུང་བ་བརྒྱད་དམ་དགུར་ཞེས་པའི་རྒྱུ་མཚན་དེ་ལྟར་་་་་
ཡིན་ནོ། །བརྒྱད་པ་ནི། བསྙེན་སོགས་ལེགས་པར་མ་བྱས་པར། །དཀྱིལ་འཁོར་་་་
ལས་ལ་འཇུག་པ་དང༌། །ཞེས་པ་སྟེ། གཞི་བསྙེན་མཐར་མ་ཕྱིན་པར་དཀྱིལ་འཁོར་་་་
འབྲི་ཞིང་དབང་བསྐུར་བ་སོགས་ཀྱི་རྡོ་རྗེ་སློབ་དཔོན་གྱི་ལས་བྱེད་པའོ། ། བླ་མའི་བཀས་
གནང་བ་བྱུང་ན་ཉེས་པ་མེད་པ་ནི་དམིགས་བསལ་ཡིན་ནོ། །དགུ་པ་ནི། སྡོམ་པ་་་་
གཉིས་ཀྱི་བཅས་པ་ལས། །དགོས་པ་མེད་པར་འདའ་བ་དང་། །ཞེས་པ་སྟེ། ཁྱད་་་་
གསོད་མ་ཞུགས་ཀྱང་། དགོས་པ་ཁྱད་པར་ཅན་མེད་པར་སྡོམ་པ་འོག་མ་གཉིས་ཀྱི་་་་
བཅས་པ་ཕྲ་མོ་རྣམས་ལས་འདས་པའོ། །ཁ་ན་མ་ཐོ་བཅས་གྱུར་ཏེ། །སྔགས་པ་དེ་ཡི་
དམ་ཚིག་ཟད། ། ཟད་པས་འགྲུབ་པར་མི་འགྱུར་ཞིང་། །བདུད་དང་སྡུག་བསྔལ་མང་་་་
དུ་འཕེལ། །ཞེས་པས་མ་བསྲུངས་བའི་ཉེས་དམིགས་བསྟན། ཉིན་དང་མཚན་མ་་་་་
ལན་གསུམ་དུ། །ཉིན་མོ་ཞིང་རེ་བཟླ་བར་བྱ། །ཞེས་པས་བཤགས་བྱའི་དུས་བསྟན་་
པ་ཡིན་ནོ། །བསྒྲུབ་བྱ་བསྒྲུབས་པའི་དམ་ཚིག་ལ། ལས་དང་པོ་པ་ལ་དང་།
141

བསྟན་པ་ཐོབ་པའི་དམ་ཚིག་གཉིས་ལས། དང་པོ་ལ་བཅུ་བདུན་ཡོད་པའི་དང་པོ་ནི།
ཇི་སྲིད་བྱང་ཆུབ་སྙིང་པོའི་བར། །དཀོན་མཆོག་གསུམ་ནི་སྤང་མི་བྱ། །ཞེས་པ་སྟེ།
འདི་ལ་ཕྱི་ནང་གསང་གསུམ་ལས། ཕྱིའི་གསུམ་ནི་ཐུན་མོང་བའི་དཀོན་མཆོག་གསུམ་
ལ་འཇོག །ནང་གི་སངས་རྒྱས་ནི་བླ་མ་དང་ཀྱེ་རྡོར་ཡབ་ཡུམ་ཐ་མི་དད་པ། ཆོས་་་་
ཀྱེ་རྡོ་རྗེའི་ཐུགས་ལྷན་ཅིག་སྐྱེས་པའི་ཡེ་ཤེས་རྩ་སྔགས་སྙིང་པོ་ཉེ་སྙིང་གི་རྣམ་པར་ཤར་བ་་
རྣམས་དང་། དགེ་འདུན་ནི་འཁོར་གྱི་ལྷ་མོ་བརྒྱད་དོ། །གསང་བའི་དཀོན་མཆོག་་་་
གསུམ་ནི། རང་གི་སེམས་རང་བཞིན་གྱི་དྲི་མ་རྣམ་པར་དག་པ་ནི་སངས་རྒྱས་དང་། །
དེ་ཉིད་རྟོག་པ་མེད་པས་རྟོགས་པར་བྱེད་པ་ནི་ཆོས་དང་། དེ་ཉིད་ཉམས་སུ་ལེན་པའི་་་་་
ཐབས་ནི་དགེ་འདུན་ཡིན་ནོ། །གཉིས་པ་ནི། རྟག་ཏུ་དམ་ཚིག་བསྐྱང་བར་བྱ། །
ཞེས་པ་སྟེ། ལམ་བསྒོམ་པའི་དུས་ཐམས་ཅད་དུ་དམ་ཚིག་ཉིད་ཅེས་པ་ཡིན་ནོ། །
གསུམ་པ་ནི། རྡོ་རྗེ་དྲིལ་བུ་གཟུང་བར་བྱ། །ཞེས་པ་སྟེ། འདི་ལའང་གསུམ་ལས།
ཕྱི་ནི་མཚན་མ་རྫས་དང་། ནང་ནི་ཡབ་ཡུམ་གྱི་མཁའ་གསང་དང་། གསང་བ་ནི་བྱང་་
ཆུབ་སེམས། །གང་དེ་རྡོ་རྗེ་ཤེས་རབ་དྲིལ་བུ་ཞེས་སུ་བཤད། །ཅེས་པ་ལྟར་ཡིན་ནོ། །
བཞི་པ་ནི། གཙུག་ཏོར་རྟག་ཏུ་བཅིང་བར་བྱ། །ཞེས་པ་སྟེ། འདི་ལའང་ཕྱི་ནི་དབུ་་
རྒྱན་མགོ་ལ་གྱོན་པ་དང༌། ནང་ནི་རིགས་ཀྱི་བདག་པོས་རྒྱས་གདབ་པ་དང་། གསང་་
བའི་གཙུག་ཏོར་ནི་སྨིན་མཚམས་སུ་ཕ་ལས་ཐོབ་པའི་བྱང་སེམས་དཀར་པོ་གནས་པ་དེ་་་་་་
ཉིད་དོ། ། ལྔ་པ་ནི། རྟག་ཏུ་སྦྱིན་སྲེག་དགང་བར་བྱ། །ཞེས་པ་སྟེ། འདི་ལའང་་་་
གསུམ་ལས། ཕྱི་ནི་ད་ལྟ་ཡོངས་སུ་གྲགས་པ་དང་། ནང་གི་ནི་ཁ་ཟས་ཀྱི་རྣལ་འབྱོར་་་་
ཚུལ་བཞིན་དུ་བྱེད་པ་དང་། གསང་བ་ནི་གཏུམ་མོའི་མེས་ཁམས་དཀར་དམར་གཉིས་་་་
བཞུ་བཏུལ་ལེགས་པར་བྱས་པས་གཟུང་འཛིན་གྱི་རྣམ་རྟོག་ཐམས་ཅད་སྲེག་པར་བྱེད་པའོ། །
དྲུག་པ་ནི། རྟག་ཏུ་དཀྱིལ་འཁོར་བཞེངས་པར་བྱ། །ཞེས་པ་སྟེ། འདི་ལའང་་་་་
གསུམ་ལས། ཕྱི་ནི་རྡུལ་ཚོན་དང་རས་བྲིས་ལ་སོགས་པ་དང་། ནང་ནི་ལུས་དཀྱིལ་་་་
དང་༑ གསང་བ་ནི། ཏིང་ངེ་འཛིན་གྱི་དཀྱིལ་འཁོར་བཞེངས་པའོ། །བདུན་པ་ནི།
རྟག་ཏུ་བདེ་གཤེགས་རབ་གནས་བྱ། །ཞེས་པ་སྟེ། འདི་ལའང་གསུམ་ཡོད་དོ། །
142

བརྒྱད་པ་ནི། འབྱུང་པོ་ཆེ་ལ་གཏོར་མ་སྦྱིན། །ཞེས་པ་སྟེ། འདི་ལའང་ཕྱི་ནི་་་་་
རོལ་གཏོར་མ་ལ་སོགས་པ་དང་། ནང་གི་ཁ་ཟས་ཀྱི་རྣལ་འབྱོར་གྱི་ཚེ་འབྱུང་པོ་བརྒྱད་་་་
གསུམ་ཉི་ཤུ་རྩ་བཞི་ཡང་ལྟེ་བར་གསལ་བཏབ་ལ། དེ་དག་ཀྱང་ཚིམ་པར་བྱེད་པ་དང་།
གསང་བ་ནི། ཁམས་དཀར་དམར་བཞུ་བཏུལ་བྱས་པ་དེ་ཉིད་རྩ་ཁམས་རྣམས་སུ་དྲངས་
ཏེ་ནང་གི་དཔའ་བོ་དང་དཔའ་མོ་ཚིམ་པར་བྱེད་པ་ཉིད་དོ། །དགུ་པ་ནི། རྟག་པར་་་་་
རྒྱུན་དུ་སྔགས་བཟླ་ཞིང་། །ཞེས་པའོ། །བཅུ་པ་ནི། བསམ་གཏན་ཉིད་ཀྱང་རྣམ་་་་
པར་སྤྱད། །ཅེས་པ་སྟེ། ལྷའི་བསྐྱེད་རིམ་བསྒོམ་པའོ། །བཅུ་གཅིག་པ་ནི། རྟག་
ཏུ་སློབ་མ་བསྡུ་བྱ་ཞིང་། །ཞེས་པ་སྟེ། ཟང་ཟིང་གི་སྦྱིན་པའོ། །བཅུ་གཉིས་པ་ནི། །
རྟག་པར་རྒྱུད་ནི་བཤད་པར་གྱིས། །ཞེས་པ་སྟེ། ཆོས་ཀྱི་སྦྱིན་པའོ། །བཅུ་གསུམ་་་
པ་ནི། རྟག་ཏུ་སེམས་ཅན་བསྐྱང་པར་བྱ། །ཞེས་པ་སྟེ། མི་འཇིགས་པ་བསྐྱབ་པ་་་
དང་བྱམས་པའི་སྦྱིན་པའོ། །བཅུ་བཞི་པ་ནི། རྟག་ཏུ་སངས་རྒྱས་ཆེར་མཉེས་བྱ། །
ཞེས་པ་སྟེ། མཆོད་པ་འབུལ་བའོ། །བཅོ་ལྔ་པ་ནི། ཛམྦྷ་ལ་ལ་ཆུ་སྦྱིན་ཞིང་། །
ཞེས་པའོ། །བཅུ་དྲུག་པ་ནི། ལས་རྣམས་ཐམས་ཅད་ཡང་དག་སྤྱད། །ཅེས་པ་སྟེ།
ཚེ་སྒྲུབ་དང་བསོད་ནམས་རྒྱས་པ་ལ་སོགས་པའི་ལས་མཐའ་དག་གོ །བཅུ་བདུན་པ་ནི།
བྱེ་མའི་ལས་ལ་མཆོད་རྟེན་ཡང་། །མཁས་པས་ཆོ་ག་བཞིན་དུ་བྱ། །ཞེས་པ་སྟེ། །
སཱཙྪའདེབས་པའོ། །
གཉིས་པ་བརྟན་པ་ཐོབ་པའི་དམ་ཚིག་ནི། ཕྱག་རྒྱ་བཅིངས་པ་རྣམས་སྤངས་་་་་
ཤིང་། །མཆོད་རྟེན་ལས་ནི་མི་བྱ་སྟེ། །རྡོ་རྗེ་གསུམ་མཆོག་ཕྱག་མི་བྱ། །དཀྱིལ་་་་
འཁོར་ལ་སོགས་ལུས་ཀྱི་ལས། །རྨི་ལམ་དུ་ཡང་མི་བྱའོ། །སློབ་དཔོན་གཞན་ལ་ཕྱག་
མི་བྱ། །བླ་མའི་རྒན་རབས་ཕྱག་འཚལ་ལོ། །ཞེས་པ་སྟེ། བརྟན་པ་ཆེར་ཐོབ་པ་ན།
ལྕགས་ཀྱུ་ཞགས་པ་ལ་སོགས་པའི་ཕྱག་རྒྱ་བཅིང་བར་མི་བྱ། མཆོད་རྟེན་བཞེངས་པ་ལ་་
སོགས་པའི་ལས་མི་བྱ། རྡོ་རྗེ་གསུམ་གྱི་གཟུགས་བརྙན་ལ་ཕྱག་མི་བྱ། དཀྱིལ་་་་་
འཁོར་འབྲི་བ་ལ་སོགས་པ་ལུས་ཀྱི་ལས་མི་བྱ། རང་གི་སློབ་དཔོན་མ་ཡིན་པའི་སློབ་་་
དཔོན་གཞན་ལ་ཕྱག་མི་བྱ། རང་གི་རྩ་བའི་བླ་མ་བརྒྱུད་པ་དང་བཅས་པ་ལ་ཕྱག་འཚལ་
143

བ་དང་རྣམ་པ་དྲུག་གོ །དྲི་མེད་རྒྱུད་དོན་གོང་མའི་གསུང་གི་གནད། །སྙིང་པོར་དྲིལ་་་་
བའི་ཟབ་དོན་ལེགས་པར་བཤད། །ཡོངས་འཛིན་ཞལ་གྱི་དྲོད་ལྡན་ཤེས་བྱའི་བཅུད། །
སྐལ་བཟང་རྣམ་དཔྱོད་ལྟོ་བར་ཅི་ཡང་འཁྱིལ། ། བླ་མེད་ཐེག་པའི་སྒོར་ཞུགས་ལམ་་་་
སྲོག ་་འཇིག་དང་མི་འཇིག་མངོན་སུམ་བསྟེན་པ་ཡི། །དམ་ཚིག་སྡོམ་ལ་བག་ཡོད་ལྷ་
ཡི་མིག །མངོན་པར་ཤེས་ན་མཆོག་གི་དངོས་པོས་ཅི། །བརྩོན་པ་དྲག་པོས་རིམ་་་་་
གཉིས་བསྒོམ་པའི་རོ། །མྱངས་པ་མིན་ཡང་དབང་བཞིའི་དམ་ཚིག་ལ། །བླང་དོར་་་་་
གཅེས་པའི་སྙིང་སྟོབས་ཁུར་ལྡན་ན། །ད་གདོད་འཁོར་བའི་མཐའ་ཡང་སྐྲག་པ་བཞིན། །
དབང་ཐོབ་དམ་ཚིག་འདུད་པར་བློ་གྲོས་མེ། །ཚུགས་པས་སྔོན་པར་འཚང་རྒྱའི་ལུང་་་་་
བསྟན་གྱི། ། སྒྲ་དབྱངས་ཕྱོགས་ཀུན་རྣ་བའི་རྒྱན་སོང་ཡང་། །མཁའ་འགྲོའི་ཚོགས་་་་
ཀུན་དགེས་པའི་གར་གྱིས་འདུ། ། ཨེ་མ་ལམ་གྱི་གནད་ཀུན་ནི། །ཁས་བླང་དམ་ཚིག་་
སྡོམ་པའི་གཞིར། །གཅིག་ཏུ་འབད་ཅིང་གཅིག་ཏུ་གཞོལ། །ཐར་པའི་འཇུག་ངོགས་་་་
འདི་ན་བརྟེན། །དེ་སྐད་སེངྒེའི་རྒྱུད་ང་རོ། ། 
ནམདང་པོ་བསྒྲགས་པ་ཙམ་ཉིད་ན། ། བླུན་
རྨོངས་རང་བཟོའི་གླང་པོ་ནི། །རང་ལ་འཁུ་བཞིན་མཐོ་རིས་སོང་། །ངོ་མཚར་བསྟན་་
པའི་རྩ་ལག་ཡོངས་ཀྱི་བཤེས། །མཁས་ཀུན་གཙུག་རྒྱན་འཇམ་མགོན་བླ་མའི་གསུང་། །
སྙིང་སྟོབས་ཐིག་ལེར་གཟུང་བའི་དོ་ཤལ་གྱིས། །ས་གསུམ་འགྲོ་ལ་ཕན་བདེའི་དཔལ་་་་
རབ་འཛུམ། །རྡོ་རྗེ་ཐེག་པའི་དམ་ཚིག་གི་ཚོགས་རྣམ་པར་བཤད་པའི་ཟིན་བྲིས་བག་་་་་
ཡོད་གཏམ་གྱི་བདུད་རྩི་འདི་ནི། མཁས་གྲུབ་ཡོངས་ཀྱི་གཙུག་རྒྱན་འཇམ་མགོན་བླ་མ་
དབང་ཕྱུག་དཔལ་བཟང་པོའི་གསུང་ལ། རྗེ་དེ་ཉིད་ཀྱི་ཞལ་རྡུལ་སྤྱི་བོས་ལེན་པ་ཡུལ་་་་
གཙང་སྟོད་མདར་གྱི་ངུར་སྨྲིག་འཛིན་པ་ངག་དབང་ཆོས་ཀྱི་གྲགས་པས། ཐུབ་བསྟན་་་་་
ཡངས་པ་ཅན་གྱི་གཙུག་ལག་ཁང་ཆེན་པོར་ཟིན་བྲིས་སུ་བགྱིས་པ་དགེ་ལེགས་འཕེལ།
འདིས་ཀྱང་མཐའ་ཡས་པའི་འགྲོ་བ་ལ་ཕན་ཐོགས་པར་གྱུར་ཅིག །སརྦ་མངྒལཾ།། །།
144

༄༅། །གསུང་ངག་སྔོན་འགྲོའི་ཁྲིད་རིམ་
སྣང་གསུམ་སྙིང་པོའི་ལེགས་བཤད་
བཞུགས་སོ།།
ངག་དབང་ཆོས་ཀྱི་གྲགས་པ།
145

༄༅། །བཀའ་དྲིན་མཚུངས་པ་མ་མཆིས་པ་རྗེ་བཙུན་རྩ་བའི་བླ་མ་རྣམས་དང་། ཡི་
དམ་དགེས་པ་རྡོ་རྗེ་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། །ཐུགས་བརྩེ་བ་་་
ཆེན་པོས་རྗེས་སུ་གཟུང་དུ་གསོལ། རྨད་བྱུང་ནུས་པའི་ཚ་ཟེར་བྱེ་བ་བརྒྱས། །བདུད་་་
དང་མུ་སྟེགས་མིང་གི་མཐར་བྱས་ནས། །རྒྱལ་བསྟན་དཀར་པོའི་སྣང་བ་ལྷམ་མེར་་་་་
མཛད༑ །མཐུ་སྟོབས་བི་རཱུ་པ་དེས་བདག་ལ་སྐྱོངས། །རྣམ་མང་ཆོས་ཀྱི་རྒྱལ་སྲིད་་་་་
མཐོན་པོ་ལ། །མངའ་མཛད་ཐུབ་པའི་རྒྱལ་ཚབ་ས་སྐྱ་པ། །བརྒྱུད་པར་བཅས་དང་་་་
ཁྱད་པར་ཆོས་ཚུལ་འདི། །བརྩེ་བས་འདོམས་མཁས་བླ་མའི་ཞབས་བཏུད་ནས། །
འདིར་ནི་མདོ་རྒྱུད་ཀུན་གྱི་སྙིང་པོ་ཡི། །བཅུད་ཕྱུང་གྲུབ་པའི་ལམ་བཟང་བླ་ན་མེད། །
བི་རཱུའི་ཞལ་ལུང་གསུང་ངག་སྔོན་འགྲོ་ཡི། ། སྣང་གསུམ་ཁྲིད་ཀྱི་རིམ་པ་བཤད་པར་བྱ། །
འདིར་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་བགྲོད་པ་གཅིག་པའི་ལམ།
སངས་རྒྱས་ཀྱི་གསུང་རབ་ཟབ་མོ་མདོ་སྡེ་དང་། རྒྱུད་སྡེ་ཐམས་ཅད་ཀྱི་དོན་གྱི་བཅུད་་་་་
ཕྱུང་བ། རྗེ་བཙུན་རྣལ་འབྱོར་གྱི་དབང་ཕྱུག་ཆེན་པོ་འཇིགས་བྲལ་དཔལ་ལྡན་ཆོས་སྐྱོང་་
གི་བཞེད་གཞུང་། མཁས་པ་རྣམས་ཀྱིས་བགྲོད་པར་བྱ་བའི་འཇུག་ངོགས། མདོ་རྒྱུད་
མ་ལུས་པ་གསལ་བར་བྱེད་པའི་སྒྲོན་མེ། བསོད་ནམས་དང་མི་ལྡན་པ་རྣམས་ཀྱིས་་་་་
རྟོགས་པར་དཀའ་བ། མྱ་ངན་ལས་འདས་པའི་གྲོང་ཁྱེར་དུ་འཇུག་པ་རྣམས་ཀྱི་ཐེམ་་་་་
སྐས༑ རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་ཀྱི་ཏིང་ངེ་འཛིན་གྱི་རང་་་་
བཞིན༑ གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་གདམས་ངག །འབྲས་་
བུ་ལམ་དང་བཅས་པའི་གདམས་ངག །གཅིག་ཤེས་པས་མང་པོ་ཤེས་པའི་གདམས་ངག །
སྐྱོན་ཡོན་ཏན་དུ་སློང་བའི་གདམས་ངག །བར་ཆད་དངོས་གྲུབ་ཏུ་ལེན་པའི་གདམས་་་་་
ངག ཏིང་ངེ་འཛིན་ངོ་ཤེས་པས་བསམ་གཏན་གྱི་གེགས་སེལ་བའི་གདམས་ངག །
བར་ཆད་ངོ་ཤེས་པས་བདུད་ཀྱི་གེགས་སེལ་བའི་གདམས་ངག །སྐྱོན་ཡོན་ཏན་དུ་སློང་
ཤེས་ཤིང་བར་ཆད་དངོས་གྲུབ་ཏུ་ལེན་པའི་གདམས་ངག །སྡེ་སྣོད་གསུམ་གྱི་དེ་ཁོ་ན་་་་་
ཉིད་ཕྱིན་ཅི་མ་ལོག་པར་ཤེས་པའི་གདམས་ངག །གསེར་འགྱུར་གྱི་རྩི་ལྟ་བུའི་གདམས་་་
ངག ༼རྩ་བ་རྡོ་རྗེའི་ཚིག་གཞུང་ཡིད་བཞིན་གྱི་ནོར་བུ་ལྟ་བུའི་གདམས་ངག་འདི་ནི་གང་་་
146

བཤད་པ་དང་ཉམས་སུ་བླང་བར་བྱ་བའི་ཆོས་ཡིན་པས། འདི་འཆད་ཅིང་ཉམས་སུ་བླང་
བར་བྱ་བ་ལ་དོན་གསུམ་སྟེ།
ཐོག་མར་མན་ངག་གི་བྱུང་ཚུལ། བྱུང་བའི་ཆོས་ལ་བཤད་སྒྲུབ་བྱ་ཚུལ། སྒྲུབ་་
པ་མཐར་ཕྱིན་ནས་གཞན་དོན་བྱ་ཚུལ་ལོ། །དང་པོ་ནི། ལོ་རྒྱུས་རྒྱས་བསྡུས་ཇི་ལྟར་་་་
རིགས་པ་ཟིན་ཐུན་དུ་གནང་ངོ་། །གཉིས་པ་ལ་གསུམ་སྟེ། བཤད་ཐབས་ཀྱི་མན་ངག་
གང་གིས་འཆད་པ། དེས་བཤད་པ་ལྟར་ཉམས་སུ་བླང་བའི་ཚུལ། ཉམས་སུ་ལེན་་་་་
པའི་རྣལ་འབྱོར་པ་ལ་གསང་བ་བཅུས་རྒྱས་བཏབ་ཅིང་སྐལ་ལྡན་གྱི་སློབ་མ་ལ་ཕན་པར་་་་་
གདམས་པའོ། །དང་པོ་ལ། བཤད་བྱ་འཆད་བྱེད་ཇི་ལྟར་འཆད་པའི་ཚུལ་དང་གསུམ་
ལས༑ དང་པོ་བཤད་བྱ་ནི། ཟབ་པའི་ཚུལ་དུ་མ་དང་ལྡན་པའི་གསུང་ངག་རིན་པོ་ཆེ་་
འདིའོ༑ །འཆད་བྱེད་ནི། ཚད་མ་བཞི་དང་སྙན་བརྒྱུད་བཞི་ཡིན་ཏེ། བླ་མ་ས་སྐྱ་པ་་
ཆེན་པོས། ཚད་མ་སྙན་བརྒྱུད་བཞི་ཡིས་སྤྲོས་པ་བཅད། །ཅེས་གསུངས་པ་ལྟར་རོ། །
ཇི་ལྟར་འཆད་པའི་ཚུལ་ནི། ཚད་མ་སྙན་བརྒྱུད་བཞིའི་གཤད་པ་རྣམས་ཁོག་ཕུབ་ཟིན་་་་
ཐུན་དུ་གནང་ངོ༌། །གཉིས་པ་དེས་བཤད་པ་ལྟར་ཉམས་སུ་བླང་བའི་ཚུལ་ལ། །
གཞུང་ཇི་ལྟ་བ་བཞིན་དཀྲི་བ། མན་ངག་གི་གནད་དྲུག་གི་སྒོ་ནས་དཀྲི་བ།
གནད་བཅུ་གཅིག་གི་སྒོ་ནས་དཀྲི་བ། དབང་པོ་རབ་འབྲིང་གསུམ་གྱི་སྒོ་ནས་དཀྲི་བ་སྟེ་་
བཞི་ལས། དང་པོ་ནི། རྗེ་བཙུན་རིན་པོ་ཆེས་ཁྲིད་ཡིག་ཇོ་ལྕགས་མ་ལས། སློབ་་་
མ་དད་པ་དང་ལྡན་པ་བླ་མས་ཇི་སྐད་སྨྲས་པ་ཉན་པ་ཞིག་ལམ་འབྲས་བུ་དང་བཅས་པའི་་་་
གཞུང་ཤིང་རྒྱས་པའི་ཁྲིད་གཞུང་ཇི་ལྟ་བ་བཞིན་དུ་དཀྲི་བར་འདོད་ན། ཐོག་མར་སྣང་་་་
བ་གསུམ་གྱི་སྒོ་ནས་དཀྲི། དེ་ནས་གཞུང་ཐམས་ཅད་རྒྱུད་གསུམ་དུ་འདུ་བས་རྒྱུད་་་་་་
གསུམ་གྱིས་དཀྲི། ཞེས་དང་། ས་ཆེན་གྱི་ལམ་འབྲས་དོན་བསྡུས་མ་ལས། སྣང་བ་
གསུམ་གྱིས་ལམ་གྱི་གཞི་བཅས་ཏེ། །ཉམས་བླང་མ་ལུས་རྒྱུད་གསུམ་དག་གིས་ཤེས། །
ཞེས་དོན་ཚན་གཉིས་སུ་འདུས་པར་གསུངས་པའི་དང་པོ་སྣང་གསུམ་གྱི་ཁྲིད་ནི། སྦྱོར་་་་
བ་སྐྱབས་སུ་འགྲོ་ཞིང་གསོལ་བ་གདབ། །དངོས་གཞི་རང་རང་དམིགས་པ་ཉམས་སུ་་་
བླང་༑ །རྗེས་ནི་དགེ་རྩ་བསྔོ་ཞིང་དྲན་ཤེས་བསྟེན། །ཞེས་པ་ལྟར་སྣང་གསུམ་ཁྲིད་ཀྱི་

དབུ་ཞབས་ཐམས་ཅད་དུ་འབྱུང་བ་ལས། ཐོག་མར་སྐྱབས་འགྲོའི་ཁྲིད་ནི། རྒྱུ་ཡུལ་་་་་
ཚུལ་དང་ཕན་ཡོན་དང་། །བསླབ་བྱ་རྣམ་པ་ལྔ་ཡིས་བསྡུས། །ཞེས་པ་ལྟར་ལས།
རྒྱུ་ནི་འཇིགས་དད་སྙིང་རྗེ་གསུམ་སྟེ། རང་དང་གཞན་འཁོར་བའི་སྡུག་བསྔལ་གྱིས་་་་་
འཇིགས་ནས་སྐྱབས་སུ་འགྲོ་བ་དང༌། སྐྱབས་གནས་དཀོན་མཆོག་གི་ཡོན་ཏན་མཐོང་་་
ནས་དེ་ལ་སེམས་དང་བ་དང་བའི་དད་པ། སྐྱབས་ཡུལ་གྱི་གོ་འཕང་ཐོབ་པར་འདོད་པ་་་
འདོད་པའི་དད་པ། རྟེན་འབྲེལ་གྱི་ཆོས་ཟབ་མོ་ལ་ཡིད་ཆེས་པ་ཡིད་ཆེས་ཀྱི་དད་པ་་་་་
དད་པ་གསུམ་གྱིས་སྐྱབས་སུ་འགྲོ་བ་དང་། ཐེག་ཆེན་གྱི་རིགས་སད་པ་འགའ་ཞིག་ལ་་་་་་
གཞན་སྡུག་བསྔལ་གྱིས་ཉེན་པ་ལ་མི་བཟོད་པའི་སྙིང་རྗེས་ཀུན་ནས་བསླངས་ཏེ། དེ་་་་
དག་ཡོངས་སུ་བསྐྱབ་པའི་ཕྱིར་སྐྱབས་སུ་འགྲོ་བའོ། །མདོར་ན་གྱ་ཚོམ་དུ་སྐྱབས་སུ་་་་
འགྲོ་བ་ནི་བྱས་ལ་མ་བསགས་པའི་ལས་ཡིན་པས་གོང་དུ་བཤད་པའི་རྒྱུ་དེ་དག་གསལ་་་་་་
བར་དྲན་པའི་སྒོ་ནས་རྩེ་གཅིག་ཏུ་སྐྱབས་འགྲོ་བྱེད་པ་གལ་ཆེ་སྟེ། སྤྱོད་འཇུག་ལས། །
བཟླས་བརྗོད་དང་ནི་དཀའ་ཐུབ་ཀུན། །ཞེས་སོགས་གསུངས་པས་སོ། །གཉིས་པ་་་་
སྐྱབས་འགྲོའི་ཡུལ་ནི། རང་ཉིད་ལ་ཐར་པའི་ལམ་དངོས་སུ་སྟོན་པར་མཛད་པའི་དགེ་
བའི་བཤེས་གཉེན་བརྒྱུད་པ་དང་བཅས་པ་ནི་བླ་མ། རང་དོན་ཕུན་ཚོགས་ཆོས་སྐུ་་་་་
བརྙེས་པས་སྤང་བྱ་སྒྲིབ་པ་ཀུན་སྤངས་ཤིང་ཐོབ་བྱའི་ཡོན་ཏན་མཐའ་དག་དང་ལྡན་པ་་་་
དང༌༑ གཞན་དོན་ཕུན་ཚོགས་གཟུགས་སྐུ་བརྙེས་པས་འཁོར་བ་ཇི་སྲིད་མ་སྟོངས་ཀྱི་་་་
བར་དུ་སེམས་ཅན་གྱི་དོན་འབའ་ཞིག་མཛད་པ་ནི་སངས་རྒྱས་དཀོན་མཆོག །ལུང་་་་
ཆོས་སྡེ་སྣོད་གསུམ་མམ་གསུང་རབ་ཡན་ལག་བཅུ་གཉིས་ཀྱིས་བསྡུས་པ་དང་། རྟོགས་་
པའི་ཆོས་བསླབ་པ་གསུམ་མམ་འགོག་ལམ་གྱིས་བསྡུས་པ་ནི་ཆོས་དཀོན་མཆོག ། ཕྱིར་་་
མི་ལྡོག་པའི་ས་ལ་བཞུགས་པའི་འཕགས་པ་རྣམས་ནི་དགེ་འདུན་དཀོན་མཆོག་གོ །
སྐྱབས་སུ་འགྲོ་ཚུལ་ནི། བདེ་བའི་སྟན་ལ་བསམ་གཏན་གྱི་སྤྱོད་ལམ་གྱིས་འདུག་སྟེ།
མདུན་གྱི་ནམ་མཁར་བླ་མ་རྒྱལ་བ་སྲས་དང་སློབ་མར་བཅས་པ་ཐམས་ཅད་མངོན་སུམ་ལྟ་་
བུར་བཞུགས་པར་བསམས་ལ། དེ་དག་གི་སྤྱན་སྔར་རང་དང་རང་གི་ཕ་མ་གཉིས་ཀྱིས་་་
ཐོག་དྲངས་མཁའ་ཁྱབ་རིགས་དྲུག་གིས་བསྡུས་པའི་སེམས་ཅན་ཐམས་ཅད་འཁོད་ནས་་་་་
148

ལུས་གུས་པའི་སྒོ་ནས་ཐལ་མོ་སྦྱར། ངག་གུས་པའི་སྒོ་ནས་སྐྱབས་འགྲོ་བྱེད། ཡིད་་་་
གུས་པའི་སྒོ་ནས་དད་གུས་ཀྱི་ཤུགས་དྲག་པོ་བསྐྱེད་དེ། བདག་གིས་བྱང་ཆུབ་མ་ཐོབ་་་་
བར་གྱི་ལེགས་ཉེས་ཀྱི་འདུན་མ་ཐམས་ཅད་བླ་མ་དང་དཀོན་མཆོག་གི་ཐུགས་རྗེ་ལ་རག་་་་
ལས་སོ་སྙམ་དུ་བློ་ལིངས་ཀྱིས་བཀལ་ནས་བླ་མ་དང་སངས་རྒྱས་ལ་ལམ་སྟོན་པའི་སྟོན་པ།
ཆོས་ལ་ལམ་དངོས། དགེ་འདུན་ལ་ལམ་བསྒྲུབ་པའི་ཟླ་གྲོགས་ཞུ་བར་འདོད་པའི་་་་་
འདུན་པས་བདག་དང་སེམས་ཅན་ཐམས་ཅད་ཀྱི་སྒོ་གསུམ་གྱི་བྱ་བ་ཐམས་ཅད་སངས་་་་་
རྒྱས་ཀྱི་ལམ་དུ་འགྲོ་བ་ཞིག་བླ་མ་དང་དཀོན་མཆོག་མཁྱེན་ཞེས་མོས་པ་རྩེ་གཅིག་ཏུ་ཡིད་་་་
ལ་བྱས་ཏེ། རང་གིས་སྐྱབས་འགྲོ་ཇི་ལྟར་བྱེད་པ་ལྟར་མཁའ་ཁྱབ་ཀྱི་སེམས་ཅན་ཐམས་
ཅད་ཀྱང་སྐྱབས་འགྲོ་བྱེད་པར་མོས་ལ། སྙིང་ཐག་པ་ནས་བདག་དང་འགྲོ་བ་ནམ་་་་་་
མཁའ་དང་མཉམ་པའི་སེམས་ཅན་ཐམས་ཅད་དཔལ་ལྡན་བླ་མ་དམ་པ་རྣམས་ལ་ཞེས་་་་་
སོགས་སྐྱབས་འགྲོ་བཞི་སྐོར་ལན་མང་དུ་བྱ། མཐར་བླ་མ་དང་དཀོན་མཆོག་རིན་པོ་ཆེ་
རྣམ་པ་གསུམ་ལ་བདག་ཕྱག་འཚལ་ཞིང་སྐྱབས་སུ་མཆིའོ། ། ཁྱེད་རྣམས་ཀྱིས་བདག་གི་
རྒྱུད་བྱིན་གྱིས་བརླབ་ཏུ་གསོལ། བློ་ཆོས་སུ་འགྲོ་བར་བྱིན་གྱིས་བརླབ་ཏུ་གསོལ། །
ཆོས་ལམ་དུ་ལོངས་པར་བྱིན་གྱིས་བརླབ་ཏུ་གསོལ། ལམ་གྱི་འཁྲུལ་པ་ཞི་བར་བྱིན་་་་་
གྱིས་བརླབ་ཏུ་གསོལ། འཁྲུལ་པ་ཡེ་ཤེས་སུ་འཆར་བར་བྱིན་གྱིས་བརླབ་ཏུ་གསོལ།
བློ་ལ་ཆོས་མིན་གྱི་རྣམ་རྟོག་སྐད་ཅིག་ཙམ་ཡང་མི་སྐྱེ་བར་བྱིན་གྱིས་བརླབ་ཏུ་གསོལ།
བྱམས་སྙིང་རྗེ་བྱང་ཆུབ་ཀྱི་སེམས་བཅོས་མིན་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ།
མྱུར་དུ་རྣམ་མཁྱེན་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱིན་གྱིས་བརླབ་ཏུ་་་་
གསོལ༑ ཞེས་ལན་གསུམ་ལ་སོགས་པ་གསོལ་བ་བཏབ་པས། སྐྱབས་ཡུལ་རྣམས་་་་
ཀྱི་མཁྱེན་པའི་ཡེ་ཤེས་ཀྱིས་གཟིགས། བརྩེ་བའི་ཐུགས་རྗེས་དགོངས། མཛད་པའི་་་་
ཕྲིན་ལས་ཀྱིས་སྐྱོང་། སྐྱོབ་པའི་ནུས་མཐུས་སྲུང་བ་དང་། སྐྱོབ་པ་དང༌། བྱིན་གྱིས་
རློབ་པར་མཛད་པ་ཡིན་སྙམ་དུ་མོས་པ་ཡིད་ལ་བྱེད་པའི་ཚུལ་གྱིས་ཅུང་ཟད་མཉམ་པར་་་་་
གཞག་གོ །རྗེས་དགེ་བ་བསྔོ་ཞིང་དྲན་ཤེས་བསྟེན་པ་ནི་ཐུན་ལས་ལྡང་བའི་ཚེ་བདག་་་་
གིས་དེ་ལྟར་བགྱིས་པའི་དགེ་བའི་རྩ་བ་དེས་ཕ་དང་མ་སྔོན་དུ་འགྲོ་བ་ཅན་གྱི་སེམས་ཅན་་་་
149

ཐམས་ཅད་དོན་གཉིས་མཐར་ཕྱིན་སངས་རྒྱས་ཀྱི་གོ་འཕང་ཐོབ་པར་གྱུར་ཅིག །སྙམ་དུ་
ཡིད་ལ་བྱས་ཏེ་མགོན་པོ་ཀླུ་སྒྲུབ་ཀྱིས་མཛད་པའི། དགེ་བ་འདི་ཡིས་སྐྱེ་བོ་ཀུན། །
ཞེས་སོགས་ཀྱིས་བསྔོ་བ་དང་སྨོན་ལམ་ཅི་ཤེས་བྱ། ཐུན་མཚམས་ཐམས་ཅད་དུ་དཀོན་་་་
མཆོག་གི་ཡོན་ཏན་ཡིད་ལ་དྲན་པ་དང༌། དེའི་རྗེས་སུ་སློབ་པར་འདོད་པའི་དྲན་ཤེས་་་་་
དང་མ་བྲལ་བའི་སྒོ་ནས་འཆད་པར་འགྱུར་བའི་སྐྱབས་འགྲོའི་བསླབ་བྱ་རྣམས་དང་མ་་་་་
འགལ་བར་བྱའོ། །སྐྱབས་སུ་སོང་བའི་ཕན་ཡོན་ནི། སྡོམ་པ་ཐམས་ཅད་སྐྱེ་བའི་རྒྱུ་་་
ཡིན་པ་སོགས་མཐའ་ཡས་པ་གསུངས་ཏེ། མདོ་ལས། སྐྱབས་སོང་བསོད་ནམས་འདི་
ལ་གཟུགས་མཆིས་ན། །ནམ་མཁའ་བར་སྣང་འདི་ཡང་སྣོད་དུ་ཆུང་། །ཞེས་གསུངས་་
པ་ལྟར་རོ། །སྐྱབས་འགྲོའི་བསླབ་བྱ་ནི། སྤྱིའི་བསླབ་བྱ་སྐྱེས་བུ་དམ་པ་དང་འགྲོགས་
པ་སོགས་དང་། སོ་སོའི་བསླབ་བྱ་སངས་རྒྱས་ལ་སྐྱབས་སུ་སོང་བས། འཇིག་རྟེན་་་་
པའི་ལྷ་ལ་ཕྱག་མི་བྱ། ཆོས་ལ་སྐྱབས་སུ་སོང་བས་སེམས་ཅན་ལ་གནོད་འཚེ་སྤོང་། །
དགེ་འདུན་ལ་སྐྱབས་སུ་སོང་བས་གྲོགས་མུ་སྟེགས་ཅན་དང་མི་འགྲོགས་པ་རྣམས་ལ་་་་་
བསླབ་པར་བྱ་ཞིང་། གཞན་ཡང་སྲོག་དང་བྱ་དགའི་ཕྱིར་ཡང་དཀོན་མཆོག་མི་སྤོང་། །
ན་ཚ་དང་སྡུག་བསྔལ་ཅི་བྱུང་ཡང་དཀོན་མཆོག་རྒྱབ་ཏུ་བསྐྱུར་བའི་བྱ་བ་མི་བྱེད། ཉལ་
བ་དང་ལྡང་བའི་ཚེ་དཀོན་མཆོག་གི་རྟེན་ལ་ཕྱག་བྱ། ཁ་ཟས་ཟ་བའི་ཚེ་ཕུད་མཆོད་་་་
སོགས་ལག་ལེན་ལྟར་བྱ། མདོར་ན་དཀོན་མཆོག་ལ་བློ་མ་ཁེལ་བའི་རང་གི་ཕོ་ཚོད་་་་
དང༌༑ གྲུབ་ཏུ་རེ་བའི་འདུན་མ་རྣམས་འགྲུབ་པའི་ངེས་པ་མེད་ཅིང་། གྲུབ་ཀྱང་ནམ་་་་
ཕུགས་ལེགས་པའི་ངེས་པ་མེད་པས་དུས་རྟག་ཏུ་དཀོན་མཆོག་ལ་བློ་གཏོད་པ་གལ་ཆེའོ། །
གཉིས་པ་དངོས་གཞི་རང་རང་གིས་དམིགས་པས་ཉམས་སུ་བླང་བ་ལ། ངེས་་་་་
འབྱུང་བསྐྱེད་པ་མ་དག་སྣང་བའི་ཁྲིད། །ལྷག་བསམ་བསྐྱེད་པ་ཉམས་ཀྱི་སྣང་བའི་ཁྲིད། །
སྤྲོ་བ་བསྐྱེད་པ་དག་པའི་སྣང་བའི་ཁྲིད། །དེའི་དང་པོ་ལ། ཡིད་འབྱུང་བསྐྱེད་་་་་
འཁོར་བའི་ཉེས་དམིགས་ཁྲིད། །བརྩོན་འགྲུས་རྩོམ་པ་དལ་འབྱོར་རྙེད་དཀའི་ཁྲིད། །
བླང་དོར་སྟོན་པ་དཀར་ནག་ལས་འབྲས་ཁྲིད། །དེའི་དང་པོ་ནི། གཞུང་ལས།
150

སེམས་ཅན་ལ་ཞེས་པས་བསྟན། དེའང་ཐར་པ་བསྒྲུབ་པ་ལ་འཁོར་བ་ལ་ཞེན་པ་བཟློག་་
དགོས༑ དེ་བཟློག་པ་ལ་འཁོར་བའི་ཉེས་དམིགས་དྲན་དགོས་ཏེ། རྗེ་བཙུན་རིན་པོ་
ཆེའི་མགུར་ལས། མྱ་ངན་འདས་པ་སྒྲུབ་པ་ལ། །ཁམས་གསུམ་ལ་ཞེན་པ་སྤང་ཡང་་་་
འཚལ༑ །ཁམས་གསུམ་ལ་ཞེན་པ་སྤོང་བ་ལ། །འཁོར་བའི་ཉེས་དམིགས་དྲན་ཡང་་་་
འཚལ༑ །ཞེས་སོ། །འོ་ན་འཁོར་བ་ན་སྐྱོན་ཅི་ལྟ་བུ་ཡོད་ཅེ་ན། མདོ་དྲན་པ་ཉེར་་་་
གཞག་ལས། སེམས་ཅན་དམྱལ་བ་དམྱལ་མེས་ཉམས། །ཞེས་སོགས་གསུངས་པ་་་་
ལྟར་འཁོར་བ་ཐམས་ཅད་སྡུག་བསྔལ་གྱི་རང་བཞིན་ལས་མ་འདས་པས། དེ་བས་ན་དེ་་
དག་གི་སྡུག་བསྔལ་བསམ་པ་ལ། སྡུག་བསྔལ་སྡུག་བསྔལ་བསམས་ལ་སྐྱོ་ཤས་བསྐྱེད། །
འགྱུར་བའི་སྡུག་བསྔལ་བསམས་ལ་ཞེན་པ་སྤོང་། །འདུ་བྱེད་སྡུག་བསྔལ་བསམས་་་་་
ཐར་འདོད་བསྒོམ། །དེའི་དང་པོ་ནི། རྗེ་བཙུན་གྱི་མགུར་ལས། དང་པོ་སྡུག་་་་་་
བསྔལ་གྱི་སྡུག་བསྔལ་དེ། ངན་སོང་གསུམ་གྱི་སྡུག་བསྔལ་ཡིན། ཞེས་སོགས་དང་།
པྲ་སྟོན་ཞུས་ལེན་ལས་ཀྱང་། སྡུག་བསྔལ་སྡུག་བསྔལ་ངན་སོང་གསུམ་གྱི་གནས། །
མཛེ་ནད་ཤུ་བའི་སྟེང་དུ་རྨ་འབྲས་བཞིན། །ལེགས་པར་བསམས་ན་བསྲན་པར་ག་ལ་་་་་
ནུས༑ །དེ་བསམ་མི་དགེའི་ལས་ལས་ལྡོག་པར་བྱ། །ཞེས་གསུངས་པ་ལྟར་སྡུག་་་་
བསྔལ་གྱི་སྡུག་བསྔལ་ནི་ངན་སོང་གི་སྡུག་བསྔལ་ཡིན་ལ། འདི་བསམ་པ་ལ།
དམྱལ་བ། ཡི་དྭགས། དུད་འགྲོའི་སྡུག་བསྔལ་བསམ་པ་དང་གསུམ།
དང་པོ་ལ། གྲང་དམྱལ་ཚ་དམྱལ་ཉེ་འཁོར་ཉི་ཚེའི་དམྱལ་བ་པའི་སྡུག་བསྔལ་བསམ་པ་
དང་གསུམ། དང་པོ་ལ། ཆུ་བུར་ཆུ་བུར་རྡོལ་བ་ཅན། །ཨ་ཆུ་ཀྱི་ཧུད་སོ་འཐམས་་་་
འཐམས༑ །ཨུཏྤལ་པད་མ་པད་ཆེར་གས། །ཞེས་པ་ལྟར་བརྒྱད་ལས། དང་པོ་་་་
བུར་ཅན་ནི། གང་དུ་སྐྱེ་བའི་གནས་མཐའ་ཐམས་ཅད་གངས་རི་ཆེན་པོའི་ཕྲེང་བས་་་་་
བསྐོར་བའི་ལྗོངས་འཁྱགས་རོམ་གྱི་ཐང་ཆེན་པོ། སྟེང་ནས་མི་ཟད་པའི་ཁ་བ་བུ་ཡུག་་་་་་
འཚུབ་པའི་གྲང་བའི་རེག་བྱ་རྣོན་པོས་ཉེན་པའི་གནས་སུ་སྣང་བའི་རྟེན་སྐར་མའི་འོད་ཙམ་
ཡང་མེད། དྲོ་བའི་རྟེན་ལྷན་པ་ཚལ་བ་ཙམ་ལ་ཡང་བརྟེན་པའི་སྐལ་བ་མེད་པར། །
རང་གི་སྔོན་བྱས་པའི་ལས་ཀྱི་འབྲས་བུ་ཐོག་ཏུ་སྨིན་པའི་སེམས་ཅན་དམྱལ་བ་པ་དེ་རང་་་་
15I

ཉིད་གཅིག་པུ་ལུས་བོང་ཚོད་དང་ལྡན་པའི་རྫུས་སྐྱེས་སུ་ཀྲོངས་ཀྱིས་སྐྱེས་ཤིང་དེར་གྲང་་་་
བའི་རེག་བྱས་བཏབ་པ་ལ་བརྟེན་ནས་ལུས་ལ་ཆུ་བུར་གྱི་ཚོགས་གྲངས་མེད་པ་འབྱུང་བའོ། །
ཆུ་བུར་རྡོལ་བ་ཅན་ནི། དེ་བས་ཀྱང་གྲང་བའི་རེག་བྱ་ཉིས་འགྱུར་གྱིས་ཆེ་བས་ཆུ་བུར་་་་
རྣམས་ཀྱང་བརྡོལ་ཏེ། ཁྲག་དང་ཆུ་སེར་ལ་སོགས་པ་འཛག་ཅིང་དེའང་ཆབ་རོམ་དུ་གྱུར་
པའོ༑ །དེ་བཞིན་དུ་ཨ་ཆུ་ཟེར་བ་ནི་ཤིན་ཏུ་གྲང་བའི་སྟོབས་ཀྱིས་ཨ་ཆུ་ཞེས་དུད་མོའི་སྒྲ་
སྙིང་གི་དཀྱིལ་ནས་ཕྱུང་བ་ལྟ་བུ་སྒྲོགས་པའོ། །ཀྱི་ཧུད་ཟེར་བ་ནི་དེ་བས་ཀྱང་གྲང་བའི་་་་
རེག་བྱ་ཆེ་བས་ཀྱི་ཧུད་ཅེས་སྡུག་པའི་ང་རོ་སྒྲོགས་པའོ། ། སོ་འཐམས་འཐམས་པ་ནི། །
དེ་བས་ཀྱང་གྲང་བའི་རེག་བྱ་ཆེ་བས་སོ་འཐམས་ཤིང་ལུས་རེངས་པའོ། །ཨུཏྤལ་ལྟར་་་་
གས་པ་ནི། དེ་བས་ཀྱང་གྲང་བའི་རེག་བྱ་ཆེ་བས་ལུས་ཀྱི་ཕྱི་ཤུན་སྔོ་གོག་ཏུ་གྱུར་པ་ཚལ་
པར་གས་པའོ། །པདྨ་ལྟར་གས་པ་ནི། ཕྱི་ཤུན་དེ་ཉིད་བུ་ཡུག་གིས་ཁྱེར་ནས་ཤའུ་སོ་་
མ་ལྟར་དམར་པོར་གྱུར་པ་དེའང་ཚལ་བ་ཚལ་བར་གས་པའོ། ། པདྨ་ལྟར་ཆེར་གས་པ་ནི་
ཤའུ་སོ་མ་ལྟར་དམར་པོར་གྱུར་པ་དུམ་བུ་བརྒྱ་སྟོང་ལ་སོགས་པར་གས་ཏེ་ནང་ཁྲོལ་ཀྱང་་་་
ཕྱིར་འཐོན་ཞིང་དེའང་གས་པའོ། །དེ་དག་གི་ཚེ་ཚད་ནི་མཛོད་ལས། ཏིལ་སྦྱོང་ནང་་་་
ནས་ལོ་བརྒྱ་ཞིང་། །ཏིལ་གཅིག་ཕྱུང་བས་ཟད་གྱུར་པ། །ཆུ་བུར་ཅན་གྱི་ཚེ་ཡིན་ཏེ། །
གཞན་གྱི་ཚེ་ནི་ཉི་ཤུས་བསྒྱུར། །ཞེས་གསུངས་པའི་དོན། ཡུལ་མ་ག་དྷའི་བྲེ་བོ་ཆེའི་་་་
ཏིལ་ཁལ་བརྒྱད་ཅུ་ཡོད་པའི་སྣོད་གཅིག་ནི་ཏིལ་སྦྱོང་གཅིག་ཡིན་ཏེ། དེ་ནས་མི་ལོ་བརྒྱ་
བརྒྱ་ནས་ཏིལ་ཉག་མ་རེ་རེ་ཕྱིར་དོར་བས་ཏིལ་དེ་ཟད་པར་འགྱུར་བའི་དུས་ཀྱི་མཐའ་ནི་ཆུ་
བུར་ཅན་གྱི་ཚེ་ཚད་ཡིན་ལ། གཞན་བདུན་གྱི་ཚེ་ཚད་ནི་སྔ་མ་སྔ་མ་ལས་ཉི་ཤུ་འགྱུར་ཏེ།
མདོ་ལས། ཆུ་བུར་ཅན་གྱི་ཚེ་ཉི་ཤུ་ཇི་ལྟ་བ་བཞིན་དུ་ཆུ་བུར་བརྡོལ་བ་ཅན་གཅིག་གོ །
ཞེས་པ་ནས་པདྨ་ལྟར་གས་པ་ཉི་ཤུ་ཇི་ལྟ་བ་བཞིན་དུ་པདྨ་ལྟར་ཆེར་གས་པ་གཅིག་གོ །
ཞེས་གསུངས་པས་སོ། །དེ་དག་གི་དོན་བསམ་ཚུལ་ནི། སྦྱོར་བ་སྐྱབས་འགྲོ་གསོལ་་་་
lགདབ་སྔར་བཤད་པ་ལྟར་ཚུལ་བཞིན་བྱས་ལ་ཀྱེ་མ་བདག་གིས་ཚེ་ཐོག་མ་མེད་པ་ནས་ད་
ལྟའི་བར་དུ་འཁོར་བ་འདིར་འཁྱམས་འཁྱམས་པ་ལས་སྡུག་བསྔལ་དཔག་ཏུ་མེད་པ་མྱོང་་་
བར་འགྱུར། སྔོན་ཆད་སྡུག་བསྔལ་མྱོང་བ་ཁོ་ན་ལས་ཕྱིན་ཆད་མྱོང་བར་མི་འགྱུར་་་་་་
152

ཞིག་ཡིན་ན་ལེགས་མོད་ཀྱང་། གཟུང་འཛིན་གྱི་འཁྲུལ་པ་འདི་མ་སངས་ཀྱི་བར་དུ་་་་
རིགས་དྲུག་གི་སྐྱེ་གནས་རྣམས་སུ་རང་དབང་མེད་པར་སྐྱེ་ཞིང་སྐྱེས་ནས་སྡུག་བསྔལ་གྱི་
ཚོར་བ་གྲངས་མེད་པ་དག་གིས་སྡུག་བསྔལ་བར་གྱུར་ན་བདག་ཇི་ལྟར་བྱནས་མས་། དེའི་ནང་་་་་
ནས་ཀྱང་གྲང་བའི་དམྱལ་བ་རྣམས་སུ་སྐྱེ་བར་གྱུར་ན། གནས་ནི་དེ་ལྟ་བུ། ངོ་བོ་་་་
དེ་ལྟ་བུ། ཚེ་ཚད་ནི་དེ་ལྟ་བུའོ་སྙམ་དུ་བཤད་མ་ཐག་པ་རྣམས་གསལ་བར་བློ་ཡུལ་དུ་་་་
བྱས་ཏེ། ད་ལྟ་བདག་གིས་མིའི་ཡུལ་གྱི་གྲང་བའི་རེག་བྱ་ཕྲ་མོ་དག་ཉིན་རེ་ཙམ་ཡང་མི་
བཟོད་ན་གྲང་དམྱལ་གྱི་སྡུག་བསྔལ་དེ་ལྟ་བུ་ཐོག་ཏུ་བབས་ན་ཇི་ལྟར་བཟོད། དེ་ལྟ་བུའི་
སྡུག་བསྔལ་བདག་ལ་མི་འབྱུང་བའི་གདེང་ནི་མེད། འབྱུང་བའི་རྒྱུ་ཁོང་ཁྲོ་ནི་ཉིན་ཞག་་་་
རེ་རེའི་ནང་དུའང་གྲངས་མེད་པ་ཞིག་སྐྱེས་ནས་ཡོད། སྡུག་བསྔལ་དེ་ཐོག་ཏུ་བབས་ན་་་་
བསྲན་བཟོད་པའི་གནས་ནི་མི་འདུག་ན་བདག་གིས་བགྱི་བ་ཇི་ལྟར་བགྱིད། དེ་བས་ན་་་
བདག་གིས་སྡུག་བསྔལ་གྱི་གཉེན་པོ་དམ་པའི་ཆོས་རྣལ་མ་ཞིག་ཅི་ནས་ཀྱང་ཉམས་སུ་བླང་
བར་བགྱིའོ། །དེའང་རྒྱལ་བའི་བསྟན་པ་དང་མཐུན་པ་གསུང་ངག་རིན་པོ་ཆེ་ལམ་་་་་་
འབྲས་བུ་དང་བཅས་པའི་གདམས་ངག་འདི་ཉམས་སུ་བླངས་ལ་ཉམས་སུ་མྱོང་ངེས་པ་་་་་
ཞིག་བྱ། དེ་ལྟར་དུ་འགྱུར་བར་བླ་མ་དང་དཀོན་མཆོག་མཁྱེན་ཞེས་སྙིང་ཐག་པ་ནས་་་་་
བསམ༑ གནས་སྐབས་ཐམས་ཅད་དུ་ཡང་ཆོས་དང་མཐུན་པའི་སྤྱོད་པས་གནས་པར་བྱ་་
སྙམ་དུ་བསམ། རྗེས་ནི་དེ་ལྟར་དམ་པའི་ཆོས་བསྒྲུབ་འདོད་ཀྱི་བློ་ཙམ་སྐྱེས་པ་ལ་ཕན་་་་
ཡོན་དཔག་ཏུ་མེད་པ་ཡོད་པས། དེ་ལས་བྱུང་བའི་དགེ་བ་གཞན་གྱི་དོན་དུ་བསྔོ་བ་དང་་་་
སྨོན་ལམ་བྱས་ལ། སྤྱོད་ལམ་ཐམས་ཅད་དུ་ཡང་དྲན་ཤེས་བཞིན་དང་ལྡན་པའི་སྒོ་ནས་་་
འཁོར་བ་ལ་ཡིད་འབྱུང་དྲག་པོ་རྒྱུན་ཆགས་སུ་བསྟར་བ་དང་། ཆོས་དང་མཐུན་པའི་སྤྱོད་
པས་གནས་པར་བྱའོ། །གཉིས་པ་ཚ་དམྱལ་གྱི་སྡུག་བསྔལ་བསམ་པ་ལ། ཡང་སོས་་་་
ཐིག་ནག་བསྡུས་འཇོམས་དང་། །ངུ་འབོད་ངུ་འབོད་ཆེན་པོ་དང༌། ། ཚ་བ་རབ་་་་་
མནར་མེད་བརྒྱད། །ཅེས་པ་ལྟར་ལས། དང་པོ་ཡང་སོས་ནི། གང་དུ་སྐྱེ་བའི་་་་་
གནས་ལྕགས་བསྲེགས་ཀྱི་ས་གཞི་མེ་རབ་ཏུ་འབར་བས་ཁྱབ་པའི་གནས་སུ་རང་གིས་སྔར་
བྱས་པའི་ལས་ཀྱི་འབྲས་བུ་ཐོག་ཏུ་བབས་པའི་སེམས་ཅན་དམྱལ་བ་པ་དེ་ལུས་བོང་ཚོད་ཆེ་
153

བ༑ ཚ་བསྲན་དང་འཇིགས་བསྲན་ཆུང་བ་ཞིག་ཏུ་རྫུས་ཏེ་སྐྱེས་ཤིང་སྐྱེས་མ་ཐག་ཡིད་མི་
དགའ་ཞིང་ཀྱེ་མ་བདག་ལ་གནས་འདིར་གཞན་དག་གིས་ཉེར་འཚེ་ཞིག་མ་བྱུང་ན་ལེགས་་་
ཏེ་སྙམ་པ་དང༌། གཤིན་རྗེའི་སྐྱེས་བུ་སྟོབས་དང་ལྡན་པ་མཚོན་ཆ་སྣ་ཚོགས་ཐོགས་པ་་་་
འཇིགས་འཇིགས་ལྟར་འདུག་པ་དག་འོངས་ཏེ། མཚོན་ཆ་རྣམས་ཀྱིས་རྡེག་པ་དང་། །
གཅོད་པ་དང༌། འབིགས་པ་ལ་སོགས་པ་དུ་མ་བྱས་པ་ལ་བརྟེན་ནས་སྡུག་བསྔལ་བཞིན་
དུ་མཐར་ཅུང་ཟད་གཅིག་ཤི་བའམ་བརྒྱལ་བ་ལྟ་བུར་གྱུར་པ་དང་། ནམ་མཁའ་ནས་་་་་
ཡང་སོས་པར་གྱུར་ཅིག་ཅེས་པའི་སྒྲ་དང་རླུང་ཞིག་ལུས་ལ་ཕོག་པས་ལུས་སྔོན་བཞིན་དུ་་་
གྲུབ་པར་གྱུར་པ་ལ་གཤིན་རྗེ་རྣམས་ཀྱིས་སྔར་བཞིན་དུ་འཚེ་བར་བྱེད་པ་དེ་ལྟ་བུའི་སྡུག་་་་
བསྔལ་རྒྱུན་མི་ཆད་པ་ཉམས་སུ་མྱོང་བའོ། །ཐིག་ནག་པ་ནི། gགཞན་ཐམས་ཅད་སྔ་མ་
བཞིན་ལས་དེར་སྐྱེས་པའི་དམྱལ་བ་པ་དེའི་ལུས་ལ་གཤིན་རྗེའི་སྐྱེས་བུ་རྣམས་ཀྱིས་ཐིག་་་་
ནག་པོ་དུ་མ་བཏབ་སྟེ་སོག་ལེ་རྣོན་པོ་མེ་འབར་བ་དུ་མ་དག་གིས་འདྲ་བར་བྱེད་ཅིང་ལྟ་རེ་་་
རྣོན་པོ་དག་གིས་གཤོག་པར་འགྱུར་བའི་སྡུག་བསྔལ་ཉམས་སུ་མྱོང་བ་སྟེ། བཤེས་་་་་
སྤྲིངས་ལས། ཁ་ཅིག་སོག་ལེས་འདྲ་སྟེ་དེ་བཞིན་གཞན། ། སྟ་རེ་མི་བཟད་རྣོན་པོ་་་་
རྣམས་ཀྱིས་གཤོག །ཅེས་སོ། །བསྡུས་འཇོམས་པ་ནི། དམྱལ་བ་པ་དེ་ལྕགས་་་་་
བསྲེགས་ཀྱི་ས་གཞིའི་སྟེང་དུ་ཚ་བའི་རེག་བྱ་མ་བཟོད་དེ། ཕྱོགས་གཞན་ཞིག་ཏུ་འབྲོས་་
པར་འདོད་པའི་བསམ་པས་ཕྱིན་པ་ན། རི་ཆེན་པོ་གཡག་དང་མ་ཧེ་ལ་སོགས་པ་་་་
གདོང་པ་འདྲ་བ་དག་འོངས་ཏེ། དེའི་ལུས་ཏིལ་འཚིར་བ་བཞིན་དུ་ཕྱེ་མར་བྱས་ནས་་་་་
སླར་རི་གཉིས་ཅུང་ཟད་གྱེས་པར་གྱུར་པ་ན། ལས་ཀྱི་དབང་གིས་ལུས་སྔོན་བཞིན་གྲུབ་་
པ་ལ་རིའི་བར་དུ་བཙིར་བས་སྡུག་བསྔལ་བ་ལས་མ་ཟད་ཀྱི་བར་དུ་མྱོང་བ་སྟེ། དེ་ཉིད་་
ལས༑ ཁ་ཅིག་ཏིལ་བཞིན་འཚིར་ཏེ་དེ་བཞིན་གཞན། །ཕྱེ་མར་ཞིབ་མོ་བཞིན་དུ་ཕྱེ་་་
མར་བྱེད། །ཅེས་སོ། །དུ་འབོད་པ་ནི། ལྕགས་ཀྱི་ཁང་པ་ཞིག་མཐོང་སྟེ། དེར་་་་
འབྲོས་པའི་བསམ་པས་ལྕགས་བསྲེགས་ཀྱི་ས་གཞིའི་སྟེང་ནས་ཚ་བའི་རེག་བྱ་དུ་མ་མྱོང་་་་
བཞིན་དུ་སོང་སྟེ་ཁང་པའི་ནང་དུ་སླེབས་པ་ན་དེའི་སྒོ་རང་འགྲིག་ཏུ་གྱུར་ཏེ་ཕྱོགས་ཀུན་་་་་
ནས་མེ་འབར་བའི་ནང་དུ་བསྲེགས་པ་ལ་བརྟེན་ནས་དུད་མོའི་སྒྲ་སྙིང་གི་དཀྱིལ་ནས་ཕྱུང་་་་
154

བ་ལྟ་བུ་སྒྲོགས་པ་ལས་ཐབས་མེད་པའོ། །ངུ་འབོད་ཆེན་པོ་པ་ནི། གཞན་སྔར་བཞིན་
ལས༑ ལྕགས་བསྲེགས་ཀྱི་ཁང་པ་ཉིས་རིམ་དུ་ཚུད་དེ་བསྲེགས་པའི་སྡུག་བསྔལ་ཉི་་་་
འགྱུར་གྱི་ཚ་བས་དུད་མོའི་སྒྲ་སྔར་བས་ཀྱང་ཆེ་བར་སྒྲོགས་པའོ། ། ཚ་བ་པ་ནི།
དམྱལ་བ་པ་དེ་གཤིན་རྗེ་རྣམས་ཀྱིས་བཟུང་ནས་ལྕགས་ཀྱི་གསལ་ཤིང་མེ་འབར་བ་འོག་་་་
སྒོ་ནས་བསྣུན་ཏེ་སྤྱི་བོའི་བར་དུ་ཕུག་པས་ཁ་སྣ་ནས་མེ་ལྕེ་ལྷབ་ཀྱིས་འབྱུང་བའོ། །རབ་་
ཏུ་ཚ་བ་པ་ནི། ལྕགས་བསྲེགས་ཀྱི་གསལ་ཤིང་རྩེ་མོ་གསུམ་པ་འོག་སྒོ་དང་ཕོང་ཚོས་་་་་་
གཉིས་ནས་བསྣུན་ཏེ་ཕྲག་གོང་གཉིས་དང་སྤྱི་གཙུག་གི་བར་དུ་ཕུག་པས་ཁྲག་དང་ཞག་་་་་
དང་མེ་ལྕེ་ལ་སོགས་པ་ཁ་སྣ་རྣམས་ནས་འབྱུང་བ་སྟེ། དེ་ཉིད་ལས། ཁ་ཅིག་ལྕགས་་་་
ཀྱི་གསལ་ཤིང་རབ་འབར་བ། །ཚེར་མ་ཅན་ལ་ཀུན་ཏུ་བརྒྱུད་པར་བགྱིད། །ཅེས་སོ། །
མནར་མེད་པ་ནི། ལྕགས་བསྲེགས་ཀྱི་ཐབ་ཀ་དཔག་ཚད་སྟོང་ཕྲག་ཉི་ཤུ་ཡོད་པའི་ནང་་་་
དུ༑ དམྱལ་བ་པ་དེའི་ལུས་ཐམས་ཅད་མེར་འབར་ནས་བཟོད་པར་དཀའ་བའི་སྡུག་་་་
བསྔལ་ཚད་མེད་པས་བར་མཚམས་མེད་པར་དུས་རྟག་ཏུ་མནར་བ་སྟེ། འཁོར་བའི་སྡུག་
བསྔལ་རྣམས་ཀྱི་ནང་ནས་འདི་ཆེ་ཤོས་ཡིན་ནོ། །དེ་རྣམས་ཀྱི་ཚེ་ཚད་ནི་མཛོད་ལས། །
མི་རྣམས་ཀྱི་ལོ་ལྔ་བཅུ་ལ། །འདོད་པ་དག་གི་ལྷ་རྣམས་ལས། །འོག་མ་དག་གི་ཉིན་་་
ཞག་ཅིག །དེས་ན་རང་ལོ་ལྔ་བརྒྱའོ། ། གོང་མ་གཉིས་ཀ་ཉིས་འགྱུར་རོ། །ཡང་་་་
སོས་ལ་སོགས་དྲུག་རིམ་བཞིན། །འདོད་ལྷའི་ཚེ་དང་ཉིན་ཞག་མཉམ། ། ཞེས་་་་་
གསུངས་པའི་དོན་ནི། མི་ལོ་ལྔ་བཅུ་ལ་རྒྱལ་ཆེན་རིགས་བཞི་པའི་ཉིན་ཞག་གཅིག །
དེ་སུམ་ཅུ་ལ་ཟླ་བ། དེ་བཅུ་གཉིས་ལ་ལོར་བྱས་པའི་རང་ལོ་ལྔ་བརྒྱ་ནི་རྒྱལ་ཆེན་རིགས་
བཞི་པའི་ཚེ་ཚད་ཡིན་ཞིང་། དེ་ཉིད་ཞག་གཅིག་ཏུ་བརྩིས་པའི་རང་ལོ་ལྔ་བརྒྱ་ཡང་སོས་་
པའི་ཚེ་ཚད་དོ། །དེ་བཞིན་དུ་མི་ལོ་བརྒྱ་ལ་ཞག་གཅིག་ཏུ་བྱས་པའི་རང་ལོ་སྟོང་སུམ་ཅུ་
རྩ་གསུམ་པའི་ཚེ་ཚད། དེ་ཞག་ཏུ་བྱས་པའི་རང་ལོ་སྟོང་ཐིག་ནག་པའི་ཚེ་ཚད་དོ། །
མི་ལོ་ཉིས་བརྒྱ་ལ་ཞག་གཅིག་ཏུ་བྱས་པའི་རང་ལོ་ཉིས་སྟོང་འཐབ་བྲལ་བའི་ཚེ་ཚད་དེ་་་་་
ཞག་ཏུ་བྱས་པའི་རང་ལོ་ཉིས་སྟོང་བསྡུས་འཇོམས་པའི་ཚེ་ཚད་དོ། །མི་ལོ་བཞི་བརྒྱ་་་་
ཞག་གཅིག་ཏུ་བྱས་པའི་རང་ལོ་བཞི་སྟོང་དགའ་ལྡན་པའི་ཚེ་ཚད་བ 
0
 ། དེ་ཞག་ཏུ་བྱས་པའི་་་་
155

རང་ལོ་བཞི་སྟོང་དུ་འབོད་པའི་ཚེ་ཚད་དོ། །མི་ལོ་བརྒྱད་བརྒྱ་ལ་ཞག་གཅིག་ཏུ་བྱས་་་་་
པའི་རང་ལོ་བརྒྱད་སྟོང་འཕྲུལ་དགའ་བའི་ཚེ་ཚད། དེ་ཞག་ཏུ་བྱས་པའི་རང་ལོ་བརྒྱད་་་་
སྟོང་ངུ་འབོད་ཆེན་པོའི་ཚེ་ཚད་དོ། །མི་ལོ་སྟོང་དྲུག་བརྒྱ་ལ་ཞག་གཅིག་ཏུ་བྱས་པའི་རང་
ལོ་ཁྲི་དྲུག་སྟོང་གཞན་འཕྲུལ་དབང་བྱེད་པའི་ཚེ་ཚད། དེ་ཞག་ཏུ་བྱས་པའི་རང་ལོ་་་་་
དྲུག་སྟོང་ཚ་བ་པའི་ཚེ་ཚད་དོ། །རབ་ཏུ་ཚ་བ་པས་བར་བསྐལ་ཕྱེད་དང༌། མནར་མེད་
པས་བར་བསྐལ་གཅིག་ཐུབ་བོ། །དེ་དག་གི་དོན་བསམ་ཚུལ་ནི། སྐྱབས་འགྲོ་སྔར་་་་
ལྟར་བྱས་ལ། ཀྱེ་མ་འཁོར་བ་འདི་ནི་སྡུག་བསྔལ་བ་རབ་ཏུ་སྡུག་བསྔལ་བ་ཤིན་ཏུ་སྡུག་
བསྔལ་བ་སྟེ། ཚ་བའི་དམྱལ་བ་པ་རྣམས་ཀྱི་གནས་ནི་དེ་ལྟ་བུ། རང་གི་ངོ་བོ་ནི་དེ་ལྟ་་
བུ༑ ཚེ་ཚད་ནི་དེ་ལྟ་བུར་འདུག །ད་ལྟ་བདག་གི་ལུས་ལ་མཚོན་ཕྲ་མོ་ཕོག་པ་དང་།
མེ་ལྕེ་ཕྲ་མོ་ཙམ་རེག་པའི་སྡུག་བསྔལ་གྱི་ཚོར་བ་ཡང་མི་བཟོད་ན་ཚ་དམྱལ་གྱི་སྡུག་བསྔལ་་
དེ་ལྟ་བུ་ཐོག་ཏུ་བབས་ན་ཅི་སྟེ་བཟོད་ཅེས་སོགས་གྲང་དམྱལ་གྱི་སྐབས་སུ་བཤད་་་་་
བཞིན་བསམས་ལ། ཆོས་བསྒྲུབ་འདོད་ཀྱི་བློ་བསྐྱེད་པ་སོགས་བྱའོ། །གསུམ་པ་་་་
འཁོར་ཉེ་ཚེའི་སྡུག་བསྔལ་བསམ་པ་ལ་གཉིས་ལསM ：
 ། དང་པོ་ཉེ་འཁོར་བ་ནི། མེ་མུར་
རོ་མྱགས་སྤུ་གྲིའི་ལམ། །རལ་གྲི་ཤལ་མ་ལི་དང་ཆུ། །ཞེས་ཏེ། སྤུ་གྲི་དང་། །
རལ་གྲིའི་ནགས་དང་། ཤལ་མ་ལི་གསུམ་ནི་མཚོན་ཆའི་རིགས་སུ་གཅིག་པས་གྲངས་་་་
གཅིག་ཏུ་བྱས་ནས་གཞན་གསུམ་དང་བཅས་པའི་བཞི་ནི་ཚ་དམྱལ་བརྒྱད་པོ་ཀུན་གྱི་མཐའ་
བསྐོར་ནས་ཕྱོགས་བཞི་ན་བཞི་བཞི་ཚང་བར་ཡོད་དེ། མཛོད་ལས། བརྒྱད་པོ་ཀུན་་་་
ལ་ལྷག་བཅུ་དྲུག །དེ་དག་གི་ནི་ངོས་བཞི་ན། །མེ་མ་མུར་དང་རོ་མྱགས་འདམ། །
སྤུ་གྲིའི་ལམ་སོགས་ཆུ་བོ་ཡིན། །ཞེས་སོ། །དེའང་ཚ་དམྱལ་དེ་དང་དེའི་དངོས་་་་་
གཞིའི་སྡུག་བསྔལ་མྱོང་འགྱུར་གྱི་ལས་དེ་ཟད་ནས་དེ་ལས་ཐར་བ་ན། ད་ནི་བདག་བདེ་་
བའི་གནས་གཞན་ཞིག་ཏུ་བྲོས་ཏེ་འགྲོ་བར་བྱའོ་སྙམ་དུ་མྱུར་བར་ཕྱོགས་ཤར་ལྟ་བུ་ཞིག་་་་་
ལ་སོང་བ་ན། ཐོག་མར་མེ་མ་མུར་གྱི་འོབས་འཇིགས་སུ་རུང་བ་ཡོད་པ་ལ། འདི་ན་་་
ཐང་བདེ་བ་ཞིག་གོ་སྙམ་དུ་སེམས་ཤིང་ཚམ་ཚོམ་མེད་པར་བརྒལ་བས་ལུས་སྤྱི་གཙུག་ག་་་་
བར་དུ་བྱིང་ནས་ཤ་སྤགས་ཐམས་ཅད་ཚིག་སྟེ་རུས་པ་ལ་ཐུག་པར་གྱུར་པའི་སྡུག་བསྔལ་་་་
156

མྱོང་༑ དེ་ལས་ཐར་པ་ན་ཆུ་རྙོག་མ་ཅན་ལྟ་བུ་ཞིག་མཐོང་སྟེ་སྔོན་ཆད་ཤིན་ཏུ་ཚ་བས་་་་་་
ཉེན་པ་དེ་བསིལ་བར་རེ་བ་དང་བཅས་པས་དེར་ཞུགས་པ་ན། ལུས་ཐམས་ཅད་ནུབ་སྟེ་་
དྲི་ང་ཞིང་བཙོག་པའི་རོ་མྱགས་ཀྱི་འདམ་དུ་གྱུར་ནས། དེར་གནས་པའི་སྲིན་བུ་ལུས་་་་་
སེར་ཞིང་མགོ་གནག་པ་དག་གིས་ལུས་ཀུན་འབིགས་ཤིང་རྐང་གི་བར་དུ་ཟ་བའི་སྒོ་ནས་་་་
སྡུག་བསྔལ་བར་བྱེད། དེ་ལས་འཐོན་པ་ན་ནེའུ་གསིང་ལྟ་བུ་ཞིག་མཐོང་སྟེ། དེར་་་་་
སོང་བ་ན་སྤུ་གྲིའི་གཏམས་པའི་ལམ་པོ་ཆེར་གྱུར་ཏེ། རྐང་པ་གང་དང་གང་བཞག་པ་དེ་་
དང་དེ་བཅད་པ་ལ་བརྟེན་ནས་ཚ་བའི་རེག་བྱ་མ་བཟོད་པས་འགྱེལ་བ་ལས་ལུས་ཐམས་་་་
ཅད་གཅོད་པའི་སྡུག་བསྔལ་མྱོང་། དེ་ལས་ཐར་བ་ན་ནགས་ཚལ་སྟུག་པོ་ཞིག་མཐོང་སྟེ།
དེར་སོང་བ་ན་རླུང་ཆེན་པོ་ལངས་པས་རྐྱེན་བྱས་ནས་ལོ་མ་རྣམས་ཆད་ཅིང་འོངས་པ་རལ་་་་
གྲིའི་ཆར་དུ་གྱུར་ནས་ལུས་དུམ་བུར་གཏུབས་པའི་སྡུག་བསྔལ་མྱོང་། དེ་ལས་ཐར་བ་ན།
རི་ཆེན་པོ་ཞིག་མཐོང་སྟེ་དེའི་རྩ་བར་སླེབས་པའི་ཚེ་དམྱལ་བའི་ཁྱི་སྲེ་བོ་འཇིགས་སུ་རུང་བ་
དག་བྱུང་སྟེ་ཆོ་ངེ་དྲག་པོ་བོས་ཀྱང་སྐྱོབ་པར་བྱེད་པ་སུ་ཡང་མེད་པར་ཁྱི་རྣམས་ཀྱིས་དམྱལ་
བ་པ་དེའི་ལུས་ཐམས་ཅད་བཅད་ཅིང་དྲལ་ནས་ལྷག་མ་ཙམ་དུ་གྱུར་པའི་སྡུག་བསྔལ་མྱོང་་་
ཤིང་༑ དེའི་ཚེ་རི་དེའི་རྩེ་མོ་ནས་སྔར་རང་གི་ཆགས་ཡུལ་དུ་གྱུར་པའི་སྐྱེས་ཕོ་མོ་གང་་་་
རུང་གིས་འབོད་པའི་སྒྲ་ཞིག་ཐོས་ཏེ། རི་དེ་ལ་འཛེགས་པ་ན་རིའི་ངོས་ཐམས་ཅད་ཤལ་་
མ་ལིའི་སྡོང་པོ་ཞེས་བྱ་བ་ལྕགས་ཀྱི་ཚེར་མ་ཐུར་དུ་གཟིངས་པ་དག་གིས་ལུས་ཀྱི་ཤ་ཐམས་
ཅད་ཟད་པར་བྱས་ཏེ་སྡུག་བསྔལ་བཞིན་དུ་རི་རྩེར་སླེབས་པ་ན་ཆགས་ཡུལ་དེ་ནི་མི་སྣང་་་་
ལ༑ དམྱལ་བའི་བྱ་འཇིགས་སུ་རུང་བ་དག་གིས་མིག་འབྱིན་པ་དང༌། ཀླད་པ་འཐུང་་་
བ་དང༌། ལྟོ་བ་འདྲལ་བ་ལ་སོགས་པ་གནོད་པ་དུ་མ་བྱེད་ཅིང་སླར་ཆགས་ཡུལ་དེས་་་་་
རིའི་རྩ་བ་ནས་འབོད་པ་སྙམ་བྱེད་པས་ཕྱིར་ལོག་པ་ན། ཚེར་མ་རྣམས་རྩེ་མོ་གྱེན་དུ་་་་
བསྟན་ནས་ལུས་བཅད་ཅིང་འདྲལ་བ་ལ་སོགས་པ་སྔ་མ་བཞིན་དུ་འབྱུང་ངོ༌། །དེ་ནས་་་
ཡང་ལུས་སྔར་བཞིན་གྲུབ་པ་དེ་འབྲོས་པར་འདོད་པས་སོང་བས་ན། ཆུ་ལྟ་བུ་ཞིག་མེར་་
མེར་རྒྱུགས་པ་མཐོང་སྟེ་བརྒལ་བས། དེ་ནི་ཐལ་ཚན་གྱི་ཆུ་བོ་རབ་མེད་ཡིན་པས་ཤིན་་་་
ཏུ་ཚ་བའི་རེག་བྱས་ཉེན་ཞིང་ཕ་རོལ་གྱི་འགྲམ་དུ་སླེབས་པ་ན། མྱདམྱལ་སྲུང་དག་གིས་་་་
157

མཚོན་ཆ་སྣ་ཚོགས་ཐོགས་ཏེ་བསྲུངས་བས་འགྲོ་བར་མ་ནུས་ནས་སླར་ལོག་པ་ན་སྔར་གྱི་་་
ཚ་དམྱལ་དངོས་གཞིའི་གནས་དེར་འགྲོན་པོ་ཕྱོགས་བསླད་པ་བཞིན་དུ་སླེབས་པར་གྱུར་ཏེ།
དེར་ཤིན་ཏུ་ཉམ་ཐག་པའི་སྡུག་བསྔལ་མྱོང་བ་དྲན་ནས་རིངས་པར་ལྷོའི་ཕྱོགས་ལ་བྲོས་པ་
ན་སྔར་བཞིན་དུ་མེ་མ་མུར་གྱི་འོབས་ལ་སོགས་པའི་སྡུག་བསྔལ་རྣམས་ཀྱིས་ཉམ་ཐག་པར་
བྱས་ནས་དམྱལ་སྲུང་རྣམས་ཀྱིས་བསྲུངས་པས་སླར་ལོག་སྟེ་དང་པོའི་གནས་སུ་སླེབས་་་་་
པར་གྱུར་ཏོ། །དེ་བཞིན་དུ་ནུབ་དང་བྱང་གི་ཕྱོགས་སུའང་སྡུག་བསྔལ་དེ་རྣམས་ཚང་་་་
བར་ཉམས་སུ་མྱོང་དགོས་སོ། །གཉིས་པ་ཉི་ཚེ་བའི་སྡུག་བསྔལ་བསམ་པ་ནི། བླངས་ཟངས་
མོ་ཆེར་འཚོད་ཐོ་ལུམ་ཟ། ། ཁྲོ་ཆུ་འཐུང་དང་ལྕེར་རྨོས་རྨོད། །ལྷེལ་མར་འགྲིལ་དང་་་་
འཁྱུད་མོས་སྡོམ། །ལྕགས་བསྲེགས་བྱེ་མར་རྗོད་སོགས་སོ། །ཞེས་པ་ལྟར་དམྱལ་་་་་
བའི་ཟངས་མོ་ཆེར་འགྱུར་བྱེད་ཀྱི་ཁྲོ་ཆུ་ཁོལ་མའི་ནང་དུ་འཚོད་པ་དང་། ལྕགས་ཀྱི་ཐོ་་་
ལུམ་མེ་འབར་བཞིན་པ་དམྱལ་སྲུང་རྣམས་ཀྱིས་དབང་མེད་དུ་ཁ་ནས་སྣོད་དེ་ཟ་དགོས་པ་་་
དང་། དེ་བཞིན་དུ་ཁྲོ་ཆུ་ཁོལ་མ་འཐུང་དགོས་པ་དང་། ལྕེ་དཔག་ཚད་ཙམ་་་་་
བརྒྱངས་པ་ལ་ལྕགས་བསྲེགས་ཀྱི་ཐོང་པས་རྨོད་པ་དང་། ལྕགས་བསྲེགས་ཀྱི་ལྟེལ་མའི་
ནང་དུ་འགྲིལ་བ་དང་། ལྕགས་བསྲེགས་ཀྱི་འཁྱུད་མོས་ལུས་ཐམས་ཅད་སྡོམ་པ་དང་། །
ལྕགས་བསྲེགས་ཀྱི་བྱེ་མ་དང་ལྷན་ཅིག་རྗོད་པ་དང་། གཞན་ཡང་ཀ་བ་ལྟ་བུའི་དམྱལ་བ་
པ་དང་། གྲལ་གདན་ལྟ་བུའི་དམྱལ་བ་པ་དང་། ཕྱགས་མ་ལྟ་བུ་དང་། ཉིན་བད་་་་
ལ་མཚན་སྡུག་བསྔལ་བ་དང་། མཚན་བདེ་ལ་ཉིན་སྡུག་བསྔལ་བ་ལ་སོགས་པ་བརྗོད་་་་
ཀྱིས་མི་ལང་བ་ཡོད་དོ། །དེ་ལྟར་ན་དམྱལ་བའི་སྡུག་བསྔལ་ཇི་ཙམ་ཆུང་ཡང་མིའི་སྡུག་་་་་
བསྔལ་ཤིན་ཏུ་ཆེ་བ་དག་གིས་དཔེ་བྱ་བར་ཡང་མི་བཟོད་དེ། བཤེས་སྤྲིངས་ལས།
འདི་ན་ཉིན་གཅིག་མདུང་ཐུང་སུམ་བརྒྱ་ཡིས། །རབ་ཏུ་དྲག་བཏབ་སྡུག་བསྔལ་གང་་་་་
ལགས་པ། །དེས་ནི་དམྱལ་བའི་སྡུག་བསྔལ་ཆུང་ངུ་ཡི། །འོལ་ཡང་མི་བགྱི་ཆར་ཡང་་་་
མི་ཕོད་དོ། །ཞེས་སོ། །དེ་དག་གི་དོན་བསམ་ཚུལ་ནི། ལུས་ཀྱི་འདུག་སྟངས་་་་་
སོགས་དང་སྦྱོར་བ་སྐྱབས་འགྲོ་སྔར་བཞིན་བྱས་ལ། ཀྱེ་མ་ཚ་གྲང་གི་དམྱལ་བའི་སྡུག་་་་
བསྔལ་ཆེན་པོ་དག་ལྟ་ཅི། ཉེ་འཁོར་དང་ཉི་ཚེ་བ་དག་གི་གནས་ནི་དེ་ལྟ་བུ། སྡུག་་་་
158

བསྔལ་ནི་དེ་ལྟ་བུ་སྟེ། ད་ལྟ་བདག་གི་ལུས་ལ་ཚེར་མ་ཟུག་པ་ཙམ་ཡང་མི་བཟོད་ན། །
དེ་ལྟ་བུའི་སྡུག་བསྔལ་ཐོག་ཏུ་བབས་ན་ཅི་སྟེ་བཟོད། སྡུག་བསྔལ་དེའི་རྒྱུ་ཞེ་སྡང་གིས་་་་
ཀུན་ནས་བསླངས་པའི་ལས་ངན་མང་པོ་ཞིག་བསགས་ནས་ད་ལྟ་རང་རྒྱུད་ཀྱི་སྟེང་དུ་ཡོད་་་་
སྙམ་པ་དང་། འཁོར་བའི་སྡུག་བསྔལ་ལ་ཡིད་སྐྱོ་ཤས་དྲག་པོ་བསྐྱེད། དེ་བས་ན་་་་་
སྡུག་བསྔལ་གྱི་གཉེན་པོ་དམ་པའི་ཆོས་གཤའ་མ་ཞིག་བྱ་སྙམ་པ་སོགས་དང་། རྗེས་་་་་
དགེ་རྩ་བསྔོ། ཐུན་མཚམས་སུའང་སྡུག་བསྔལ་ལ་ཡིད་འབྱུང་ཞིང་དྲན་ཤེས་བསྟེན་ནོ།།
གཉིས་པ་ཡི་དྭགས་ཀྱི་སྡུག་བསྔལ་བསམ་པ་ནི། སྤྱིར་ཡི་དྭགས་ལ་རིགས་དུ་མ་་
ཡོད་ཀྱང་བསྡུ་ན་གསུམ་སྟེ། ཕྱིའི་སྒྲིབ་པ་ཅན། ནང་གི་སྒྲིབ་པ་ཅན། སྒྲིབ་པ་ཅན་
གྱི་སྒྲིབ་པ་ཅན་ནོ། །དང་པོ་ནི། གང་དུ་སྐྱེ་བའི་གནས་བྱེ་མའམ་གསེག་མའི་ཐང་ལྟ་་་
བུ་ཁ་དོག་སྐྱ་ཞིང་ཆུ་ལ་སོགས་པ་གཏན་ནས་མེད་པའི་སར་ལས་རིགས་མཐུན་དུ་བསགས་
པ་དུ་མ་ལྷན་ཅིག་སྐྱེའོ། །དེར་སྐྱེས་པའི་ལུས་རྟེན་ནི། བཤེས་སྤྲིངས་ལས། ་་་་
ཅིག་ཁ་ནི་ཁབ་ཀྱི་མིག་ཙམ་ལ། ། ལྟོ་པ་རི་ཡི་གཏོས་ཙམ་བཀྲེས་པས་ཉེན། །ཞེས་་་་་
སོགས་གསུངས་པ་ལྟར། ཁ་ཁབ་མིག་ཙམ། མགྲིན་པ་རྟ་རྔ་ཙམ། ཡན་ལག་་་་་
འཇག་མ་ཙམ། ལྟོ་བ་རི་ཙམ་པ། སྐྲ་ཡོགས་ཤིང་ཤ་ལྤགས་ཐམས་ཅད་བསྐམས་ཏེ་་་་
རུས་མིག་ཏུ་ཐིམ་པས་ཏཱ་ལའི་ཡང་ཏོག་སྐམ་པ་ལྟ་བུར་གྱུར་ཀྱང༌། བཀྲེས་སྐོམ་གྱི་དབང་
གིས་དལ་བར་འདུག་པའི་སྐབས་མེད་པར་ལུས་ཤིང་རྟ་གོག་པོ་དྲངས་པ་བཞིན་ཁོག་་་་
དང་ཚག་སྒྲ་དུ་མ་འབྱིན་བཞིན་དུ་སོང་སོང་བ་ལས། ཚིགས་མིག་རྣམས་ཕན་ཚུན་འཐབ་
སྟེ་མེ་འབར་བ་ལྟ་བུའི་ཟུག་རྔུ་དྲག་པོ་འབྱུང་བ་ལ་སོགས་པ་ངལ་དུབ་ཀྱི་སྡུག་བསྔལ་དུ་མ་་
དང་བཅས་པས་ཟས་སྐོམ་ཅི་ཙམ་བཙལ་ཡང་རྙེད་པར་མི་འགྱུར་ཞིང་། གལ་སྲིད་ཅུད་་་་
ཟད་རྙེད་ནའང་རང་ལས་དབང་ཆེ་བ་དག་གིས་གོ་མཚོན་ཐོགས་ནས་བསྲུངས་ཤིང་བརྡེག་་་་
བཙོག་བྱས་ཏེ་ལོངས་སྤྱོད་དུ་མེད་པར་ལུས་སེམས་ཤིན་ཏུ་ངལ་བའི་སྡུག་བསྔལ་མྱོང་བའོ། །
ནང་གི་སྒྲིབ་པ་ཅན་ནི། ལུས་རྟེན་སྔར་དང་འདྲ་བ་དེས་འབད་རྩོལ་ཆེན་པོས་བཙལ་བ་་་
ལ་བརྟེན་ནས་ངན་ངོན་ཞིག་རྙེད་པར་གྱུར་ཀྱང་དང་པོར་ཟ་བར་མི་ནུས། བཟའ་བར་་་་་
རྩོམ་པ་ན་ཁར་མི་ཆུད། ཆུད་ཀྱང་མགྲིན་པ་ནས་མི་ཐར། ཐར་ཡང་ལྟོ་བར་སླེབས་པ་་
159

ན་ཕན་ཐོགས་རྒྱུ་མེད་པར་སླར་ཡང་བཀྲེས་སྐོམ་གྱིས་གདུང་བ་ཆེར་སློང་བ་ལ་སོགས་པའི་
སྡུག་བསྔལ་མྱོང་བའོ། །སྒྲིབ་པ་ཅན་གྱི་སྒྲིབ་པ་ཅན་ནི། བཤེས་སྤྲིངས་ལས། ་་་
ཅིག་མཚན་བཞིན་ཁ་ནས་འབར་བ་སྟེ། ། 
5ཟས་སུ་འབར་བའི་ཁར་འབབ་བྱེ་མ་འཚལ། །
ཞེས་སོགས་གསུངས་ཏེ། སྔ་མའི་སྡུག་བསྔལ་རྣམས་ཀྱི་སྟེང་དུ་ཁ་ཟས་ངན་ངོན་ཅུང་་་་
ཟད་ཅིག་རྙེད་པ་ཟོས་མ་ཐག་མེ་ཆེན་པོར་འབར་ཏེ། ཁ་སྣ་ནས་མེ་ལྕེ་ལྷབ་ལྷབ་ཀྱིས་་་་་
འབྱུང་ཞིང་མི་ཟད་པའི་ཅ་ཅོ་དྲག་པོ་འབྱིན་པ་དང་། བྱེ་མ་ཚ་མོ་ཟ་བ་དང་། ཁ་ཟས་་་་
ཀྱི་ཕྱིར་དུ་ཕན་ཚུན་བརྡེག་ཅིང་རྩོད་པ་དང༌། རང་གི་ལྦ་བ་སྨིན་པའི་རྣག་ཁ་ཟས་སུ་་་
བསམ་སྟེ་ཟ་བ་ལ་སོགས་པ་དུ་མ་ཡོད་དེ། གཞན་ཡང་ཡི་དྭགས་རྣམས་ལ་སྤྱི་མཐུན་དུ་་
སོས་ཀའི་དུས་ཟླ་བའི་འོད་ཀྱིས་ཀྱང་ཚ་བའི་གྲོགས་བྱེད་ཅིང་། དགུན་གྱི་དུས་ཉི་མ་་་
འོད་ཀྱིས་ཀྱང་གྲང་བའི་གྲོགས་བྱེད་པ་དང་། ལྗོན་ཤིང་འབྲས་བུ་ཅན་དང་། ཆུ་ཀླུང་་་་
ཆེན་པོའི་འགྲམ་དུ་ཕྱིན་ཡང་ལོངས་སྤྱོད་པར་འདོད་པའི་བསམ་པས་བལྟས་པ་ཙམ་གྱིས་་་་
དེ་དག་བསྐམ་པར་འགྱུར་བ་སོགས་བརྗོད་ཀྱིས་མི་ལང་བའི་སྡུག་བསྔལ་ཡོད་དེ། ཡི་་་་
དྭགས་རྣམས་ལ་སོས་ཀའི་དུས་སུ་ནི། །ཟླ་བའང་ཚ་ཞིང་དགུན་ནི་ཉི་མའང་གྲང་། །
ལྗོན་ཤིང་འབྲས་བུ་མེད་འགྱུར་དེ་དག་གིས། །བལྟས་པ་ཙམ་གྱིས་ཀླུང་ཡང་བསྐམ་པར་་
འགྱུར༑ །ཞེས་སོ། ། ཚེ་ཚད་ནི་མཛོད་ལས། ཟླ་བ་ཉིན་ཞག་གི་ལྔ་བརྒྱ། ། ཞེས་་་
གསུངས་པས། མིའི་ཟླ་བ་གཅིག་ལ་ཡི་དྭགས་ཀྱི་ཞག་གཅིག་ཏུ་བྱས་པའི་རང་ལོ་ལྔ་་་་
བརྒྱ་ཐུབ་ཅིང་། མི་ལོ་ལྟར་ན་ཁྲི་དང་སྟོང་ལྔ་ཡོད་དོ། །དེ་དག་གི་དོན་བསམ་ཚུལ་ནི།
སྐྱབས་འགྲོ་བྱས་ལ། ཀྱེ་མ་ཡི་དྭགས་སུ་སྐྱེས་པའི་སེམས་ཅན་རྣམས་ཀྱི་གནས་ནི་དེ་ལྟ་
བུ༑ སྡུག་བསྔལ་ནི་དེ་ལྟ་བུ། ཚེ་ཚད་ནི་དེ་ལྟ་བུ་སྟེ། ད་ལྟ་བདག་གིས་ཉིན་ཞག་རེ་
ཙམ་ཡང་བཀྲེས་སྐོམ་གྱི་སྡུག་བསྔལ་མི་བཟོད་ན། བདག་ལས་ཉོན་གྱི་དབང་གིས་་་་་
དྭགས་སུ་སྐྱེས་ན་དེ་འདྲ་བའི་སྡུག་བསྔལ་ཅི་སྟེ་བཟོད། སྡུག་བསྔལ་དེ་བདག་ལ་་་་་
འབྱུང་བའི་གདེང་ནི་མེད། འབྱུང་བའི་རྒྱུ་འདོད་ཆགས་དང་སེར་སྣ་ནི་ཉིན་རེའི་ནང་ད་་་་
ཡང་གྲངས་མེད་པ་ཞིག་སྐྱེས་ནས་ཡོད། སྡུག་བསྔལ་དེ་ཐོག་ཏུ་བབས་ན་ཇི་ལྟར་བགྱིད།
དེ་བས་ན་ཡི་དྭགས་ཀྱི་སྡུག་བསྔལ་གྱི་གཉེན་པོ་དམ་པའི་ཆོས་རྣལ་མ་ཞིག་ཅི་ནས་ཀྱང་་་་་་
160

བགྱིའོ་སྙམ་དུ་བསམ་པ་སོགས་སྔར་བཞིན་བྱའོ། །
གསུམ་པདུད་འགྲོའི་སྡུག་བསྔལ་བསམ་པ་ནི། དུད་འགྲོ་ལ་ཕྱིའི་རྒྱ་མཚོ་ན་་་་་
གནས་པ་དང་། གླིང་བར་གྱི་མུན་པ་ན་གནས་པ་དང༌། ཁ་འཐོར་བ་མཐོ་རིས་ཀྱི་་་་་
ཡུལ་ན་གནས་པ་རྣམས་སུ་ཡོད་པ་ལས། དང་པོ་ཕྱིའི་རྒྱ་མཚོ་ན་དུད་འགྲོའི་བྱེ་བྲག་མིང་
རིགས་མི་མཐུན་པ་གྲངས་དང་ཚད་མེད་པ་ཞིག་ཡོད་པར་བཤད་ལ། དེ་རྣམས་ལ་སྤྱི་་་་
ཁྱབ་ཏུ་བླུན་ཞིང་གཏི་མུག་པ་རི་ཆེན་པོས་ནོན་པ་ལྟ་བུའི་སྡུག་བསྔལ་དང་། ཆུ་སྲིན་་་་
མིད་ལ་སོགས་པ་ཆེན་པོ་རྣམས་ཀྱིས་ཆུང་ངུ་མང་པོ་དུས་གཅིག་ལ་ཟ་བའི་སྡུག་བསྔལ། །
ཆུང་ངུ་མང་པོས་ཆེན་པོ་རྣམས་ལ་ཁ་བཙུགས་ཏེ་དུས་རྟག་ཏུ་ཟ་བའི་སྡུག་བསྔལ། དུང་་་་
ལ་སོགས་པ་འགའ་ཞིག་གིས་ཆུ་སྲིན་ལ་སོགས་པའི་ཆེན་པོ་རྣམས་འབིགས་ཤིང་གསོད་་་་
པའི་སྡུག་བསྔལ། ཀླུ་རྣམས་ལ་བྱེ་ཚན་གྱི་ཆར་བབས་པ་དང་། མཁའ་ལྡིང་གིས་འཚེ་་
བའི་སྡུག་བསྔལ་ལ་སོགས་པ་བརྗོད་ཀྱིས་མི་ལང་བ་ཡོད་དོ། ། གླིང་བར་གྱི་མུན་པ་་་་་
གནས་པ་རྣམས་ལ་རང་གི་ལག་པ་བརྐྱང་བསྐུམ་ཙམ་ཡང་མི་མཐོང་བ་དང་། མདུན་དུ་་་
གང་བྱུང་ཙམ་ཟ་བ་ལས་གཞན་པ་མ་རྙེད་པའི་སྡུག་བསྔལ་ལ་སོགས་པ་དུ་མ་ཡོད་དོ། །
ཁ་འཐོར་བ་རྣམས་ལ་ཡང་མུ་ཏིག་དང་། སྤུ་དང་། རུས་པ་དང་། ཤ་དང་། །
པགས་པ་ལ་སོགས་པའི་ཆེད་དུ་གསོད་པ་དང་། བཀོལ་ཞིང་བརྡེག་པ་དང་། མཐར་་་་
གསོད་པ་ལ་སོགས་པའི་སྡུག་བསྔལ་བསམ་གྱིས་མི་ཁྱབ་པ་ཡོད་དེ། བཤེས་སྤྲིང་་་་་་
ལས༑ ཁ་ཅིག་མུ་ཏིག་བལ་དང་རུས་པ་དང་། ། ཤ་དང་པགས་པའི་ཆེད་དུ་འཆི་བར་་་་
འགྱུར་༑ །དབང་མེད་གཞན་དག་བརྡེག་པ་ལག་པ་དང་། །ལྕག་དང་ལྕགས་ཀྱུ་བཏབ་་
པས་བཏབ་སྟེ་བཀོལ། །ཞེས་སོ། །དེ་ལྟར་བཤད་པ་རྣམས་བློ་ཡུལ་དུ་ངེས་པར་བྱས་་
ལ༑ ཉམས་ལེན་དངོས་ཀྱི་ཚེ་སྐྱབས་འགྲོ་དང་། དམིགས་པ་སྔ་མ་རྣམས་ཀྱི་སྟེང་དུ།
ཀྱེ་མ། དུད་འགྲོ་སྤྱི་དང་བྱེ་བྲག་རྣམས་ཀྱི་སྡུག་བསྔལ་ནི་དེ་ལྟར་དུ་འདུག །སྡུག་་་་
བསྔལ་དེ་མི་ཡོང་བའི་གདེང་ནི་བདག་ལ་མེད། དུད་འགྲོར་སྐྱེ་བའི་རྒྱུ་གཏི་མུག་གིས་་་་་
ཀུན་ནས་བསླངས་པའི་ལས་ངན་པ་མང་པོ་ཞིག་བསགས་ནས་ཡོད་སྙམ་དུ་ཡིད་སྐྱོ་ལྷང་ངེ་་་
བ་དང་། དེའི་ངང་ནས་དཀོན་མཆོག་ལ་གསོལ་འདེབས་དང་། སྡུག་བསྔལ་གྱི་་་་
16

གཉེན་པོ་དམ་པའི་ཆོས་གཤའ་མ་ཞིག་བྱ་སྙམ་པ་སོགས་དང༌། རྗེས་དགེ་རྩ་བསྔོ་ཞིང་་་་
དྲན་ཤེས་བསྟེན་པ་འདྲ། །
གཉིས་པ་འགྱུར་བའི་སྡུག་བསྔལ་བསམས་ལ་ཞེན་པ་སྤང་པ་ལ། སྤྱིར་བཏང་་་་
ནས་ནི་འགྱུར་བའི་སྡུག་བསྔལ་བསམ། བྱེ་བྲག་མི་ཡི་འགྱུར་བའི་སྡུག་བསྔལ་བསམ། །
ལྷ་དང་ལྷ་མིན་འགྱུར་བའི་སྡུག་བསྔལ་བསམ་པ་དང་གསུམ་གྱི་སྒོ་ནས་རྟོགས་པར་བྱ་་་་
ཡིན༑ དེའང་ངན་སོང་གསུམ་ན་སྡུག་བསྔལ་ལོས་ཡོད་མོད། མཐོ་རིས་ན་བདེ་་་་་་
འབའ་ཞིག་མ་གཏོགས་སྡུག་བསྔལ་མེད་པ་ཡིན་ནོ་སྙམ་ན་དེ་ནི་བློས་ཞིབ་ཏུ་མ་བརྟགས་་་་
པ་ཡིན། བརྟགས་ན་མཐོ་རིས་གསུམ་ནའང་སྡུག་བསྔལ་གྱི་རང་བཞིན་ལས་མ་འདས་་་་
པས༑ རེ་ཞིག་འགྱུར་བའི་སྡུག་བསྔལ་ཡོད་ཚུལ་ནི། རྗེ་བཙུན་རིན་པོ་ཆེས། །
འགྱུར་བའི་སྡུག་བསྔལ་བསམ་ཙ་ན། །བརྒྱ་བྱིན་ཐ་མལ་དུ་འགྱུར་གྱིན་གདའ། །སྒྱུར་
རྒྱལ་བྲན་དུ་སྐྱེ་ཡིན་གདའ། །ཉི་ཟླ་མུན་པར་འཇུག་གིན་གདའ། །དེ་ལུང་ལ་བརྟེན་་་
ནས་ཡིད་ཆེས་ཀྱང་། །ཕལ་པས་རྟོགས་པར་མི་ནུས་པས། །རང་སྣང་མི་ཡི་འགྱུར་བ་་
ལྟོས༑ །ཞེས་དང་། བཤེས་སྤྲིངས་ལས་ཀྱང་། བརྒྱ་བྱིན་འཇིག་རྟེན་མཆོད་འོས་་་་་
གྱུར་ནས་ཀྱང་། །ལས་ཀྱི་དབང་གིས་ཕྱིར་ཡང་ས་སྟེང་ལྷུང་། །འཁོར་ལོས་སྒྱུར་་་་་
ཉིད་དུ་གྱུར་ནས་ཀྱང་། །འཁོར་བ་དག་ཏུ་ཡང་བྲན་ཉིད་དུ་འགྱུར། ། ཉི་མ་ཟླ་བ་ཉིད་་་་
ཐོབ་རང་ལུས་ཀྱི། ། འོད་ཀྱིས་འཇིག་རྟེན་མཐའ་དག་སྣང་བྱས་ཏེ། །སླར་ཡང་མུན་་་་་
ནག་སྨག་རུམ་ཕྱིན་གྱུར་ནས། །རང་གི་ལག་པ་བརྐྱང་པའང་མཐོང་མི་འགྱུར། ། ལྷ་་་
ཡུལ་འདོད་བདེ་ཤིན་ཏུ་ཆེན་པོ་དང་། ། ཚངས་ཉིད་ཆགས་བྲལ་བདེ་བ་ཐོབ་ནས་སླར། །
མནར་མེད་མེ་ཡི་བུད་ཤིང་འགྱུར་བ་ཡི། །སྡུག་བསྔལ་རྒྱུན་མི་ཆད་པ་བསྟེན་འཚལ་ལོ། །
ཞེས་གསུངས་པ་ལྟར་དང་། མིའི་འགྱུར་བའི་སྡུག་བསྔལ་ཡང་། རྗེ་བཙུན་རིན་པོ་་་་
ཆེས་ མི་མང་པོ་གཅིག་ཏུ་འགྲོ་ཡིན་གདལ། །ནོར་ཕྱུག་པོ་སྤྲང་པོར་འགྲོ་ཡིན་གདའ། །
ཁ་དྲག་པོ་ཞན་པོར་འགྲོ་ཡིན་གདའ། །དེ་ལ་སོགས་པ་བསམ་མི་ཁྱབ། །ཅེས་་་་་
གསུངས་པ་དང་། གཞན་ཡང་མིའི་ལུས་འདི་ལ་སྐྱེ་རྒ་ན་འཆིའི་སྡུག་བསྔལ་གྱི་ཆུ་བོ་་་་
བཞིས་ཉེན་ཞིང་གཙེས་པ་དང༌། ལྷ་ལའང་འཆི་བའི་ཚེ་ཡིད་ཀྱི་སྡུག་བསྔལ་བཟོད་བླག་་་
162

མེད་པ་དམྱལ་བ་པ་རྣམས་ཀྱི་སྡུག་བསྔལ་ལས་ཆེས་ཆེ་བ་ཡོད་དེ། བཤེས་སྤྲིངས་ལས།
ལུས་ཀྱི་ཁ་དོག་མི་སྡུག་འགྱུར་བ་དང༌། །སྟན་ལ་མི་དགའ་མེ་ཏོག་ཕྲེང་རྙིང་དང་། །
གོས་ལ་དྲི་མ་ཆགས་དང་ལུས་ལ་ནི། །སྔོན་ཆད་མེད་པའི་རྔུལ་འབྱུང་ཞེས་བྱ་བ། །
མཐོ་རིས་འཆི་འཕོ་སྤྲོན་བྱེད་སྔ་ལྟས་ལྔ། །ཞེས་རྩ་བའི་འཆི་ལྟས་ལྔ་གསུངས་པ་དང་།
གཞན་ཡང་ཉེ་བའི་འཆི་ལྟས་ལྔ་དང་། ཤི་འཕོས་ནས་ལས་ཀྱི་དབང་གིས་སླར་ངན་སོང་་
དུ་སྐྱེ་བར་འགྱུར་བ་དང་། ལྷ་མ་ཡིན་རྣམས་ལ་ལྷའི་དཔལ་འབྱོར་ལ་ཕྲག་དོག་ཅིང་ལྷ་་་
དང་འཐབ་རྩོད་ཀྱི་སྡུག་བསྔལ་ཆེན་པོ་ཡོད་དེ། བཤེས་སྤྲིངས་ལས། ལྷ་མིན་ད་་་་
ནའང་རང་བཞིན་གྱིས་ལྷ་ཡི། །དཔལ་ལ་སྣང་ཕྱིར་ཡིད་ཀྱི་སྡུག་བསྔལ་ཆེ། །ཞེས་་་་་་
གསུངས་པ་ལྟར་རོ། །ཁམས་གོང་མ་རྣམས་སུ་སྐྱེས་པ་རྣམས་རྟེན་དེ་ལ་སྡུག་བསྔལ་་་་་
མངོན་གྱུར་བ་མེད་ཀྱང་མདའ་ནམ་མཁའ་ལ་འཕངས་པ་མཐར་ས་ལ་ལྷུང་བ་བཞིན་ད་་་་་་
སྔར་བྱས་ཀྱི་དགེ་བའི་འཕེན་ཤུགས་ཟད་པ་ན། སླར་ཡང་ལས་ཀྱི་དབང་གིས་ངན་སོང་་་
ལ་སོགས་པར་སྐྱེས་ནས་སྡུག་བསྔལ་བསམ་གྱིས་མི་ཁྱབ་པ་མྱོང་དགོས་པས་ན་འཁོར་བ་་་
འདི་ནི་སྡུག་བསྔལ་གྱི་རང་བཞིན་ལས་མ་འདས་པ་ཡིན་ནོ། །དེ་དག་ནི་བསྒོམ་དོན་ལ་་་
ཐོས་བསམ་གྱིས་སྒྲོ་འདོགས་བཅད་པ་ཡིན་ལ། བཅད་དོན་དེ་ཉིད་སྙིང་པོར་དྲིལ་ནས་་་་
ཉམས་སུ་ལེན་ཚུལ་ནི། དཀོན་མཆོག་ལ་སྐྱབས་འགྲོ་དང༌། ངན་སོང་ནི་སྡུག་བསྔལ་་
རྣམས་བསམ་ཚར་བའི་རྗེས་སུ། ད་ནི་འཁོར་བ་མཐོ་དམན་གང་དུ་སྐྱེས་ཀྱང་མི་ཕན་ཏེ།
མཐོ་རིས་ཀྱི་གཙོ་བོ་ལྷའི་དབང་པོ་བརྒྱ་བྱིན་དང་། སྟོང་འཁོར་ལོས་སྒྱུར་བའི་རྒྱལ་་་་
དང༌། ཉི་མ་དང་ཟླ་བ་ལ་སོགས་པར་སྐྱེས་ཀྱང་གནས་ཚུལ་དེ་ལྟ་བུར་འདུག །རང་རེ་
མིར་སྐྱེས་ཀྱང་ནོར་ཕྱུག་པོ་སྤྲང་པོར་འགྲོ་བ་ལ་སོགས་པ་དང་། གཞན་ཡང་སྐྱེ་རྒ་ན་་་་་
འཆིའི་སྡུག་བསྔལ་དང་། དགྲ་སྡང་བ་དང་ཕྲད་པ་དང་ཕྲད་ཀྱི་དོགས་པ། གཉེན་
བྱམས་པ་དང་བྲལ་བ་དང་བྲལ་གྱི་དོགས་པ། རེ་བའི་འབྲས་བུ་འདོད་པ་བཞིན་མི་བྱུང་
གི་དོགས་པ། མེད་པ་འཚོལ་བའི་སྡུག་བསྔལ། ཡོད་པ་སྲུང་སྐྱོབ་ཀྱི་སྡུག་བསྔལ།
ལྷ་ལ་འཆི་འཕོའི་སྡུག་བསྔལ། ལྷ་མ་ཡིན་ལ་འཐབ་རྩོད་ཀྱི་སྡུག་བསྔལ་ཁམས་གོང་མ་
རྣམས་ཀྱང་དེ་ནས་ཤི་འཕོས་ནས་སྡུག་བསྔལ་གྱི་རང་བཞིན་ལས་མ་འདས་པར་འདུག །
163

ཅེས་པ་ངག་ཏུ་ཡང་བརྗོད་ཅིང་ཡིད་ལའང་དེ་ལྟར་དུ་བསམ། འཁོར་བའི་བདེ་འབྲས་ལ་
ཡང་ཞེན་པ་མེད་པའི་སྐྱོ་ཤས་བསྒོམས་ལ། ད་ནི་ཁམས་གསུམ་འཁོར་བ་འདི་ལས་ཐར་
ངེས་པའི་དམ་པའི་ཆོས་གཤའ་མ་ཞིག་བྱ་སྙམ་པ་དང་། བླ་མ་དཀོན་མཆོག་ལ་ཁྱེད་་་་་
ཤེས་ཁྱེད་མཁྱེན་གྱི་གསོལ་བ་དྲག་ཏུ་གདབ། རྗེས་དགེ་རྩ་བསྔོ་ཞིང་ཐུན་མཚམས་་་་་་
རྣམས་སུ་ཡང་ཡིད་འཁོར་བ་ལ་སྐྱོ་ལྷང་ངེ་བ་དང་མ་བྲལ་བར་བྱའོ། །གསུམ་པ་འདུ་་་་
བྱེད་ཀྱི་སྡུག་བསྔལ་བསམ་པ་ནི། ལས་ལ་ཟིན་པ་མེད་པའི་སྡུག་བསྔལ་བསམ།
འདོད་པས་ཚིམ་པ་མེད་པའི་སྡུག་བསྔལ་བསམ། སྐྱེ་ཤིས་སུན་པ་མེད་པའི་སྡུག་བསྔལ་་
བསམ་པ་དང་གསུམ་གྱི་སྒོ་ནས་རྟོགས་པར་བྱ་བ་ཡིན། དེ་ཡང་རྗེ་བཙུན་རིན་པོ་ཆེས།
མི་ཚེ་ཐམས་ཅད་གྲབས་ལ་ཟད། །གྲབས་བྱེད་པའི་ངང་ནས་ཐམས་ཅད་འཆི། །་་་
ཡང་གྲབས་ལ་ཟིན་པ་མེད། །ཚེ་ཕྱི་མའི་གྲབས་ཀྱི་མགོ་ལ་འཇུ། །འཁོར་བ་སྡུག་་་་
བསྔལ་གྱི་ཕུང་པོ་ལ། །ཞེན་པར་བྱེད་རྣམས་ཐེ་ལེ་ལེ། །ཞེས་པ་དང་། བཞི་བརྒྱ་་་
པ་ལས། ལསནི་འབད་པས་བྱེད་འགྱུར་ཞིང་། །བྱས་ཟིན་འབད་པ་མེད་པར་འཛད། །
དེ་ལྟར་ན་ཡང་ཁྱོད་ལ་ཀོ །ལས་ལ་ཆགས་བྲལ་ཡོད་མ་ཡིན། །ཞེས་གསུངས་པ་ལྟར། །
ཐ་མལ་གྱི་ལས་ལ་ཟིན་པ་མེད་པའི་སྡུག་བསྔལ་དང་། འདོད་པའི་ཡོན་ཏན་ལན་ཚྭའི་ཆུ་
དང་འདྲ། །ཞེས་པ་ལྟར་འདོད་ཡོན་ལ་ཇི་ཙམ་ལོངས་སྤྱོད་ཀྱང་ཚིམ་དུས་མེད་པའི་སྡུག་་་་
བསྔལ་དང་། ཡང་བཤེས་སྤྲིངས་ལས། རེ་རེས་རྒྱ་མཚོ་བཞི་བས་ལྷག་པ་ཡི། །འོ་་་
མ་འཐུངས་ཏེ་ད་དུང་སོ་སོ་ཡི། །སྐྱེ་བོའི་རྗེས་སུ་འབྲང་བའི་འཁོར་བ་པས། །དེ་བས་
ཆེས་མང་ཞིག་ནི་བཏུང་འཚལ་ལོ། །ཞེས་གསུངས་པ་ལྟར། སྔར་སེམས་ཅན་གཅིག་་་
གིས་རང་ཉིད་ཀྱི་མ་བྱས་པའི་ནུ་ཞོའང་རྒྱ་མཚོ་བཞི་བས་མང་བ་བཏུང་ལ། ད་དུང་ལམ་
ལ་འབད་རྩོལ་མ་བྱས་པར་འཁོར་བར་ལུས་ན་དེ་བས་ཆེས་མང་བ་ཞིག་བཏུང་བར་འགྱུར་་་་
བས་ན་སྐྱེ་བས་སུན་པ་མེད་པའི་སྡུག་བསྔལ་དང་། ཡང་བཤེས་སྤྲིངས་ལས། རེ་རེའི་
བདག་ཉིད་རུས་པའི་ཕུང་པོ་ནི། །ལྷུན་པོ་མཉམ་པ་སྙེད་ཅིག་འདས་གྱུར་ཏེ། །མ་ཡི་་་
ཐུག་མཐའ་རྒྱ་ཤུག་ཚིག་གུ་ཙམ། །རིལ་བུར་བགྲངས་ཀྱང་ས་ཡིས་ལྡང་མི་འགྱུར། །
ཞེས་གསུངས་པ་ལྟར་སེམས་ཅན་གཅིག་གིས་རང་གི་མ་བྱས་ཏེ། སྐྱེ་བ་བླངས་ནས་རང་

ཤི་འཕོས་པའི་རུས་པའི་ཕུང་པོ་བསགས་ན་དབུས་ཀྱི་རི་རྒྱལ་ལྷུན་པོ་ཇི་སྙེད་ཅིག་ལས་་་་་
ལྷག་པས་ན་ཤི་བས་སུན་པ་མེད་པའི་སྡུག་བསྔལ་རྣམས་ཞིབ་པར་གཏན་ལ་ཕབ་སྟེ་ཡིད་་་་
ཡུལ་དུ་ངེས་པར་བྱེད་པ་ནི་ཐོས་བསམ་གྱིས་སྒྲོ་འདོགས་བཅད་པ་ཡིན་ལ། བཅད་དོན་་་་
ཉམས་སུ་ལེན་ཚུལ་ནི། སྐྱབས་འགྲོ་དང་དམིགས་པ་སྔ་མ་རྣམས་ཀྱི་སྟེང་དུ་འདུ་བྱེད་ཀྱི་
སྡུག་བསྔལ་རྣམས་ཡིད་ཡུལ་དུ་ངེས་པར་བྱས་ལ། ལས་ལ་ཟིན་མེད་ཆུ་བོའི་གཉེར་མ་
ལྟ་བུའི་སྡུག་བསྔལ་ནི་དེ་ལྟ་བུར་འདུག །འདོད་པས་ཚིམ་པ་མེད་པའི་སྡུག་བསྔལ་དང་།
སྐྱེ་ཤིས་སུན་པ་མེད་པའི་སྡུག་བསྔལ་ནི་དེ་ལྟ་བུར་འདུག །དེ་བས་ན་འཁོར་བ་འདི་་་་་
སོས་དུས་མེད་པའི་ནད་པ་དང་། ཐར་དུས་མེད་པའི་བཙོན་ར་དང་། སླེབ་དུས་མེད་་་་
པའི་འགྲོན་པོ་དང་འདྲ་བར་འདུག་སྙམ་དུ་བསམ་ཞིང་ངག་ཏུ་ཡང་དེ་ལྟར་བརྗོད་ལ། ད་
ནི་ཁམས་གསུམ་འཁོར་བ་གང་དུ་སྐྱེས་ཀྱང་སྡུག་བསྔལ་གྱི་རང་བཞིན་ལས་མ་འདས་པར་་
འདུག་པས་འཁོར་བ་འདི་ལས་ཐར་ངེས་པའི་དམ་པའི་ཆོས་གཤའ་མ་ཞིག་བྱ་སྙམ་པ་དང་།
དཀོན་མཆོག་ལ་གསོལ་བ་བཏབ་ཅིང་རྗེས་དགེ་རྩ་སངས་རྒྱས་ཀྱི་སར་བསྔོ་བ་ནི་གོང་་་་་
བཞིན་ནོ། །དེ་ལྟར་སྡུག་བསྔལ་རྣམ་པ་གསུམ་གྱི་སྒོ་ནས་འཁོར་བ་ལས་ངེས་འབྱུང་་་་
བློ་གཤའ་མ་སྐྱེས་ན་ཅི་བྱས་ཆོས་སུ་འགྲོ་བ་ཞིག་ཡོང་སྟེ། རྗེ་བཙུན་རིན་པོ་ཆེས་ཁྲིད་་་་
ཡིག་ཇོ་ལྕགས་མ་ལས་དེ་ལྟར་སེམས་ཅན་གྱི་འགྲོ་བ་གང་དུ་སྐྱེས་ཀྱང་སྐྱིད་མེད་པའི་་་་་
བསམ་མནོ་ཐག་ཆོད་ན་ཅི་བྱས་པ་ཆོས་སུ་འགྲོ་བ་ཡིན་ཞེས་གསུངས་སོ། །
གཉིས་པ་བརྩོན་འགྲུས་རྩོམ་པ་དལ་འབྱོར་རྙེད་དཀའི་ཁྲིད་ནི་གཞུང་ལས།
ཉོན་མོངས་པ་ལས་ཞེས་པས་བསྟན་ཏེ། ཆགས་སྡང་རྨོངས་གསུམ་གྱིས་བསྐྱེད་པའི་་་་་
ལས་ཀྱི་རྣམ་སྨིན་ནི་ངན་སོང་ཁོ་ན་ལས་མཐོ་རིས་ལུས་རྟེན་རྙེད་དཀའ་བར་བསྟན།
དེའང་འཁོར་བ་སྡུག་བསྔལ་གྱི་རང་བཞིན་དུ་ཤེས་ནས་དམ་པའི་ཆོས་བསྒྲུབ་པའི་སྐལ་བ་
དང་ལྡན་པའི་དལ་འབྱོར་གྱི་ལུས་འདི་རྙེད་པར་དཀའ་སྟེ། སྡོང་པོ་བཀོད་པ་ལས།
མི་ཁོམ་པ་བརྒྱད་ལས་ལྡོག་པའང་རྙེད་པར་དཀའ། མིར་གྱུར་པ་ཡང་རྙེད་པར་དཀའ།
དལ་བ་ཕུན་སུམ་ཚོགས་པའང་རྙེད་པར་དཀའ། ཞེས་དང་། སྤྱོད་འཇུག་ལས་ཀྱང་།
དལ་འབྱོར་འདི་ནི་ཤིན་ཏུ་རྙེད་པར་དཀའ། །ཞེས་སོགས་གསུངས་སོ། །དེ་བཤད་པ་་
165

ལ་དལ་འབྱོར་མི་ལུས་རྙེད་པར་དཀའ་བ་བསམ། རྙེད་པའི་ལུས་རྟེན་ཕན་འདོགས་ཆེ་་་
བ་བསམ། ཐོབ་པའི་དལ་བ་ཡུན་དུ་གནས་མིན་བསམ་པ་དང་གསུམ། དང་པོ་ནི། །
རྒྱུ་ཚུལ་ཁྲིམས་རྣམ་དག་བསྲུངས་ན་དལ་འབྱོར་གྱི་ལུས་ཐོབ་པར་འགྱུར་བ་ལས། སྤྱིར་་་
ཚུལ་ཁྲིམས་བསྲུང་བར་དཀོན། བསྲུང་བ་རྣམས་ཀྱང་དག་པ་དཀོན་པས་ན་རྒྱུའི་སྒོ་ནས་
རྙེད་པར་དཀའ་སྟེ། འཇུག་པ་ལས། སྐྱེ་བོ་ཚུལ་ཁྲིམས་རྐང་པ་ཆག་གྱུར་ན། །སྦྱིན་
པས་ལོངས་སྤྱོད་ལྡན་ཡང་ངན་འགྲོར་ལྷུང་། །ཞེས་སོ། །དེ་བཞིན་དུ་གྲངས་ཀྱི་སྒོ་་་་
ནས་ཀྱང་རྙེད་པར་དཀའ་སྟེ། སྤྱིར་སེམས་ཅན་གྱི་ཁམས་ན་ལུས་རྟེན་ཐོབ་པ་ལས་མ་་་་
ག ts
ཐོབ་པའི་བར་དོའི་སེམས་ཅན་ཆེས་མང་བ་ཞིག་ཡོད། དེའི་རྒྱུ་མཚན་སོས་ཀའི་དུས་་་་་
སེམས་ཅན་གྱི་རོ་གཅིག་ཞག་ཁ་ཡར་བཞག་ན་དེའི་ནང་ཐམས་ཅད་འབུས་ཁེངས་པར་་་་་
མཐོང་ཞིང་། དེ་བཞིན་དུ་ཤི་བའི་རོ་གཉིས་དང་གསུམ་ལ་སོགས་པ་ཇི་སྙེད་ཅིག་བཞག་་
ཀྱང་དེ་སྙེད་ཀྱི་འབུ་འབྱུང་བར་མཐོང་ལ། དེ་བས་ན་འབུ་གཅིག་པུར་སྐྱེས་འགྱུར་་་་་
བར་དོ་ལའང་ཐུག་པ་མེད་ན་སེམས་ཅན་གཞན་གྱི་ལྟ་ཅི་སྨོས། ལུས་ཐོབ་པ་ལ་ཡང་ངན་
སོང་གི་ལུས་མང་ཞིང་མཐོ་རིས་ཀྱི་ལུས་དཀོན་ཏེ། འདུལ་བ་ལུང་ལས། དམྱལ་བ་ནི་
ས་ཆེན་པོའི་རྡུལ་ཙམ་མོ། ། ཡི་དྭགས་ནི་ཁ་བ་བུ་ཡུག་འཚུབ་པ་ཙམ་མོ། །དུད་འགྲོ་ནི་
ཆང་ངར་མའི་སྦང་མ་ཙམ་མོ། །ཞེས་གསུངས་པས་སོ། །དེས་ན་འགྲོ་བ་གཞན་ལ་་་་་་
ལྟོས་ན་མི་ལུས་སྲིད་པ་ཙམ་དུ་སྣང་སྟེ། ཁ་འཐོར་གྱི་དུད་འགྲོ་གཅིག་པུ་ལ་བསམས་་་་་
ནའང་དབྱར་གྱི་དུས་རི་ངོས་གཅིག་ལ་ཡང་དུད་འགྲོ་ཕྲ་མོ་མཐའ་ཡས་པ་སྣང་ཞིང་།
དེའི་ནང་ཚན་གྲོག་སྤུར་ལྟ་བུ་རེ་རེ་ལ་ཡང་བསམ་གྱིས་མི་ཁྱབ་པ་ཡོད་པར་སྣང་ངོ་། །རྒྱུ་
མཚན་དེའི་ཕྱིར་ན་དཔེའི་སྒོ་ནས་རྙེད་པར་དཀའ་བ་སྟོན་པ་ནི། སྤྱོད་འཇུག་ལས། དེ་
ཉིད་ཕྱིར་ན་བཅོམ་ལྡན་གྱིས། །རྒྱ་མཚོ་ཆེར་གཡེངས་གཉའ་ཤིང་གི །བུ་གར་རུས་་་་་
སྦལ་འགྲིན་ཆུད་ལྟར། ། མི་ཉིད་ཤིན་ཏུ་ཐོབ་དཀར་གསུངས། །ཞེས་གསུངས་ཤིང་་་་་
དེའི་དོན་འཇིག་རྟེན་གྱི་ཁམས་འདི་རྒྱ་མཚོ་ཆེན་པོ་གཅིག་ཏུ་གྱུར་པའི་ནང་ན་རུས་སྦལ་་་་་
ལོང་བ་ལོ་བརྒྱ་བརྒྱ་ནས་སྟེང་དུ་ལན་གཅིག་འབྱུང་བ་དེ་དང་། རྒྱ་མཚོ་དེ་ན་གཉའ་ཤིང་་
བུ་ག་གཅིག་པ་ཤར་གྱི་རླུང་གིས་བདས་ན་ནུབ་ལ་འགྲོ། ནུབ་ཀྱི་རླུང་གིས་བདས་ན་་་་་
166

ཤར་ལ་འགྲོ། ལྷོ་དང་བྱང་ལ་ཡང་དེ་བཞིན་དུ་འགྲོ་བ་དེའི་བུ་གར་རུས་སྦལ་གྱི་མགྲིན་་་
པ་ཆུད་པ་ཤིན་ཏུ་དཀའ་ལ། དེ་ལས་ཀྱང་མི་ལུས་ཐོབ་པ་ཆེས་དཀའ་བ་ཡིན་ནོ། །
ཡང་མི་ལུས་ཐོབ་ཚད་ལ་དལ་འབྱོར་མི་ཟེར་བས་ངོ་བོའི་སྒོ་ནས་ཀྱང་རྙེད་པར་དཀའ་སྟེ།
ངོ་བོ་ནི་དལ་བ་བརྒྱད་འབྱོར་པ་བཅུ་སྟེ་ཆོས་བཅོ་བརྒྱད་ཚང་བའི་ལུས་རྟེན་གཅིག་ལ་བྱའོ། །
དེ་ལ་དལ་བ་བརྒྱད་ནི། ཆོས་བྱེད་པ་ལ་མི་ཁོམ་པའི་གནས་བརྒྱད་དང་བྲལ་བ་སྟེ།
མི་ཁོམ་པའི་གནས་བརྒྱད་ནི། དམྱལ་བ་ཡི་དྭགས་བྱོལ་སོང་དང་། །ཚེ་རིང་ལྷ་དང་་་་
ཀླ་ཀློ་དང་། །ལོག་ལྟ་སངས་རྒྱས་ཀྱིས་སྟོངས་པ། །ལྐུགས་པ་འདི་རྣམས་མི་ཁོམ་་་་་
བརྒྱད༑ །ཅེས་ཏེ། དེ་ལ་དམྱལ་བ་ནི་སྡུག་བསྔལ་དྲག་པོས་གཟིར་བ་དང་། ་་་་་
དྭགས་ནི་སེམས་འཚིག་པའི་རང་བཞིན་ཡིན་པ་དང༌། དུད་འགྲོ་ནི་ཀུན་ཏུ་རྨོངས་ཤིང་་་་
རྒྱུད་ངོ་ཚ་དང་ཁྲེལ་མེད་པ་ཤས་ཆེ་བ་དང་། ལྷ་ཚེ་རིང་པོ་ནི་ལོག་ལྟ་དང་མངོན་པའི་ང་་་་
རྒྱལ་སྐྱེ་བའི་གནས་ཡིན་པ་སོགས་དང་། ཀླ་ཀློ་ནི་མ་བག་མར་ལེན་པ་སོགས་བླང་དོར་
ཕྱིན་ཅི་ལོག་ཏུ་སྤྱོད་ཅིང་ཆོས་སྟོན་པའི་སྐྱེས་བུ་དམ་པ་དང་ཕྲད་དཀའ་བ་དང་། ལོག་ལྟ་་
ཅན་ནི་དཀོན་མཆོག་དང་ལས་འབྲས་ལ་སོགས་པ་མི་བདེན་པར་འདོད་པ་དང་། སངས་
རྒྱས་ཀྱིས་སྟོངས་པ་ནི་སངས་རྒྱས་མ་བྱོན་པའི་འཇིག་རྟེན་དུ་སྐྱེས་པའི་མི་རྣམས་ལ་བསྒྲུབ་
རྒྱུའི་དམ་པའི་ཆོས་མེད་པ་དང་། ལྐུགས་པ་ནི་ལྕེ་དབང་ལ་སྐྱོན་ཞུགས་པས་ངག་ལྐུགས་་
པར་གྱུར་པ་སྟེ། དེ་དག་ནི་དམ་པའི་ཆོས་བསྒྲུབ་ཏུ་མི་ཁོམ་ལ། བརྒྱད་པོ་དེ་དང་བྲལ་
ཞིང་ཆོས་བྱེད་ཁོམ་པས་ན་དལ་བ་བརྒྱད་དོ། །འབྱོར་པ་བཅུ་ནི། རང་འབྱོར་ལྔ་དང་།
གཞན་འབྱོར་ལྔ་སྟེ། དང་པོ་ནི། མིར་སྐྱེས་ཡུལ་གྱི་དབུས་སུ་སྐྱེས། །དབང་པོ་ཚང་
ཞིང་གནས་ལ་དད། །དེ་བཞིན་ལས་མཐའ་མ་ལོག་པ། །ཞེས་པ་ལྟར། སྤྱིར་མི་
སྐྱེས་པ་དེའི་ནང་ནས་སངས་རྒྱས་ཀྱི་འཁོར་རྣམ་བཞི་གང་རུང་བཞུགས་པའི་ཡུལ་ནི་ཡུལ་་་་
དབུས་ཡིན་པས་དེར་སྐྱེས་པ། དབང་པོ་སྐྱོན་མེད་ཚང་བ། བསྟན་པའི་རྩ་བ་འདུལ་་་་
བ་ལ་སྙིང་ནས་དད་པ་ཐོབ་པ། ལས་མཐའ་མ་ལོག་པ་མཚམས་མེད་དང་ཉེ་བའི་་་་་་
མཚམས་མེད་རང་གིས་མ་བྱས་ཤིང་གཞན་ལ་བྱེད་དུ་བཅུག་པ་མ་ཡིན་པ། གཞན་གྱིས་་
བྱས་པ་ལ་རྗེས་སུ་ཡི་རང་བ་མ་སྐྱེས་པའོ། །གཞན་འབྱོར་ལྔ་ནི། སངས་རྒྱས་བྱོན་་་་
167

དང་དེས་ཆོས་གསུངས། །བསྟན་པ་གནས་དང་དེ་རྗེས་འབྲངས། །གཞན་ཕྱིར་སྙིང་་་་་
ནི་བརྩེ་བའོ། །ཞེས་ཏེ། དེའང་སངས་རྒྱས་འཇིག་རྟེན་དུ་འབྱུང་བ་ཤིན་ཏུ་དཀོན། །
དེའི་རྒྱུ་མཚན་སངས་རྒྱས་འབྱོན་པའི་བསྐལ་པ་ལ་སྒྲོན་བསྐལ་དང༌། མི་འབྱོན་པ་ལ་་་་་
མུན་བསྐལ་ཞེས་བྱ་ཞིང་། ད་ལྟར་གྱི་བསྐལ་པ་འདི་ལ་སངས་རྒྱས་སྟོང་འབྱོན་པས་་་་་
བསྐལ་པ་བཟང་པོ་ཞེས་བྱ་ལ། དེ་ནས་མུན་བསྐལ་དྲུག་ཅུ་བསྟུད་ནས་འབྱུང་། ད་་་་་་
ནས་ཡོན་ཏན་བཀོད་པ་ཞེས་བྱ་བའི་སྒྲོན་བསྐལ་གཅིག །དེ་ནས་མུན་བསྐལ་ཁྲི།
དེའི་རྗེས་སུ་བསྐལ་པ་སྙན་པ་ཆེན་པོ་ཞེས་བྱ་བའི་སྒྲོན་བསྐལ་གཅིག །དེ་ནས་མུ་་་་་
བསྐལ་སུམ་བརྒྱ་ཐམ་པ། དེའི་རྗེས་སུ་དཔེ་སྐར་མ་ལྟ་བུ་ཞེས་བྱ་བའི་སྒྲོན་བསྐལ་་་་་
གཅིག་སྟེ། དེ་ལྟར་ན་མུན་བསྐལ་ཁྲི་སུམ་བརྒྱ་དྲུག་ཅུའི་རིང་ལ་སྒྲོན་བསྐལ་བཞི་ལས་་་་
མི་འབྱུང་ཞིང་། སྒྲོན་བསྐལ་རྣམས་ཀྱི་ཡང་ཡར་འཕེལ་ལ་སངས་རྒྱས་མི་འབྱོན་པས།
དུས་ཕལ་ཆེར་ལ་སངས་རྒྱས་མི་འབྱོན། དེ་ལས་ཀྱང་ཆོས་གསུང་བ་དཀོན་ཏེ། ལ་་་་་
སྐོལ་གྱི་སྟོན་པས་ཀྱང་། ཟབ་ཞི་སྤྲོས་བྲལ་འོད་གསལ་འདུས་མ་བྱས། །ཞེས་སོགས་་
གསུངས་ཤིང་། གདུལ་བྱ་ཆོས་ཀྱི་སྣོད་དུ་གྱུར་པ་རྙེད་དཀའ་བ་ཡིན། བསྟན་པ་་་་་
གནས་པའང་དཀོན་ཏེ། བསྐལ་བཟང་འདིའི་ཡང་སངས་རྒྱས་སྔ་མ་སྔ་མའི་བསྟན་པ་་་་
རྫོགས་ནས་ཕྱི་མ་ཕྱི་མའི་བསྟན་པ་མ་བྱོན་བར་ལ་བསྟན་པ་མེད་པ་ཡིན། བསྟན་པ་་་་
ཡོད་ཀྱང་རྗེས་སུ་འཇུག་པའང་དཀོན་ཏེ། ཕྱི་རོལ་མུ་སྟེགས་བྱེད་དང་། བསྟན་པ་ལ་
རྒྱབ་ཀྱིས་ཕྱོགས་པའི་འཇིག་རྟེན་པ་ཆེས་མང་ཞིང་། བསྟན་པ་ལ་ཞུགས་པར་རློམ་པ་་་་
ཕལ་ཆེར་ཡང་བཀའ་བསྟན་བཅོས་ནས་ཇི་ལྟར་གསུངས་པའི་ཆོས་ལུགས་མ་འཁྲུལ་་་་་་
རྣམས་དོར་ནས་ཁུངས་དང་མ་འབྲེལ་བའི་གདམས་ངག་ངན་ངོན་ལ་མཆོག་ཏུ་འཛིན་པས་
མང་བར་འདུག །གཞན་ཕྱིར་སྙིང་ནས་བརྩེ་བའང་དཀོན་ཏེ། འདུ་འཛི་དང་ཁྱིམ་ལ་་་
མི་དགའ་ཞིང་ཟས་གོས་ངན་ངོན་ཙམ་ལ་བརྟེན་ནས་ཐོས་བསམ་སྒོམ་གསུམ་བྱེད་པ་དག་་་་
ལ་མཐུན་རྐྱེན་སྒྲུབ་མཁན་ཉུང་བར་སྣང་། དེས་ན་ལུས་རྟེན་གཅིག་གི་སྟེང་དུ་ཆོས་བཅོ་
བརྒྱད་པོ་མཐའ་དག་ཚང་བ་ནི་ཉིན་མོའི་སྐར་མ་ཙམ་དུ་དཀོན་པར་ཤེས་པར་བྱའོ། །
གཉིས་པ་རྙེད་པའི་ལུས་རྟེན་ཕན་འདོགས་ཆེ་བར་བསམ་པ་ནི། འདི་རྙེད་པར་དཀའ་་་་
168

ཡང་རང་གིས་བྱུང་ན་ཡིད་བཞིན་གྱི་ནོར་བུ་ལས་ཀྱང་ཕན་ཡོན་ཆེ་སྟེ། དལ་འབྱོར་གྱི་་་་
ལུས་ལ་བརྟེན་ནས་ཆོས་བསྒྲུབ་ན་ཚེ་འདིའི་ཕུན་ཚོགས་རྣམས་སྨོས་ཅི་དགོས། ཚེ་ཕྱི་་་་
མའི་མཐོ་རིས་དང་། ཐེག་པ་འོག་མའི་མྱང་འདས་དང་། བླ་ན་མེད་པའི་བྱང་ཆུབ་
ཀྱང་སྒྲུབ་པར་ནུས་པའི་ཕྱིར་ཏེ། སློབ་སྤྲིངས་ལས། གང་ཞིག་ཐོབ་ན་སྐྱེ་བའི་རྒྱ་མཚོ་
མཐར་འབྱིན་ཞིང་། །བྱང་ཆུབ་མཆོག་གི་ས་བོན་དགེ་བའང་འདེབས་བྱེད་པ། །ཡིད་
བཞིན་ནོར་བུ་བས་ཀྱང་ཡོན་ཏན་ཆེས་ལྷག་པའི། ། མི་ཉིད་ཐོབ་ནས་སུ་ཞིག་འབྲས་་་་
མེད་པར་བྱེད། །ཅེས་སོ། །དོན་དེ་དག་དམིགས་པར་དྲིལ་བ་ནི། སྐྱབས་འགྲོ་དང་
འཁོར་བའི་ཉེས་དམིགས་བསམ་པ་རྣམས་ཡིད་འཁུལ་ངེས་བྱས་པའི་རྗེས་སུ། ཀྱེ་མ།
ད་ལྟའི་དལ་འབྱོར་གྱི་མི་ལུས་འདི་ནི་རྒྱུ་དང་གྲངས་ལ་སོགས་པའི་སྒོ་ནས་རྙེད་པར་དཀའ་་
ཚུལ་ནི་དེ་ལྟ་བུར་འདུག ། རྙེད་ན་དོན་ཆེན་པོ་དང་ལྡན་ཚུལ་ནི་དེ་ལྟ་བུར་འདུག །དེ་་་
བས་ན་དལ་འབྱོར་གྱི་ལུས་འདི་ལ་སྙིང་པོ་ཅི་ལོང་ཞིག་བྱ་དགོས། དེའང་དམ་པའི་ཆོས་་
གཤའ་མ་ཞིག་བྱའོ་སྙམ་དུ་བསྒོམ། དེ་ལྟར་བསམ་པ་ཐོག་ཏུ་ཁེལ་བ་བླ་མ་དང་དཀོན་་་་
མཆོག་མཁྱེན་ཞེས་གསོལ་བ་གདབ། རྗེས་འདྲ། །
གསུམ་པ་ཐོབ་པའི་དལ་བ་ཡུན་དུ་གནས་མིན་བསམ་པ་ལ། ངེས་པར་འཆི་་་་
བསམས་ལ་རྟག་འཛིན་སྤང་། །ནམ་འཆི་ཆ་མེད་བསམས་ལ་བློ་སྣ་བསྟུང་། །ཆོས་་་་་
མིན་ཕན་མེད་བསམས་ལ་དམ་ཆོས་བསྒྲུབ་པ་དང་གསུམ། དང་པོ་ལ་སྐྱེས་ནས་བསྡད་་་་
དབང་མེད་པས་ངེས་པར་འཆི། །ལུས་ལ་སྙིང་པོ་མེད་པས་ངེས་པར་འཆི། །ཚེ་་་་་
རྟག་པ་མེད་པས་ངེས་པར་འཆི་བ་དང་གསུམ་གྱི་སྒོ་ནས་རྟོགས་པར་བྱ་བ་ཡིན། དེའང་་་
དལ་འབྱོར་གྱི་ལུས་འདི་ནི་མཐར་འཇིག་པའི་ཆོས་ཅན་ལས་མ་འདས་ཏེ། མདོ་མྱ་ངན་་་་
བསལ་བ་ལས། འདི་ལྟར་སྐྱེས་པ་ཐམས་ཅད་ཀྱི། །མདུན་ན་གནས་པ་འཆི་བ་སྟེ། །
ས་འམ་འོན་ཏེ་ནམ་མཁའ་ན། །སྐྱེས་ནས་ལ་ལ་མ་ཤི་བ། །འགའ་ཞིག་ཁྱོད་ཀྱིས་་་་་
མཐོང་བའམ། །ཐོས་སམ་འོན་ཏེ་ཐེ་ཚོམ་ཟ། །ཞེས་གསུངས་པ་ལྟར། སེམས་ཅན་
སྐྱེས་པའི་ཕྱིར་ན་མཐར་འཆི་བའི་ཆོས་ཅན་ལས་མ་འདས་པ་དང་། མདོ་ལས། །
མཚན་དང་དཔེ་བྱད་ཀྱིས་བརྒྱན་པའི། །རྡོ་རྗེའི་སྐུ་ཡང་མི་རྟག་ན། ། ཆུ་ཤིང་སྙིང་་་་
169

མེད་འདྲ་བའི། །ཆུ་བུར་ལུས་ལ་སྨོས་ཅི་དགོས། །ཞེས་གསུངས་པ་ལྟར། ལུས་་་་་
འདི་ནི་ཆུའི་ཆུ་བུར་དང་འདྲ་བར་མི་རྟག་པའི་རང་བཞིན་ཅན་ཡིན་པ་དང་། སྤྱོད་འཇུག་་
ལས༑ ཉིན་མཚན་སྡོད་པ་ཡང་མེད་པར། །ཚེ་འདི་རྟག་ཏུ་གོད་འགྱུར་ཞིང་། །
བསྣོན་པ་གུད་ནས་འོང་མེད་ན། །བདག་ལྟ་འཆི་བ་ཅིས་མི་འགྱུར། །ཞེས་གསུངས་པ་
དང་རང་གི་ཚེ་འདི་ནི་ལོ་དང་ཟླ་བ་དང་། ཉིན་ཞག་རེ་རེས་ཀྱང་བྲི་བ་དང༌། ཐ་ན་་་་་
སྐད་ཅིག་རེ་རེས་ཀྱང་དབྲི་ཞིང་མི་རྟག་པས་ན་མ་ཟད་འཆི་བ་ལས་མ་འདས་པ་ཡིན་ནོ། །
དོན་དེ་དག་དམིགས་པར་དྲིལ་བ་ནི། ཀྱེ་མ། སྐྱེས་ནས་བསྡད་དབང་མེད་པའི་འ་་་
བ་ནི་དེ་ལྟ་བུར་འདུག །ལུས་ལ་སྙིང་པོ་མེད་པས་ངེས་པར་འཆི་བ་ནི་དེ་ལྟ་བུར་འདུག །
ཚེ་ལ་རྟག་པ་མེད་པས་ངེས་པར་འཆི་བ་ནི་དེ་ལྟ་བུར་འདུག །དེ་བས་ན་ད་ལྟ་ན་རྒ་འཆི་་་
གསུམ་གྱི་འཇིགས་པ་ཆེར་མེད་པའི་དུས་འདིར་དམ་པའི་ཆོས་གཤའ་མ་ཞིག་བྱ་སྙམ་དུ་་་
སེམས་རྩེ་གཅིག་ཏུ་བསྒོམ། དཀོན་མཆོག་ལ་ཡང་གསོལ་བ་གདབ། སྦྱོར་བ་དང་་་་
རྗེས་ནི་འདྲ། གཉིས་པ་ནམ་འཆི་ཆ་མེད་བསམ་པ་ལ། ཚེ་ཚད་མེད་པས་ནམ་འཆི་ཆ་
མེད་བསམ། འགལ་རྐྱེན་མང་བས་ནམ་འཆི་ཆ་མེད་བསམ། གསོན་རྐྱེན་ཉུང་བས་་་་་
ནམ་འཆི་ཆ་མེད་བསམ་པ་དང་གསུམ་གྱི་སྒོ་ནས་རྟོགས་པར་བྱ་བ་ཡིན། དེའང་། སྒྲ་་
མི་སྙན་མ་གཏོགས་པར་འཆི། །ཞེས་གསུངས་པ་ལྟར། སྒྲ་མི་སྙན་པ་རྣམས་ཚེ་ཚད་་་་
ལོ་སྟོང་བཤད་པ་ལྟར་ངེས་པར་ཐུབ། འགྲོ་བ་གཞན་རྣམས་ནི་སྐྱེས་མ་ཐག་དང་། །
གཞོན་ནུའི་དུས་དང་། དར་ལ་བབས་ནས་འཆི་བ་སོགས་མཐའ་ཡས་པས་ན། ་་་་་
སྐོལ་མིའི་ཚེ་འདི་ཡང་ནམ་འཆི་ཆ་མེད་པ་ཡིན། དེ་བས་ན་ལོ་ཕྱི་མ་དང༌། སྐྱེ་བ་ཕྱི་མ་
གཉིས་གང་སྔ་མི་ཤེས། ཟླ་བ་ཕྱི་མ་དང་། ཞག་ཕྱི་མ་སོགས་དང་། སྐྱེ་བ་ཕྱི་མ་་་་་
ཡང་གང་སྔ་མི་ཤེས་པ་ཡིན་ནོ། །དེ་སྐད་དུ་ཞི་བ་ལྷས། དེ་རིང་ཁོ་ན་མི་འཆི་ཞེས། །
བདེ་བར་འདུག་པ་རིགས་མ་ཡིན། །ཞེས་དང་། ཚོམས་ལས། སང་དང་འཇིག་་་་་
རྟེན་ཕྱི་མ་གཉིས། །སྔོན་ལ་གང་འོང་གཏོལ་མེད་པས། ། སང་གི་ཚིས་ལ་མི་འབད་་་་
པར་༑ །ཕྱི་མའི་དོན་ལ་འབད་པར་རིགས། །ཞེས་གསུངས་སོ། །དེ་ལྟར་ཚེ་ཚད་་་་་
ལྟར་སྡོད་པའི་ངེས་པ་མེད་ཀྱང་རང་གི་ཚེའི་འཕེན་པ་མ་རྫོགས་ཀྱི་བར་དུ་མི་འཆིའོ་སྙམ་ན་
170

དེའང་ངེས་པ་མེད་དེ། དཔེར་ན་མར་མེའི་སྡོང་བུ་དང་། མར་ཁུ་སོགས་མ་ཟད་ཀྱང་་་་
རླུང་བྱུང་བའི་རྐྱེན་གྱིས་གློ་བུར་དུ་འཆི་བ་བཞིན་དུ་ཚེའི་འཕེན་པ་མ་རྫོགས་ཀྱང་ཕྱི་ནང་གི་
འབྱུང་བ་འཁྲུགས་པའི་རྐྱེན་གྱིས་འཆི་བ་དང་། ཕོ་ལྷ་ལ་སོགས་པའི་གདོན་འཁྲུག་
པའི་རྐྱེན་གྱིས་འཆི་བ་དང་། ཚེ་འདིར་ཡང་རང་གི་བྱེད་སྤྱོད་ཆོས་དང་མི་མཐུན་ཆེན་པོ་་་
བྱས་པའི་དབང་གིས་བསོད་ནམས་ཟད་ནས་འཆི་བ་དང་། ལས་ཟད་ནས་འཆི་བ་་་་
སོགས་འགལ་རྐྱེན་གྱི་དབང་གིས་གློ་བུར་དུ་འཆི་བ་ཤིན་ཏུ་མང་བ་ཡིན་ནོ། །དེ་ལྟར་་་་་
འཆི་རྐྱེན་མང་ཡང་གསོན་རྐྱེན་ཡང་ཟས་དང་སྨན་རིམ་གྲོ་ལ་སོགས་པ་མང་དུ་ཡོད་པས་་་་་
འཆི་བ་ལ་དེ་ཙམ་གྱིས་འཇིགས་མི་དགོས་སོ་སྙམ་ན། དེའང་བསམ་གཞིག་མ་བཅུག་པ་
ཡིན་ཏེ། 
གསོན་རྐྱེན་གྱི་ཁོངས་སུ་བྱས་པ་རྣམས་ཀྱང་འགལ་རྐྱེན་དུ་འགྱུར་བའི་སྐབས་་་
མང་བའི་ཕྱིར་ཏེ། ལ་ལ་ཟས་མ་འཕྲོད་པར་ཤི་བ་དང་། ལ་ལ་སྨན་མ་འཕྲོད་པར་་་་་
འཆི་བ་ལ་སོགས་པ་མང་བས་སོ། །རིན་ཆེན་ཕྲེང་བ་ལས་ཀྱང༌། འཆི་བའི་རྐྱེན་་་་་
ཤིན་ཏུ་མང་། །གསོན་པའི་རྐྱེན་ནི་ཉུང་ཟད་ཅིག །དེ་དག་ཉིད་ཀྱང་འཆི་བའི་རྐྱེན། །
དེ་བས་རྟག་ཏུ་ཆོས་མཛོད་ཅིག །ཅེས་སོ། །དོན་དེ་དག་དམིགས་པར་དྲིལ་བ་ནི།
སྐྱབས་འགྲོ་དང་དམིགས་པ་སྔ་མ་རྣམས་ལེགས་པར་ཚར་བའི་རྗེས་སུ། ཀྱེ་མ། དལ་་
འབྱོར་གྱི་ལུས་སྲོག་འདི་ནི་ནམ་འཆི་ཆ་མི་འདུག །དེའང་ཚེ་ཚད་ལྟར་སྡོད་པའི་ངེས་པ་
མེད་པའི་ཆ་ནས་ཀྱང་ནམ་འཆི་ཆ་མི་འདུག །འགལ་རྐྱེན་ནད་གདོན་མང་བའི་ཆ་ནས་་་་་
ཀྱང་ནམ་འཆི་ཆ་མི་འདུག །གསོན་རྐྱེན་སྨན་ལ་སོགས་པ་མ་འཕྲོད་པའི་ཆ་ནས་ཀྱང་་་་་
ནམ་འཆི་ཆ་མི་འདུག །དེ་བས་ན་མྱུར་བ་ཉིད་དུ་ད་ལྟ་ཉིད་དུ་དམ་པའི་ཆོས་གཤའ་མ་་་་་
ཞིག་བྱ་སྙམ་དུ་བསྒོམ། དེའི་ངང་ནས་དཀོན་མཆོག་ལ་གསོལ་བ་གདབ། རྗེས་བསྔོ་་་
བ་འདྲ། གསུམ་པ་ཆོས་མིན་ཕན་མེད་བསམས་ལ་དམ་ཆོས་བསྒྲུབ་པ་ནི། གཉེན་་་་་
དང་འཁོར་གྱིས་ཕན་མེད་དམ་ཆོས་བསྒྲུབ། ཟས་དང་ནོར་གྱིས་ཕན་མེད་དམ་ཆོས་་་་་
བསྒྲུབ༑ ཁ་དྲག་སྟོབས་ཀྱིས་ཕན་མེད་དམ་ཆོས་བསྒྲུབ་པ་དང་གསུམ་གྱི་སྒོ་ནས་རྟོགས་
པར་བྱ་བ་ཡིན། དེའང་རང་ཉིད་འཆི་བ་ལ་ཐུག་པའི་ཚེ། གཉེན་དང་འཁོར་མང་ཡང་
ཕན་པ་ཅུང་ཟད་ཀྱང་མེད་དེ། ཞི་བ་ལྷས། བདག་ནི་མལ་ན་གནས་བཞིན་དུ། །
171

གཉེན་བཤེས་ཀུན་གྱིས་མཐའ་བསྐོར་ཡང་། །སྲོག་ཆད་པ་ཡི་ཚོར་བ་དག །བདག་་་་་
ཉིད་གཅིག་པུས་མྱོང་བར་འགྱུར། །ཞེས་གསུངས་སོ། །གཞན་ཡང་དབང་ཐང་ལོངས་
སྤྱོད་འཛོམ་ཡང་ཕན་པ་མེད། ཁ་དྲག་དཔུང་ཚོགས་ཆེ་ཡང་ཕན་པ་མེད་དེ། འཆི་་་་
ལ་ནོར་གྱིས་བསླུར་མེད། ཁ་དྲག་སོགས་ཀྱིས་ཀྱང་བགྲོས་སུ་མེད་པ་ཡིན་ནོ། །དེ་
བས་ན་ད་ལྟ་ཆོས་གཤའ་མ་ཞིག་བྱས་ན་འཆི་བའི་ཚེ་ཕན་ཏེ། ཆོས་པ་རབ་བྲོད།
འབྲིང་མི་འཚེར། ཐ་མ་མི་འགྱོད་བྱ་བ་ཡིན་ནོ། །དེ་སྐད་དུ་མདོ་ལས། རྒྱལ་་་་་
ཆེན་པོ་དེའི་ཚེ་དེའི་དུས་ན་ཆོས་མ་གཏོགས་པ་མགོན་གཞན་མེད། སྐྱབས་གཞན་མེད།
དཔུང་གཉེན་གཞན་མེད་དོ། །ཞེས་དང༌། སྤྱོད་འཇུག་ལས་ཀྱང་། དེ་ཚེ་བསོད་་་་
ནམས་གཅིག་སྐྱབས་ན། །ཞེས་གསུངས་སོ། །དོན་འདི་དག་དམིགས་པར་དྲིལ་བ་ནི།
ཀྱེ་མ་བདག་ནམ་ཞིག་འཆི་བ་ལ་ཐུག་པའི་ཚེ། གཉེན་དང་མཛའ་བཤེས་མང་ཡང་ཕན་་་
པར་མི་འདུག །ནོར་ཕྱུགས་ཀྱང་ཕན་པར་མི་འདུག །ཁ་དྲག་ཀྱང་ཕན་པར་མི་འདུག །
དེ་བས་ན་འཆི་བའི་ཚེ་ཐ་ནའང་མི་འགྱོད་ཙམ་གྱི་ཆོས་གཤའ་མ་ཞིག་ད་ལྟ་ཉིད་ནས་་་་་
སྙམ་པའི་བློ་དུང་དུང་བ་ཞིག་བསྒོམ། དེ་ལྟར་དུ་འགྱུར་བར་དཀོན་མཆོག་ལ་ཡང་་་་་
གསོལ་བ་གདབ། རྗེས་འདྲ། །
གསུམ་པ་བླང་དོར་སྟོན་པ་དཀར་ནག་ལས་འབྲས་སྟོན་པའི་ཁྲིད་ནི། གཞུང་་་་་
ལས༑ མ་དག་པའི་སྣང་བ་ཞེས་པས་བསྟན་ཏེ། མ་དག་འཁྲུལ་པའི་བློ་ངོར་བདེ་སྡུག་
ཏུ་སྣང་བ་འདི་ཐམས་ཅད་ལས་དགེ་སྡིག་ཏུ་སྤྱད་པ་ལས་བྱུང་བའི་ཕྱིར་རོ། །རང་གིས་་་་
བྱས་པའི་ལས་དགེ་སྡིག་ནི་བྱེད་པ་པོ་རང་གི་རྗེས་སུ་འབྲང་བ་ལས། གང་ཟག་གཞན་་་་
གྱི་ཆེད་དུ་བྱས་ཀྱང་དེའི་རྗེས་མི་འབྲང་། འཆི་བའི་དུས་ལ་བབས་པའི་ཚེ་ལོངས་སྤྱོད་་་་་
གཉེན་བཤེས་ལ་སོགས་པ་ཤུལ་དུ་ལུས་ཀྱང་རང་གིས་བྱས་པའི་ལས་ནི་གྲིབ་མ་བཞིན་དུ་
རྗེས་སུ་འབྲང་སྟེ། རྒྱལ་པོ་ལ་གདམས་པའི་མདོ་ལས། དུས་ཀྱིས་ཉེན་ཏེ་རྒྱལ་པོ་་་་
འཆི་བའི་ཚེ། །ལོངས་སྤྱོད་མཛའ་དང་གཉེན་བཤེས་རྗེས་མི་འབྲང་། །སྐྱེས་བུ་དེ་་་་
གང་དང་གར་འགྲོ་ཡང་། །ལས་ནི་གྲིབ་མ་བཞིན་དུ་རྗེས་སུ་འབྲང་། །ཞེས་དང་། །
མདོ་སྡེ་ལས་བརྒྱ་པ་ལས། ལས་ནི་ས་ལ་མི་སྨིན། རྡོ་ལ་མི་སྨིན། ཟིན་པའི་ཕུང་པོ་
172

འབའ་ཞིག་ལ་སྨིན་པར་འགྱུར་རོ། །ཞེས་དང་། འདུལ་བ་ལུང་ལས། ལུས་ཅན་་་་་
རྣམས་ཀྱི་ལས་རྣམས་ནི། །བསྐལ་པ་བརྒྱར་ཡང་ཆུད་མི་ཟ། །ཚོགས་ཤིང་དུས་ལ་་་་་
བབ་པ་ན། །འབྲས་བུ་སྨིན་པ་ཉིད་དུ་འགྱུར། །ཞེས་སོ། །དེས་ན་དེ་བསམ་པ་ལ།
མི་དགེའི་ལས་འབྲས་བསམས་ལ་སྤྱོང་འདོད་བསྐྱེད། །དགེ་བའི་ལས་འབྲས་བསམས་་་
ལ་བསྒྲུབ་འདོད་བསྐྱེད། །ལུང་དུ་བསྟན་མིན་བསམས་ལ་དགེ་བར་བསྒྱུར། །ཞེས་སོ། །
དེའི་དང་པོ་ལ་མི་དགེ་བའི་ལས་བསམ། དེའི་འབྲས་བུ་བསམ། དེ་སྤོང་བར་བསམ་་་A
པ །
པའོ༑ །དང་པོ་ནི། རིན་ཆེན་ཕྲེང་བ་ལས། འདོད་ཆགས་ཞེ་སྡང་གཏི་མུག་
གསུམ༑ །དེས་བསྐྱེད་པས་ནི་མི་དགེ་བ། ཞེས་གསུངས་པ་ལྟར། རང་ཕྱོགས་་་
ཆགས་པ་དང་། གཞན་ཕྱོགས་ལ་སྡང་བ་དང༌། ལས་འབྲས་ལ་རྨོངས་པའི་མ་རིག་པ་
གསུམ་གྱིས་ཀུན་ནས་བསླངས་པའི་སྒོ་གསུམ་གྱི་ལས་རྣམས་ཏེ། དེ་ལ་དབྱེ་ན་ལུས་ཀྱི་་
ལས་སྲོག་གཅོད། མ་བྱིན་ལེན། འདོད་ལོག་དང་གསུམ། ངག་གི་ལས་རྫུན།
ཕྲ་མ། ཚིག་རྩུབ། ངག་འཁྱལ་དང་བཞི། ཡིད་ཀྱི་ལས་བརྣབ་སེམས། གནོད་་་་
སེམས༑ ལོག་ལྟ་དང་གསུམ་སྟེ་བཅུའོ། །དེ་ལ་སྲོག་གཅོད་ནི། རང་ངམ་གཞན་་་་་
བསྐོས་པས་ཀྱང་རུང་། བསམ་བཞིན་དུ་སེམས་ཅན་གཞན་དུག་དང་མཚོན་ལ་སོགས་་་་
པས་གསོད་པ། མ་བྱིན་ལེན་ནི། གཞན་གྱིས་བདག་ཏུ་བཟུང་བའི་ཡོ་བྱད་ཆེ་ཆུང་་་་་
གང་ཡང་རུང་བ་མཐུའམ་འཇབ་བུས་བདག་གིར་བྱེད་པ། འདོད་ལོག་ནི། གཞན་་་་་
གྱིས་བདག་ཏུ་བཟུང་བའི་བུད་མེད་ལ་བགྲོད་པ་དང༌། རང་གིས་བདག་ཏུ་བཟུང་བ་ཡིན་
ཡང་ཡུལ་དུས་གནས་ལམ་མ་ཡིན་པ་ལ་བགྲོད་པ་སྟེ། ཡུལ་མ་ཡིན་པ་བདུན་རྒྱུད་ཚུན་་་་
ཆད་ཀྱི་གཉེན་དང་། དུས་མ་ཡིན་པ་སྦྲུམ་མའམ་བསྙེན་གནས་བླངས་པའི་དུས་སོགས་་་་
དང་༑ གནས་མ་ཡིན་པ་གཙུག་ལག་ཁང་སོགས་དཀོན་མཆོག་གི་རྟེན་བཞུགས་པ་དང་།
ལམ་མ་ཡིན་པ་ཁ་དང་བཤང་ལམ་སོགས་ལ་བགྲོད་པའོ། །རྫུན་ནི་ཕ་རོལ་པོ་བསླུ་བའི་
སེམས་ཀྱིས་བསམ་བཞིན་དུ་མི་བདེན་པའི་ཚིག་སྨྲ་བ། ཕྲ་མ་ནི། ཕ་རོལ་པོ་ཕན་ཚུན་
དབྱེ་བར་འདོད་པའི་བསམ་པས་ཉོན་མོངས་པ་ཅན་གྱི་ཚིག་བདེན་རྫུན་སྣ་ཚོགས་སྨྲ་བ། །
ཚིག་རྩུབ་ནི་ཕ་རོལ་པོའི་མཚང་ལ་ཕོག་པའི་མི་སྙན་པའི་ཚིག་སྨྲ་བ། ངག་འཁྱལ་་་་་
173

བསྟན་བཅོས་ངན་པ་འདོན་པའི་ངག་དང་། ཁ་གསག་དང་། གླུ་དང་། ཟློས་གར་་་་
དང་༑ རྒྱལ་རིགས་དང་། དམག་དང༌། སྨད་འཚོང་གི་གཏམ་སྨྲ་བ་སོགས་ཉོན་་་་་
མོངས་པ་ཅན་གྱི་ཚིག་གཞན་རྣམས་སོ། །བརྣབ་སེམས་ནི་གཞན་གྱི་ཡོ་བྱད་བདག་གིར་་
བྱ་བར་འདོད་པ། གནོད་སེམས་ནི་ཀུན་ནས་མནར་སེམས་པས་གཞན་ལ་གནོད་པ་་་་
སྐྱེལ་བར་འདོད་པ། ལོག་ལྟ་ནི་དཀོན་མཆོག་དང་ལས་འབྲས་སོགས་མི་བདེན་པར་་་་་
འཛིན་པའོ། །གཉིས་པ་དེའི་འབྲས་བུ་བསམ་པ་ནི། མི་དགེ་བ་རེ་རེ་ལའང་རྣམ་སྨིན་
གྱི་འབྲས་བུ། རྒྱུ་མཐུན་གྱི་འབྲས་བུ། བདག་པོའི་འབྲས་བུ་གསུམ་ལས། ཐམས་་་
ཅད་ཀྱི་རྣམ་སྨིན་གྱི་འབྲས་བུ་ངན་སོང་གསུམ་དུ་སྐྱེ་སྟེ། ཀུན་གྱི་དང་པོ་ངན་འགྲོའོ། །
ཞེས་སོ། །དེའང་ཀུན་སློང་གི་སྒོ་ནས་ཞེ་སྡང་གིས་ཀུན་ནས་བསླངས་ཏེ་སྤྱད་ན་དམྱལ་་་་
བ༑ འདོད་ཆགས་ཀྱིས་ཡི་དྭགས། གཏི་མུག་གིས་དུད་འགྲོར་སྐྱེ། ངོ་བོའི་སྒོ་ནས་་་
མི་དགེ་བ་བཅུ་ཆེན་པོར་སྤྱད་ན་དམྱལ་བ། འབྲིང་དུ་སྤྱད་ན་ཡི་དྭགས། ཆུང་ངུ་སྤྱད་་་་
ན་དུད་འགྲོར་སྐྱེའོ། །རྒྱུ་མཐུན་གྱི་འབྲས་བུ་ལ་གཉིས་ལས་མྱོང་བ་རྒྱུ་མཐུན་ནི། ་་་
ཐུང་བ་ལ་སོགས་པ་སྟེ། རིན་ཆེན་ཕྲེང་བ་ལས། སྲོག་གཅོད་པ་ཡིས་ཚེ་ཐུང་འགྱུར། །
རྐུ་བ་ཡིས་ནི་ལོངས་སྤྱོད་ཕོངས། ། བྱི་ཕོ་བྱེད་པས་དགྲ་དང་བཅས། །རྫུན་དུ་སྨྲ་བས་་་
སྐུར་བ་མང་། །ཕྲ་མ་ཡིས་ནི་བཤེས་དང་དབྱེ། །ཚིག་རྩུབ་པ་ཡིས་མི་སྙན་ཐོས། །
མ་འབྲེལ་བ་ཡིས་ཚིག་མི་བཙུན། །བརྣབ་སེམས་ཡིད་ལ་རེ་བ་འཇོམས། །གནོད་་་་
སེམས་འཇིགས་པ་སྦྱིན་པར་བཤད། །ལོག་པར་ལྟ་བས་ལྟ་ངན་ཉིད། །ཅེས་སོ། །
བྱེད་པ་རྒྱུ་མཐུན་ནི། སྲོག་གཅོད་ལ་སོགས་པ་བྱས་པས། དེ་ལ་བློ་གོམས་པ་ལ་་་་་་
ཤུགས་ཀྱིས་དེ་དང་དེ་བྱེད་པ་ལ་རང་བཞིན་གྱིས་སྤྲོ་ཞིང་བྱེད་པར་འགྱུར་བའོ། །བདག་་
པོའི་འབྲས་བུ་ནི། སྲོག་གཅོད་པས་ས་ཕྱོགས་གཟི་མདངས་ཆུང་སར་སྐྱེ། མ་བྱིན་་་་་
ལེན་གྱིས་སད་སེར་སྡང་སར། འདོད་ལོག་གིས་རྡུལ་འཁྲིགས་སར། རྫུན་གྱི་་་་་
བཙོག་ཅིང་དྲི་ང་སར། །ཕྲ་མས་ས་ཕྱོགས་མཐོ་དམན་ཅན་དུ། ཚིག་རྩུབ་ཀྱིས་ཚྭ་སྒོ་་་
ཅན་དུ། ངག་འཁྱལ་གྱིས་དུས་འགྱུར་ལྡོག་ཅན་དུ། བརྣབ་སེམས་ཀྱིས་འབྲས་བུ་ཕྲ་་་
ཞིང་ཆུང་སར། གནོད་སེམས་ཀྱིས་འབྲས་བུ་རོ་ཁ་བ་ཁོ་ན་ཡོད་སར། ལོག་ལྟས་་་་་
174

འབྲས་བུ་ཆུང་ངུའང་མི་འབྱུང་བའི་སར་སྐྱེའོ། །གསུམ་པ་དེ་སྤོང་བར་བསམ་པ་ནི།
མི་དགེ་བ་བྱས་པ་ལས་ངན་སོང་གི་སྡུག་བསྔལ་དང་། མཐོ་རིས་སུའང་ཚེ་ཐུང་བ་དང་།
དབུལ་ཞིང་ཕོངས་པ་ལ་སོགས་པ་མི་འདོད་པ་མཐའ་དག་འབྱུང་བར་འདུག་པས་ད་ཕྱིན་་་་་
ཆད་སྲོག་ལ་བབས་ཀྱང་སྡིག་པའི་ལས་མི་བྱ་སྙམ་དུ་བསམ། ཅི་སྟེ་སྡིག་པ་བྱུང་ན་ཡང་་་་
དེ་མ་ཐག་བཤགས་པ་བྱ་ཞིང་སྡིག་པ་དེའི་གཉེན་པོར་དམིགས་ནས་དགེ་བ་དེ་ལས་སྟོབས་
ཆེ་བ་རེ་བྱས་པས་སྡིག་པ་འདག་པར་འགྱུར་ཏེ། བཤེས་སྤྲིངས་ལས། གང་ཞིག་སྔོན་
ཆད་བག་མེད་གྱུར་པ་ལས། །ཕྱི་ནས་བག་དང་ལྡན་པར་གྱུར་ཏེ་ཡང་། ། ཟླ་བ་སྤྲིན་་་
བྲལ་ལྟ་བུར་རྣམ་མཛེས་ཏེ། །དགའ་བོ་སོར་ཕྲེང་མཐོང་ལྡན་བདེ་བྱེད་བཞིན། །ཞེས་་
གསུངས་པ་ལྟར་གཅུང་དགའ་བོ་བུད་མེད་ལ་ཆགས་པའི་དབང་དུ་གྱུར་བ་དང༌། སོ་་་་
ཕྲེང་ཅན་མི་མང་དུ་བསད་པ་ཡང་ཕྱིས་བསྟན་པ་ལ་ཞུགས་པས་དགྲ་བཅོམ་པ་ཐོབ་ཅིང་། །
མཐོང་ལྡན་ཏེ་མ་སྐྱེས་དགྲས་ཕ་ཆོས་ལྡན་རྒྱལ་པོ་བསད་པ་དང་། བདེ་བྱེད་ཀྱིས་རང་གི་
མ་བསད་ཀྱང་བསྟན་པ་ལ་ཞུགས་པས་སྡིག་པའི་འབྲས་བུ་ལས་མྱུར་དུ་ཐར་བ་ལྟ་བུའོ། །
གཉིས་པ་དགེ་བའི་ལས་འབྲས་བསམས་ལ་བསྒྲུབ་འདོད་བསྐྱེད་པ་ལ། དགེ་བའི་ལས་་
བསམ༑ དེའི་འབྲས་བུ་བསམ། དེ་བསྒྲུབ་པར་བསམ་པའོ། །དང་པོ་ནི་རིན་ཆེན་་་་
ཕྲེང་བ་ལས། མ་ཆགས་ཞེ་སྡང་གཏི་མུག་མེད། །དེས་བསྐྱེད་ལས་ནི་དགེ་བ་ཡིན། །
ཞེས་གསུངས་ཏེ། རང་ཕྱོགས་ལ་མ་ཆགས་པ་དང་གཞན་ཕྱོགས་ལ་ཞེ་སྡང་མེད་པ་དང་།
ལས་འབྲས་ལ་རྨོངས་པ་མེད་པའི་ཤེས་རབ་གསུམ་གྱིས་ཀུན་ནས་བསླངས་པའི་སྒོ་གསུམ་
གྱི་ལས་རྣམས་ཏེ། དེ་ལ་དབྱེ་ན། ལུས་ཀྱི་ལས་སྲོག་གཅོད་སྤང་བ་སོགས་གསུམ། །
ངག་གི་ལས་རྫུན་སྤང་བ་སོགས་བཞི། ཡིད་ཀྱི་ལས་བརྣབ་སེམས་སྤང་བ་སོགས་གསུམ་
སྟེ་བཅུའོ། །དེ་དག་སོ་སོའི་ངོ་བོ་ནི། དུག་གསུམ་མེད་པས་ཀུན་ནས་བསླངས་ཏེ་སྲོག་
གཅོད་སོགས་སྤོང་བར་དམ་འཆའ་བའི་སེམས་བྱུང་སེམས་པའོ། །གཉིས་པ་འབྲས་བུ་
བསམ་པ་ནི། རིན་ཆེན་ཕྲེང་བ་ལས། དགེ་ལས་བདེ་འགྲོ་ཐམས་ཅད་དང་། །སྐྱེ་་་
བ་ཀུན་ཏུ་བདེ་བ་དག །ཅེས་གསུངས་ཏེ། དགེ་བ་བཅུ་པོ་རེ་རེ་ལའང་རྣམ་སྨིན་རྒྱུ་་་་
མཐུན༑ བདག་པོའི་འབྲས་བུ་གསུམ་གསུམ་ལས། དང་པོ་རྣམ་སྨིན་གྱི་འབྲས་བུ་་་་་
175

མཐོ་རིས་ལྷ་མི་གང་རུང་དུ་སྐྱེ་བར་བྱེད། རྒྱུ་མཐུན་གྱི་འབྲས་བུ་ལ་མྱོང་བ་རྒྱུ་མཐུན་ནི།
སྲོག་གཅོད་སྤངས་པས་ཚེ་རིང་བ་དང༌། སྐུ་འཕྲོག་སྤངས་པས་ལོངས་སྤྱོད་ཆེ་བ་་་་་་
སོགས་པ་སྔར་གྱི་མི་དགེ་བའི་འབྲས་བུ་ལས་བཟློག་ནས་འབྱུང༌། བྱེད་པ་རྒྱུ་མཐུན་ནི།
སྲོག་གཅོད་པ་ལ་མི་མོས་པ་ལ་སོགས་པ་བཅུ་དང་། བདག་པོའི་འབྲས་བུ་ནི། ་་་་་
ཕྱོགས་གཟི་མདངས་ཅན་དུ་སྐྱེ་བ་ལ་སོགས་པ་སྔར་གྱི་དེ་ལས་བཟློག་པ་བཅུ་འབྱུང་སྟེ།
རིན་ཆེན་ཕྲེང་བ་ལས། མི་དགེ་ཞེས་བྱ་དེ་དག་གི །རྣམ་སྨིན་བསྒྲགས་པ་གང་ཡིན་པ། །
དགེ་བ་དག་ནི་ཐམས་ཅད་ལ། །འབྲས་བུ་དེ་ནི་བཟློག་སྟེ་འབྱུང་། །ཞེས་སོ། །
གསུམ་པ་དེ་བསྒྲུབ་པར་བསམ་པ་ནི། ཕན་ཡོན་དེ་ལྟ་བུ་དང་ལྡན་པའི་ཕྱིར་བདག་གིས་་
དགེ་བ་ཕྲ་མོ་ཙམ་ཡང་ཁྱད་དུ་མི་གསོད་པར་ཅི་ནུས་སུ་བསྒྲུབ་པར་བགྱིའོ་སྙམ་དུ་བསམ།
གསུམ་པ་ལུང་དུ་བསྟན་མིན་བསམས་ལ་དགེ་བར་བསྒྱུར་བ་ལ། ལུང་མ་བསྟན་གྱི་ལས་
བསམ༑ དེ་ལ་འབྲས་བུ་མེད་པ་བསམ། །དེ་དགེ་བར་བསྒྱུར་བའོ། །དང་པོ་ནི།
ལུང་མ་བསྟན་ཞེས་བྱ་བ་དགེ་བ་ཡང་མ་ཡིན། སྡིག་པ་ཡང་མ་ཡིན་པའི་འགྲོ་འཆག་་་་་
ཉལ་འདུག་སོགས་འཕྲལ་གྱི་སྤྱོད་ལམ་བཏང་སྙོམས་པ་རྣམས་ཏེ། དེ་དག་ནི་དུག་་་་
གསུམ་དང་དུག་གསུམ་མེད་པ་གང་གིས་ཀྱང་མ་བསྐྱེད་པའི་སྒོ་གསུམ་གྱི་ལས་ཡིན་པའི་་་་་
ཕྱིར་རོ། །གཉིས་པ་དེ་ལ་འབྲས་བུ་མེད་པ་བསམ་པ་ནི། དེ་དག་གིས་ནི་འབྲས་་་་་
བདེ་སྡུག་ཅི་ཡང་སྐྱེད་མི་ནུས་ཏེ། རབ་དབྱེ་ལས། བཏང་སྙོམས་གཉིས་ཀ་མ་ཡིན་་་་
པས༑ །རྣམ་པར་སྨིན་པའང་གཉིས་ཀ་མིན། །ཞེས་སོ། །གསུམ་པ་དེ་དགེ་བར་ཁ་
ལོ་བསྒྱུར་བ་ནི། ལས་དེ་དག་གིས་སྡུག་བསྔལ་མི་བསྐྱེད་ཀྱང༌། བདེ་བ་མི་བསྐྱེད་་་་་
པའི་ཆ་ནས་བྱས་པ་དོན་མེད་ཁོ་ན་ཡིན་པས་ཐབས་ལ་མཁས་པའི་ཁྱད་པར་གྱིས་དགེ་བར་
བསྒྱུར་དགོས་ལ། དེའང་དབང་པོའི་སྤྱོད་ཡུལ་དུ་གང་དང་གང་སྣང་བ་དེ་དང་དེ་ལ་རུང་་
མཐུན་གྱི་ཚིག་སྦྱར་ཏེ། སེམས་ཅན་གྱི་དོན་དུ་བསྒྲུབ་པར་འདོད་པའི་བློ་སྔོན་དུ་བཏང་་་་
ནས་འདི་ལྟར་ཉམས་སུ་བླང་བར་བྱ་སྟེ། ཁྱིམ་དུ་གནས་པའི་ཚེ་སེམས་ཅན་ཐམས་ཅད་་་
ཀྱིས་ཐར་པའི་གྲོང་ཐོབ་པར་གྱུར་ཅིག །སྟན་ལ་འདུག་པའི་ཚེ་རྡོ་རྗེའི་གདན་ཐོབ་པར་་་་
གྱུར་ཅིག །ཉལ་བའི་ཚེ་ཆོས་ཀྱི་སྐུ་ཐོབ་པར་གྱུར་ཅིག །ལྡང་བའི་ཚེ་གཟུགས་ཀྱི་སྐུ་་་
176

ཐོབ་པར་གྱུར་ཅིག །གོས་གྱོན་པའི་ཚེ་ངོ་ཚ་དང་ཁྲེལ་ཡོད་ཀྱི་གོས་གྱོན་པར་གྱུར་ཅིག །
ཁྲུས་བྱེད་པའི་ཚེ་ཉོན་མོངས་པའི་དྲི་མ་དང་བྲལ་བར་གྱུར་ཅིག །ཟས་ཟ་བའི་ཚེ་བསམ་
གཏན་གྱི་ཟས་ཐོབ་པར་གྱུར་ཅིག །ཁྱིམ་ནས་ཕྱིར་འགྲོ་བའི་ཚེ་འཁོར་བའི་གྲོང་ལ་་་་་་
ཐར་བར་གྱུར་ཅིག །ལམ་དུ་འཇུག་པའི་ཚེ་འཕགས་པའི་ལམ་ཐོབ་པར་གྱུར་ཅིག །
གཞན་དང་ཕྲད་པའི་ཚེ་རྫོགས་པའི་སངས་རྒྱས་དང་མཇལ་བར་གྱུར་ཅིག །དོན་སྤྱོད་་་་
པའི་ཚེ་དོན་གཉིས་མཐར་ཕྱིན་པར་གྱུར་ཅིག །ཁྱིམ་དུ་འཇུག་པའི་ཚེ་ཐར་པའི་གྲོང་ད་་་་
འཇུག་པར་གྱུར་ཅིག །སླེབས་པའི་ཚེ་སེམས་ཅན་ཐམས་ཅད་ཀྱིས་སངས་རྒྱས་ཀྱི་སར་་་་
ཕྱིན་པར་གྱུར་ཅིག་ཅེས་པ་ལྟ་བུ་སྐབས་སུ་གང་བབས་ཀྱི་རུང་མཐུན་སྦྱར་ཏེ་ཤེས་པར་བྱའོ། །
སྙིང་པོ་དམིགས་ཁྲིད་དུ་སྐྱོང་ཚུལ་ནི། སྐྱབས་འགྲོ་དང་དམིགས་པ་སྔ་མ་རྣམས་ཀྱི་སྟེང་་་
དུ་མི་དགེ་བའི་ལས་ལམ་སོ་སོའི་ངོ་བོ་དང་། རྣམ་སྨིན་གྱི་འབྲས་བུ་ངན་སོང་གསུམ་དུ་་་
སྐྱེ་བ་དང་། མྱོང་བ་རྒྱུ་མཐུན་ཚེ་ཐུང་བ་སོགས་དང༌། བྱེད་པ་རྒྱུ་མཐུན་ཚེ་རབས་་་་་
གཞན་དུའང་སྲོག་གཅོད་སོགས་དེ་དང་དེ་ལ་རང་གི་ངང་གིས་འཇུག་པར་འགྱུར་བ་དང་།
བདག་པོའི་འབྲས་བུ་ས་ཕྱོགས་ཡིད་ལ་མི་འོང་བ་དང་གཟི་མདངས་ཆུང་བ་སོགས་སུ་སྐྱེ་་་་
བར་འདུག །དེས་ན་མི་དགེ་བ་ཞེས་པ་ནི་རང་གིས་རང་ལ་གནོད་པ་སྐྱེལ་བའི་མིང་ད་་་་་
འདུག་པས་སྤང་བར་བྱ། ཅི་ནས་ཀྱང་སྤང་བར་བྱ། སྲོག་ལ་བབས་ཀྱང་སྤང་བར་བྱ་་་
སྙམ་དུ་བསམ། ཡང་དགེ་བའི་ལས་ལམ་སོ་སོའི་ངོ་བོ་དང་། དེ་དག་གི་རྣམ་སྨིན་་་་་
མཐོ་རིས་སུ་སྐྱེ་བ་དང༌། མྱོང་བ་རྒྱུ་མཐུན་ཚེ་རིང་བ་སོགས་དང་། བྱེད་པ་རྒྱུ་མཐུན་་་་
སྲོག་གཅོད་སོགས་སྤོང་བ་ལ་རང་གི་ངང་གིས་སྤྲོ་བ་དང་། བདག་པོའི་འབྲས་བུ་་་་་་
ཕྱོགས་ཡིད་དུ་འོང་བ་གཟི་མདངས་ཆེ་བ་སོགས་སུ་སྐྱེ་བར་འདུག །དེས་ན་དགེ་བའི་་་་་
ལས་བྱེད་པ་རང་གིས་རང་ལ་ཕན་པ་བསྒྲུབ་པའི་མིང་དུ་འདུག་པས་བསྒྲུབ་པར་བྱ། ཅི་་
ནས་ཀྱང་བསྒྲུབ་པར་བྱ། ད་ལྟ་ཉིད་དུ་བསྒྲུབ་པར་བྱའོ་སྙམ་པ་དང་། དེར་མ་ཟད་་་་་
དུག་གསུམ་དང་དུག་གསུམ་མེད་པ་གང་གིས་ཀྱང་ཀུན་ནས་མ་བསླངས་པའི་ལུང་ལ་་་་་་
བསྟན་གྱི་ལས་རྣམས་ཀྱང་དགེ་བར་ཅི་ནུས་སུ་བསྒྱུར་བར་བྱའོ་སྙམ་དུ་བསམ། དེ་ལྟར་་་་
དུ་འགྱུར་བར་བླ་མ་དང་དཀོན་མཆོག་མཁྱེན་ཞེས་གསོལ་བ་གདབ། རྗེས་དགེ་རྩ་བསྔོ།

གཉིས་པ་ལྷག་བསམ་བསྐྱེད་པ་ཉམས་ཀྱི་སྣང་བའི་ཁྲིད་ནི། གཞུང་ལས། རྣལ་་་་་
འབྱོར་པ་ལ་ཏིང་ངེ་འཛིན་ལ་ཉམས་ཀྱི་སྣང་བ་ཞེས་པས་བསྟན། འདིའི་དོན་འཆད་པ་་་
ལ་གཉིས་ཏེ། ཐུན་མོང་ཉམས་རྣམས་རྒྱུད་ལ་སྐྱེས་སྐྱེས་བསྒོམ། །ཐུན་མོང་མིན་པའི་
ཉམས་རྣམས་སྔགས་ལམ་དུ། ། སྐྱེ་བར་འགྱུར་ཞེས་ད་ལྟར་དགའ་བ་བསྒོམ། །ཞེས་་་་
སོ༑ །དང་པོ་ལ་གསུམ་སྟེ། །
གཞན་ལ་ཕན་པར་འདོད་པའི་བྱམས་པ་བསྒོམ། །གཞན་གྱི་སྡུག་བསྔལ་བསལ་
འདོད་སྙིང་རྗེ་བསྒོམ། །གཞན་ཕྱིར་སངས་རྒྱས་འདོད་པའི་བྱང་སེམས་བསྒོམ། །དེའི་
དང་པོ་ནི། ཐོག་མ་མེད་པ་ནས་མ་དྲིན་ཅན་དུ་གྱུར་པའི་སེམས་ཅན་རྣམས་ཡལ་བར་་་་་
དོར་ནས་རང་ཉིད་གཅིག་པུ་ཞི་བའི་བདེ་བ་དོན་དུ་གཉེར་བ་ནི་མ་ཆུས་ཁྱེར་བ་མཐོང་ཞིང་་་་
དེ་འདོན་པའི་ཐབས་ཡོད་བཞིན་དུ་མི་འདོན་པར་རང་ཉིད་སྐམས་ན་ཡིད་བདེ་བར་གནས་་་
པ་ལྟར། དྲིན་མི་ཤེས་པས་རང་ངོ་ཚ་ཞིང་། གཞན་གྱིས་ཁྲེལ་བའི་གནས་སུ་འགྱུར་ཏེ།
རྗེ་བཙུན་གྱི་མགུར་ལས། བདག་གཅིག་པུ་ཐར་པས་ཕན་པ་མེད། །ཁམས་གསུམ་གྱི་
སེམས་ཅན་ཕ་མ་ཡིན། །ཕ་མ་སྡུག་བསྔལ་གྱི་གསེབ་ཏུ་བཞག །བདག་བདེ་བར་་་་་
འདོད་པ་ཐེ་ལེ་ལེ། །ཞེས་སོ། །དེས་ན་སེམས་ཅན་རྣམས་ལ་མས་བུ་ལ་བྱ་བ་ལྟ་་་་
སྙིང་ཐག་པ་ནས་བྱམས་པ་བསྒོམ་པ་ལ་འབད་པར་བྱ། བྱམས་པའི་ངོ་བོ་ནི།
པ་
དམིགས་པ་སེམས་ཅན་ལ་དམིགས་ནས་རྣམ་པ་བདེ་བ་དང་བདེ་བའི་རྒྱུ་དང་ལྡན་པར་་་་་
འདོད་པ་སྟེ། དེའང་ལུས་སེམས་ཆོས་དང་མཐུན་པའི་སྐྱིད་པ་ལ་བདེ་བ་དང་། སྒོ་་་་
གསུམ་དགེ་བའི་ལས་བསྒྲུབ་པ་ལ་བདེ་བའི་རྒྱུར་འཇོག་པས། སེམས་ཅན་རྣམས་བདེ་་་་
བ་རྒྱུ་འབྲས་དང་ཕྲད་པར་འདོད་པའི་རྣམ་པ་ཅན་གྱི་བློ་ལ་བྱམས་པ་ཚད་མེད་པ་ཞེས་བྱའོ། །
དེ་བསྒོམ་པ་ལ་གསུམ། དང་པོར་སྐྱེ་བ་སླ་བ་གཉེན་ལ་བསྒོམ། །བར་དུ་སྐྱེ་བ་དཀའ་་
བ་དགྲ་ལ་བསྒོམ། །མཐའ་མར་སེམས་ཅན་ཀུན་ལ་བྱམས་པ་བསྒོམ། དེའི་དང་་་་
ལ༑ མ་ལ་བྱམས་པ་བསྒོམ། དེ་དང་གཉེན་གཞན་བསྲེ། དེ་དང་ཐ་མལ་པ་བསྲེ་་་
བའོ༑ །དང་པོ་ལ་མ་བསམ་པ། དྲིན་བསམ་པ། དྲིན་ལན་འཇལ་འདོད་བསམ་་་་་
པའོ༑ །དང་པོ་ནི། རང་གི་རྩ་བའི་མ་དེ་ཤི་བའམ་གསོན་ཀྱང་རུང་། བཞིན་ལག་་་་
178

ཁ་དོག་ལ་སོགས་པ་ཇི་ལྟར་ཡོད་པ་བཞིན་དང་། བདག་ལ་བརྩེ་གདུང་གི་སྤྱོད་པ་་་་་
གནས་པར་བསམས་ལ། འདི་བདག་གི་དྲིན་ཅན་གྱི་མ་ཡིན་ཞེས་ཡིད་ལ་གཅགས་པའི་
སྒོ་ནས་དྲག་ཏུ་བསམ་མོ། །དྲིན་བསམ་པ་ལ་ལུས་སྲོག་སྦྱིན་པའི་དྲིན། བླང་དོར་་་་་
བསྟན་པའི་དྲིན། དཀའ་བ་སྤྱད་པའི་དྲིན་ནོ། །དེ་ལ་ལུས་སྦྱིན་པ་ནི། འདི་་་་་
བདག་ཟླ་བ་དགུ་ངོ་བཅུའི་བར་དུ་མངལ་དུ་བཟུང་། ཕན་པའི་ཟས་དང་སྤྱོད་ལམ་་་་་་
བསྟེན༑ གནོད་པའི་ཟས་དང་སྤྱོད་ལམ་སྤངས་ནས་ལུས་འདི་བསྐྱེད་པ་ཡིན་པས་དྲིན་ཆེ་
ཞེས་བསམ་པའོན། །སྲོག་སྦྱིན་པ་ནི། ཕྱིར་བཙས་ནས་ཀྱང་ལུས་ཀྱིས་ཁ་ལག་མ་་་་་
འཕྲོད༑ ངག་གིས་བརྡ་དོན་མི་འཕྲོད། སེམས་ཀྱིས་བླང་དོར་མི་ཤེས་པའི་འབུ་རེད་་་་
ལྟ་བུ་དེ་ཤིར་མ་བཅུག་པར་བརྩེ་བའི་སེམས་ཀྱིས་བསྐྱངས། བྱམས་པའི་མིག་གིས་་་་་
བལྟས༑ སྙན་པའི་མིང་ནས་བོས། ལུས་ཀྱི་དྲོད་ཀྱིས་གསོས། མངར་བའི་ནུ་ཞོ་་་་
བྱིན༑ མེ་ཆུ་གཡང་ས་གསུམ་ལས་བསྲུངས། ཚ་གྲང་གི་གནོད་པ་ལས་བསྐྱབས།
སྐད་ཅིག་ཀྱང་འབྲལ་མི་ཕོད་པར་གཅེས་པར་བསྐྱངས་པའི་དྲིན་ཅན་གྱི་མ་ཡིན་སྙམ་དུ་་་་
བསམ༑ བླང་དོར་བསྟན་པ་ནི། ཟ་ལུགས་འཐུང་ལུགས་མི་ཤེས་པ་ལ་ཟ་ལུགས་་་་་
འཐུང་ལུགས་བསླབས། འགྲོ་སྡོད་མི་ཤེས་པ་ལ་འགྲོ་ལུགས་སྡོད་ལུགས་བསླབས།
སྨྲ་བརྗོད་མི་ཤེས་པ་ལ་སྨྲ་བརྗོད་བསླབས། དངོས་པོ་ཕྲ་རགས་ཐམས་ཅད་བརྡ་དོན་་་་་
སྤྲད་དེ་བླང་དོར་བསྟན་པའི་དྲིན་ཅན་གྱི་མ་ཡིན་སྙམ་དུ་བསམ། དཀའ་བ་སྤྱད་པའི་དྲིན་
ནི༑ མ་རང་ཉིད་ཡལ་བར་དོར་ནས་བདག་ན་ཡིས་དོགས་ཤི་ཡིས་དོགས་པ་སོགས་་་་་
དང༌༑ ཉིན་དལ་རྒྱུ་མེད་མཚན་གཉིད་རྒྱུ་མེད་པར་རྐང་ལག་སེར་ཀར་སོང་སོང་ད་་་་་
བསགས་པའི་ཟས་ནོར་ལོངས་སྤྱོད་ཐམས་ཅད་ཀྱང་བདག་གི་ཆེད་དུ་བསམས་ནས་རང་་་་་
གིས་ཟ་མི་ནུས། གཞན་ལ་སྟེར་མི་ནུས། ཚེ་འདིའི་ཆེད་དུ་སྤྱོད་མི་ནུས། ཕྱི་མའི་
ཆེད་དུ་གཏོང་མི་ནུས་པར་བདག་ལ་སྟེར་བ་ལ་འཕོངས་པ་ཅུང་ཟད་ཀྱང་མེད་པའི་སྟེང་དུ་་་
མ་རང་གི་འདོད་པ་གྲུབ་པའི་ལུགས་སུ་བྱེད། བསམ་རྒྱུ་བསྒོམ་རྒྱུ་བདག་མིན་པ་མེད་་་་་
པར་རང་ལས་ཀྱང་གཅེས་པར་བསྐྱངས་པའི་དྲིན་ཅན་གྱི་མ་ཡིན། ཚེ་འདི་ཁོ་ནར་མ་་་་་
ཟད་འཁོར་བ་ཐོག་མ་མེད་པ་ནས་ད་ལྟའི་བར་དུ་མ་ཡང་ཡང་བྱས་ཤིང་། བྱས་རེས་་་་་
179

ཀྱིས་འདི་ལྟ་བུའི་དྲིན་གྱིས་བསྐྱངས་པ་ལ་ཚད་མེད། འཕོངས་པར་སྐྱེས་ཏེ་ཟས་གོས་་་་་
གཞན་ལ་བསླངས་ནས་བྱིན་པ་ལའང་ཚད་མེད། ཉ་བཤན་དུ་སྐྱེས་ཏེ་སྡིག་ཟས་ཀྱིས་་་་་
གསོས་པ་ལའང་ཚད་མེད། དུད་འགྲོར་སྐྱེས་ནས་གཞན་གྱིས་གནོད་པ་བསྲུང་བ་དང༌།
ནུ་ཞོ་བྱིན་པ་ལའང་ཚད་མེད། དེ་བཞིན་དུ་ཕ་བྱས་ནས་ཟས་ནོར་ལོངས་སྤྱོད་བྱིན་་་་་
ལའང་ཚད་མེད། སྤུན་ཟླ་དང་ཉེ་འབྲེལ་བྱས་ནས་ཤིན་ཏུ་ཡིད་གཅུགས་ཤིང་སྙིང་ཉེ་་་་
བའི་སྒོ་ནས་ཕན་བཏགས་བའང་ཚད་མེད། དེ་ལ་སོགས་པ་ཕ་མའི་དྲིན་མཐའ་དག་་་་་་
བསྐལ་པར་བརྗོད་ཀྱང་ག་ལ་རྫོགས། དེ་སྐད་དུ། གང་གིས་བདག་གི་མ་བྱས་་་་་
ནས༑ །ནུ་ཞོ་འཐུང་བ་གང་ཡིན་པ། ། རྒྱ་མཚོ་བཞི་ཡི་ཆུ་ལ་ཡང་། །དེ་ཡི་ཚད་ཙམ་་་
ཡོད་མ་ཡིན། །གང་གིས་བདག་གི་ཕ་བྱས་ནས། །རྟ་དང་གླང་པོ་སྦྱིན་པ་ཡང་། །
ཚངས་པའི་འཇིག་རྟེན་ལས་ཀྱང་ཐལ། ། རྐང་འགྲོ་གཞན་ཡང་དེ་བཞིན་ནོ། །ཞེས་སོ། །
དྲིན་ལན་འཇལ་འདོད་བསམ་པ་ནི། དེ་ལྟར་དྲིན་བསམ་གྱིས་མི་ཁྱབ་པ་དང་ལྡན་པའི་་་་
མ་འདི་ལ་དྲིན་ལན་དུ་དྲིན་མ་བཅལ་ཕན་ལན་དུ་ཕན་མ་བཏགས་ན་བདག་ལས་ཁྲེལ་བོར་
བ་མེད་པས། འདི་ལ་དྲིན་ལན་དུ་དྲིན་དང་ཕན་ལན་དུ་ཕན་འཇལ་ཅི་ཐུབ་ཅིག་བྱ། །
མ་ལ་གང་གིས་ཕན་ན། བདེ་བ་དང་བདེ་བའི་རྒྱུ་དང་ལྡན་ན་ཕན་པར་འདུག་པ་ལ།
ད་ལྟ་ནི་དེ་དང་བྲལ་ནས་འདུག །དེས་ན་བདག་གི་མ་འདི་བདེ་བ་དང་བདེ་བའི་རྒྱུ་དང་་་་
ལྡན་ན་ཅི་མ་རུང་སྙམ་པ་འདུན་པ་དང་འབྲེལ་བ། དེ་ལ་དགོད་པར་བྱའོ་སྙམ་པ་སེམས་་
བསྐྱེད་དང་འབྲེལ་བ། དེ་ལྟར་གྱུར་ཅིག་སྙམ་པ་སྨོན་ལམ་དང་འབྲེལ་བ་སྟེ། ད་་་་་
གསུམ་བློ་ལ་གང་འཐད་བསྒོམ། མཐར་མ་འདི་བདེ་བ་དང་བདེ་བའི་རྒྱུ་དང་ལྡན་པ་ལ་་་་
འགོད་པའི་ནུས་པ་བདག་ལ་མེད་སུ་ལ་ཡོད་ན་བླ་མ་དང་དཀོན་མཆོག་ལ་ཡོད་པས་་་་་
ལག་ཞ་མའི་བུ་ཆུས་ཁྱེར་ན་ར་མདའ་གཞན་ལ་འབོད་པ་ལྟར། དྲིན་ཅན་གྱི་མ་འདི་བདེ་
བ་དང་བདེ་བའི་རྒྱུ་དང་ལྡན་པར་བླ་མ་དང་དཀོན་མཆོག་མཁྱེན་ཞེས་གསོལ་བ་བཏབ་ཅིང་
བསྒོམས་བསམ་པ་བྱམས་པ་བཅོས་མིན་སྐྱེ་བར་འགྱུར་རོ། །གཉིས་པ་དེ་དང་གཉེན་་་་་
གཞན་བསྲེ་བ་ནི། ཕ་ལ་སོགས་པའི་གཉེན་འབྲེལ་དྲིན་ཆེ་བ་རྣམས་རིམ་པ་བཞིན་ཡིད་་
ཡུལ་དུ་བསམས་ལ། ནདེ་དག་སོ་སོའི་དྲིན་དྲན་པའི་སྒོ་ནས་ཚེ་འདིར་དངོས་སུ་དྲིན་འདི་
180

དང་འདི་ལྟ་བུས་བསྐྱངས། ཚེ་རབས་གཞན་དུ་ཕ་མ་ཡང་ཡང་བྱས་པས་ཕན་བཏགས།
གནོད་པ་ལས་བསྐྱབས་པའི་དྲིན་ཅན་ཤ་སྟག་ཡིན་སྙམ་དུ་བསམས་ལ། དྲིན་ལན་་་་་
འཇལ་འདོད་དང་། ཕ་ལ་སོགས་པ་ཉེ་འབྲེལ་འདི་རྣམས་བདེ་བ་དང་བདེ་བའི་རྒྱུ་དང་་་་
ལྡན་ན་ཅི་མ་རུང་། བདེ་བ་དང་བདེ་བའི་རྒྱུ་དང་ལྡན་པ་ལ་དགོད་པར་བྱའོ། །བདེ་བ་
དང་བདེ་བའི་རྒྱུ་དང་ལྡན་པར་གྱུར་ཅིག །བདེ་བ་དང་བདེ་བའི་རྒྱུ་དང་ལྡན་པ་བླ་མ་དང་
དཀོན་མཆོག་མཁྱེན་ཞེས་གསོལ་བ་བཏབ་ཅིང་བསྒོམ། གསུམ་པ་དེ་དང་སྐྱེ་བོ་ཐ་མལ་་
པ་བསྲེ་བ་ནི། ཡུལ་མི་ཁྱིམ་མཚེས་ལ་སོགས་པ་ཟས་ནོར་གྱི་འབྲེལ་བ་ཡོད་པ་རྣམས་་་་་
ཡིད་ཡུལ་དུ་བསམས་ལ་དངོས་སུ་འདི་ལྟ་བུའི་འབྲེལ་བའི་སྒོ་ནས་ཕན་བཏགས། ཚེ་་་་
རབས་གཞན་དུ་ཕ་མ་ཡང་ཡང་བྱས་ནས་ཕན་བཏགས་པའི་དྲིན་ཅན་ཡིན་སྙམ་དུ་བསམ།
དེ་ལ་དྲིན་ལན་འཇལ་འདོད་བསྐྱེད་དེ་ཡུལ་མི་ཁྱིམ་མཚེས་ལ་སོགས་པ་འདི་རྣམས་བདེ་བ་་
དང་བདེ་བའི་རྒྱུ་དང་ལྡན་ན་ཞེས་སོགས་སྔར་ལྟར་བསྒོམ། གཉིས་པ་དགྲ་ལ་བྱམས་པ་་
བསྒོམ་པ་ནི། རང་ལ་གནོད་པར་བྱེད་པའི་དགྲ་དང་། བར་ཆད་བྱེད་པའི་བགེགས་་་་
ལ་སོགས་པ་ཡིད་ཡུལ་དུ་བསམས་ལ། འདི་བདག་གིས་ཚེ་རབས་མང་པོའི་མ་ཡིན།
མའང་ལན་གྲངས་དུ་མ་བྱས། བྱས་རེས་ཀྱིས་ཕན་བཏགས་ཤིང་གནོད་པ་ལས་་་་་་
བསྐྱབས་པའི་དྲིན་ཅན་ཡིན་ཡང་། རང་གི་དྲིན་ལན་དུ་དྲིན་དང་ཕན་ལན་དུ་ཕན་མ་་་་་
བཏགས་པས་ཚེ་རབས་སྔ་མའི་ལན་ཆགས་འདེད་པ་ལ་དགྲ་འདྲེར་གོ་བ་ཡིན། རང་་་་
ཅག་གཉིས་ཀ་ལས་ཉོན་གྱིས་སེམས་བསྒྲིབས་ཤིང་སྐྱེ་ཤི་འཕོས་པས་ངོ་མ་ཤེས་པར་ཕན་་་་
ཚུན་གནོད་བྱ་གནོད་བྱེད་དུ་མཐོང་ནས་སེམས་ཞེ་སྡང་གིས་བསླད་དེ། རང་དབང་མེད་་་
པར་གནོད་པ་སྐྱེལ་རེས་བྱས་པས་ཇེ་འགྱང་དུ་སོང་བ་ཡིན་གྱིས་དོན་ལ་ཡིད་ཤིན་ཏུ་ཉེ་་་་
བའི་ཕ་མ་ཡིན་ཏེ། རྣལ་འབྱོར་དབང་ཕྱུག་གིས། གནོད་བྱེད་འདི་རྣམས་བདག་གི་མ། །
སྔོན་ཚེ་ཡང་ཡང་ཕན་བཏགས་ཀྱང་། །སྨྱོན་པ་བཞིན་དུ་རང་དབང་མེད། ། མི་དགེའི་
ལས་ཀྱིས་མནར་མེད་འགྱུར། །ཞེས་སོ། །དེ་ལྟར་དྲིན་ཅན་གྱི་མ་ཡིན་པར་བསམས་་་
ལ༑ དྲིན་ལན་འཇལ་འདོད་བསྐྱེད་དེ་གནོད་བྱེད་དུ་སྣང་བའི་དྲིན་ཅན་གྱི་མ་འདི་བདེ་བ་
དང་བདེ་བའི་རྒྱུ་དང་ལྡན་ན་ཞེས་སོགས་སྔར་ལྟར་བསྒོམ། གསུམ་པ་ཐ་མལ་སེམ་་་་
8

ཅན་ཀུན་ལ་བྱམས་པ་བསྒོམ་པ་ནི། ནམ་མཁའ་ལ་མཐའ་མེད་པ་བཞིན་དུ་སེམས་ཅན་་་་
ལ་མཐའ་མེད། མཐའ་མེད་པའི་སེམས་ཅན་ཐམས་ཅད་ཀྱང་བདག་གི་ཕ་མར་མ་གྱུར་་་་
པ་གཅིག་ཀྱང་མེད། A མཕ་མ་ཡང་ལན་གྲངས་དུ་མར་བྱས། བྱས་རེས་ཀྱིས་ཕན་་་་་
བཏགས༑ གནོད་པ་ལས་བསྐྱབས་པའི་དྲིན་ཅན་ཡིན་ཡང་ལས་ཉོན་གྱིས་སེམས་་་་་
བསྒྲིབས་ཤིང་སྐྱེ་ཤི་འཕོས་པས་ངོ་མ་ཤེས་པ་ལ་བརྟེན། ད་ལྟ་ཅི་ཡང་མི་འོང་བ་ལྟ་བུར་
འཛིན་པ་ནི་མ་ལེགས། དེ་བས་ན་དྲིན་ལན་འཇལ་འདོད་བསྐྱེད་དེ། མ་རྒན་སེམས་་་་
ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་ན་ཞེས་སོགས་སྔར་ལྟར་དང་། རེས་་་་
འགའ་དམྱལ་བ་ནས་བརྩམས་ཏེ་རིགས་དྲུག་སྡེ་ཚན་སོ་སོར་བཅད་ལ་མ་རྒན་དམྱལ་བ་པ་་
འདི་རྣམས་བདེ་བ་དང་ཞེས་སོགས་སྔར་ལྟར་བསྒོམ་མོ། །བྱམས་པ་བསྒོམ་པའི་ཕན་་་་་
ཡོན་ནི། སངས་རྒྱས་ཀྱི་ཞིང་བྱེ་བ་ཁྲག་ཁྲིག་མཆོད་པའི་བྱེ་བྲག་དཔག་ཏུ་མེད་པས་་་་་
བཀང་སྟེ་སངས་རྒྱས་རྣམས་ལ་ཉིན་རེ་བཞིན་རྟག་པར་ཕུལ་བ་བས་སེམས་ཅན་ལ་བྱམས་་
པ་ཡུད་ཙམ་ཞིག་བསྒོམས་པ་བསོད་ནམས་ཆེ་བར་མདོ་ལས་གསུངས་སོ།། །།
གཉིས་པ་གཞན་གྱི་སྡུག་བསྔལ་བསལ་འདོད་སྙིང་རྗེ་བསྒོམ་པ་ལ། སེམས་ཅན་
ལ་དམིགས་པའི་སྙིང་རྗེ་སོགས་གསུམ་ལས། དང་པོ་ནི། དམིགས་པ་སྡུག་བསྔལ་་་་་
ཅན་གྱི་སེམས་ཅན་ལ་དམིགས་ནས་རྣམ་པ་སྡུག་བསྔལ་དང་བྲལ་བར་འདོད་པ་སྟེ། །
སྡུག་བསྔལ་ནི་ལུས་སེམས་གདུང་བས་ཉམ་ཐག་པ་དང་སྡུག་བསྔལ་གྱི་རྒྱུ་ནི་སྒོ་གསུམ་མི་
དགེ་བའི་ལས་བསྒྲུབ་པ་ལ་བྱའོ། །བསྒོམ་ཚུལ་ནི། རང་གི་མ་ཡུལ་དུ་བྱས་ཏེ་དྲིན་་་་་
ཡོད་ཚུལ་དང་། ཚེ་རབས་མང་པོར་མ་བྱས་ཚུལ་ལ་སོགས་པ་སྔར་བཞིན་བསམས་ལ།
མ་འདིས་བདག་གིས་དོན་བྱེད་བྱེད་ནས་རང་ཉིད་འཁོར་བར་འཁྱམས་ཤིང་མི་འདོད་་་་
བཞིན་དུ་སྡུག་བསྔལ་དུ་མས་ཉམ་ཐག་པ་འདི་སྙིང་རེ་རྗེ། འདི་ལ་དྲིན་ལན་དུ་དྲིན་དང་།
ཕན་ལན་དུ་ཕན་ཞིག་འཇལ་དགོས། གང་གིས་ཕན་ན་དངོས་སུ་སྡུག་བསྔལ་དང་བྲལ།
རྒྱུད་ནས་སྡུག་བསྔལ་གྱི་རྒྱུ་མི་དགེ་བ་དང་བྲལ་ན་ཕན་པར་འདུག་པ་ལ། ད་ལྟ་དེ་ལས་
གོ་བཟློག་ནས་དངོས་སུ་སྡུག་བསྔལ་ལ་ལོངས་སྤྱོད། རྒྱུད་ནས་སྡུག་བསྔལ་གྱི་རྒྱུ་་་་་
དགེ་བ་རྔམ་པོ་ཆེ་ལ་ལོངས་སྤྱོད་པ་འདི་སྙིང་རེ་རྗེ། མ་འདི་སྡུག་བསྔལ་དང་སྡུག་་་་
182

བསྔལ་གྱི་རྒྱུ་དང་བྲལ་བ་ཞིག་བྱུང་ན་ཅི་མ་རུང་སྙམ་པ་སོགས་བྱམས་པའི་སྐབས་ལྟར་་་་་
རིགས་བསྒྲེས་ལ་བསྒོམ། དེ་བཞིན་དུ་ཕ་ལ་སོགས་པའི་གཉེན་དང་། ཉེ་རིང་བར་་་་་
མའི་སྐྱེ་བོ་རྣམས་དངོས་སུ་སྡུག་བསྔལ་དུ་མས་ཉམ་ཐག་པ་དང་། སྡུག་བསྔལ་གྱི་རྒྱུ་མི་་
དགེ་བ་བྱེད་པ་འདི་རྣམས་སྙིང་རེ་རྗེ། འདི་རྣམས་སྡུག་བསྔལ་དང་སྡུག་བསྔལ་གྱི་རྒྱུ་་་་
དང་བྲལ་ན་ཅི་མ་རུང་ཞེས་སོགས་སྔར་ལྟར་བསྒོམ། དགྲ་རྣམས་ལ་འདིས་བདག་གི་མ་་
བྱས༑ མ་ཡང་ལན་གྲངས་དུ་མར་བྱས། བྱས་རེས་ཀྱིས་ཕན་བཏགས་ཤིང་གནོད་པ་
ལས་བསྐྱབས་པའི་དྲིན་ཅན་ཡིན། ད་ལྟ་སེམས་འཁྲུལ་པའི་དབང་གིས་ངོ་མ་ཤེས་པར་་་
བདག་ལ་གནོད་པ་བྱེད་པ་འདི་སྙིང་རེ་རྗེ། གནོད་བྱེད་དུ་སྣང་བའི་མ་འདི་སྡུག་བསྔལ་་་་
དང་སྡུག་བསྔལ་གྱི་རྒྱུ་དང་བྲལ་བ་ཞིག་བྱུང་ན་ཅི་མ་རུང་སྙམ་དུ་བསྒོམ། དེ་བཞིན་དུ་
རིགས་དྲུག་སྡེ་ཚན་དུ་བཅད་ལ་སོ་སོའི་སྡུག་བསྔལ་དང་བཅས་པ་ཡིད་ཡུལ་དུ་བྱས་ཏེ། །
དེ་རྣམས་སོ་སོ་ནས་མ་བྱས་ཚུལ། དྲིན་གྱིས་བསྐྱངས་ཚུལ། དྲིན་ལན་འཇལ་འདོད་་་་
སོགས་སྔ་མའི་རིགས་འགྲེས་སྦྱར་ཏེ། སྡེ་ཚན་རེ་རེ་ནས་སྡུག་བསྔལ་དང་སྡུག་བསྔལ་གྱི་
རྒྱུ་དང་བྲལ་བར་འདུན་སེམས་སྨོན་གསུམ་དང་འབྲེལ་བ་དང་། མཐར་དཀོན་མཆོག་ལ་
གསོལ་བ་བཏབ་ཅིང་བསྒོམ། དེ་བཞིན་དུ་ཆོས་ལ་དམིགས་པའི་སྙིང་རྗེ་ནི། སེམས་་་
ཅན་སྡུག་བསྔལ་བ་མ་རིག་པས་བསྒྲིབས་པས་ལན་པ་ཡིན་པས་སེམས་ཅན་ཐམས་ཅད་་་་
སྡུག་བསྔལ་གྱི་རྒྱུ་མ་རིག་པ་དང་བྲལ་ན་ཅི་མ་རུང་སྙམ་པ་སོགས་བསྒོམ། དམིགས་་་་་
མེད་ཀྱི་སྙིང་རྗེ་ནི། ཆོས་ཐམས་ཅད་རང་བཞིན་གྱིས་མ་གྲུབ་ཅིང་བདེན་པར་མེད་པ་ལ།
དེ་མ་རྟོགས་པར་བདེན་པར་བཟུང་བས་འཁྲུལ་པ་རྒྱ་འབྱམས་ཏེ་སྡུག་བསྔལ་བ་འདི་རྣམས་
སྙིང་རེ་རྗེ་སྙམ་པ་དང་། རང་བཞིན་གྱིས་མ་གྲུབ་པའི་སེམས་ཅན་འདི་ཀུན་སྡུག་བསྔལ་
དང་སྡུག་བསྔལ་གྱི་རྒྱུ་དང་བྲལ་ན་ཅི་མ་རུང་སྙམ་དུ་བསྒོམ།
གསུམ་པ་བྱང་ཆུབ་ཀྱི་སེམས་བསྒོམ་པ་ལ། གཞན་ཕྱིར་འབྲས་བུ་འདོད་པའི་་་་་
སྨོན་སེམས་བསྒོམ། འབྲས་ཕྱིར་ལམ་ལ་སློབ་པའི་འཇུག་སེམས་བསྒོམ། ཞི་ལྷག་་་་་་
ཟུང་འབྲེལ་དོན་དམ་བྱང་སེམས་བསྒོམ་པ་དང་གསུམ། དང་པོ་ནི། སྔར་བཤད་པ་དེ་
ལྟར་བྱམས་སྙིང་རྗེ་བསྒོམས་པས་སེམས་ཅན་ཐམས་ཅད་བདེ་བ་རྒྱུ་འབྲས་དང་ཕྲད་པ་་་་
183

དང་༑ སྡུག་བསྔལ་རྒྱུ་འབྲས་དང་བྲལ་བ་ལ་འགོད་པའི་བློ་བཅོས་མིན་སྐྱེས་པ་ན།
དེ་ལྟར་འགོད་དགོས་ཀྱང་དེའི་ནུས་པ་བདག་ལ་མི་འདུག་སུ་ལ་ཡོད་ན་རྫོགས་པའི་སངས་
རྒྱས་ལ་ཡོད་པས། དེ་བས་ན་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་་
ཀྱི་གོ་འཕང་ཐོབ་པར་བྱ། ཐོབ་ན་ཅི་མ་རུང་སྙམ་པ་དང་། ཐོབ་ནས་ཀྱང་སེམས་ཅན་་
ཐམས་ཅད་གནས་སྐབས་སུ་ཐེག་པ་སོ་སོའི་བྱང་ཆུབ་ལ་བཀོད་ནས་མཐར་ཐུག་རྫོགས་་་་་
པའི་སངས་རྒྱས་ཀྱི་ས་ལ་གཞག་པར་བྱའོ། །སྙམ་པ་ཞེ་ཐག་པ་ནས་བསྒོམ་ཞིང་ངག་ཏུ་་
ཡང་དེ་ལྟར་དུ་བརྗོད་དོ། །འདིའི་སྐབས་སུ་སྤྲོ་ན་སེམས་བསྐྱེད་ཀྱི་ཕན་ཡོན་དང་།
དབྱེ་བ་སོགས་ཀྱང་ཅི་རིགས་པ་བཤད་དོ། །གཉིས་པ་འཇུག་སེམས་བསྒོམ་པ་ནི།
བདག་གིས་གཞན་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པའི་ཆེད་དུ་ལམ་་་་་
ཉམས་སུ་བླང་བར་བགྱིའོ། །སྙམ་དུ་བསྒོམ། ལམ་ཉམས་སུ་ལེན་པའི་ཚེ་དང་། །
ཐུན་མཚམས་སུ་སྒོ་གསུམ་གྱི་བྱ་བ་གང་བརྩམས་ཀྱང་བྱ་བ་འདི་སེམས་ཅན་གྱི་དོན་ཡིན་་་་
སྙམ་པ་དང་། བྱ་བ་འདིས་སེམས་ཅན་ལ་ཕན་པར་གྱུར་ཅིག་སྙམ་དུ་བློ་བསྐྱེད། འདི་་
ནི་སྤྱོད་འཇུག་ལས། འཇིག་རྟེན་བདེ་བ་ཇི་སྙེད་པ། །དེ་ཀུན་གཞན་བདེ་འདོད་ལས་་་་
བྱུང་༑ །འཇིག་རྟེན་སྡུག་བསྔལ་ཇི་སྙེད་པ། །དེ་ཀུན་རང་བདེ་འདོད་ལས་བྱུང་། །
མང་དུ་བཤད་ལྟ་ཅི་ཞིག་དགོས། །བྱིས་པ་རང་གི་དོན་བྱེད་དང་། །ཐུབ་པ་གཞན་གྱི་་་
དོན་མཛད་པ། །འདི་གཉིས་ཀྱི་ནི་ཁྱད་པར་ལྟོས། །ཞེས་གསུངས་པའི་དོན་ནོ། །
དེ་ལྟར་སེམས་བསྐྱེད་ནས་སེམས་བསྐྱེད་དེའི་བསླབ་བྱ་ལ་བདག་གཞན་མཉམ་པ་བསྒོམ་་་་
པ༑ བརྗེ་བ་བསྒོམ་པ། དེ་དག་གི་སྤྱོད་པ་ལ་བསླབ་པ་དང་གསུམ། དང་པོ་ནི།
སྤྱོད་འཇུག་ལས། བདག་དང་གཞན་དུ་མཉམ་པ་ནི། །དང་པོ་ཉིད་དུ་འབད་དེ་་་་
བསྒོམ༑ །བདེ་དང་སྡུག་བསྔལ་མཉམ་པས་ན། །ཐམས་ཅད་བདག་བཞིན་བསྲུང་་་་
བར་བྱ། །ཞེས་གསུངས་པའི་དོན། བསྒོམ་ཚུལ་སྙིང་པོ་ནི། བདག་བདེ་བ་འདོད་
པ་བཞིན་སེམས་ཅན་དུ་གཏོགས་པ་ཐམས་ཅད་ཀྱང་བདེ་བ་འདོད་པ་ཤ་སྟག་ཡིན་པས།
དུས་ད་ནས་བཟུང་སྟེ་སེམས་ཅན་ཐམས་ཅད་ཀྱི་བདེ་བ་རྒྱུ་དང་བཅས་པ་བདག་གིས་་་་་
བསྒྲུབ་པར་བྱའོ་སྙམ་པ་དང་། བདག་སྡུག་བསྔལ་མི་འདོད་པ་བཞིན་སེམས་ཅན་་་་་
184

གཏོགས་པ་ཐམས་ཅད་ཀྱང་སྡུག་བསྔལ་མི་འདོད་པ་ཤ་སྟག་ཡིན་པས་དུས་ད་ནས་བཟུང་་་
སྟེ་སེམས་ཅན་ཐམས་ཅད་ཀྱི་སྡུག་བསྔལ་རྒྱུ་དང་བཅས་པ་ཞི་བར་བགྱིད་དོ་སྙམ་པ་ཡུན་་་་
རིང་བསམ་ཞིང་། དེ་ལྟར་གྱུར་ན་རེ་དགའ་སྙམ་དུ་བློ་བཅོས་མ་མ་ཡིན་པ་བསྐྱེད། དེ་
ལྟ་བུའི་བསམ་པ་དང་སྦྱོར་བའི་སྒོ་ནས་ཀྱང་རང་གི་ནུས་ཚོད་ཀྱིས་གཞན་ལ་ཕན་པ་ཅི་ནུས་
བསྒྲུབས་པས་རིམ་གྱིས་གཞན་དོན་རྒྱ་ཆེན་པོ་འབྱུང་སྟེ། མགོན་པོ་ཀླུ་སྒྲུབ་ཀྱིས།
གཞན་དོན་ལས་ལ་མཐུ་མེད་ཀྱང་། །དེ་ཡི་བསམ་པ་རྟག་ཏུ་བྱ། །གང་ལ་བསམ་པ་
འདི་ཡོད་པ། །དེ་ནི་དེ་ལ་དོན་གྱིས་ཞུགས། །ཞེས་སོ། །གཉིས་པ་བརྗེ་བ་བསྒོམ་་་་
པ་ནི། སྤྱོད་འཇུག་ལས། གང་ཞིག་བདག་དང་གཞན་རྣམས་ནི། །མྱུར་དུ་བསྐྱ་་་་
པར་འདོད་པ་དེས། །བདག་དང་གཞན་དུ་བརྗེ་བ་ཡི། །གསང་བའི་དམ་པ་སྤྱད་པར་་
བྱ༑ །ཞེས་གསུངས་པའི་དོན་བསྒོམ་ཚུལ་སྙིང་པོར་དྲིལ་ན། རང་གི་རྩ་བའི་མ་དེ་ཉིད་
ཡིད་ཡུལ་དུ་བྱས་ཏེ། དྲིན་དྲན་པ་དང་། དྲིན་ལན་འཇལ་འདོད་བྱམས་སྙིང་རྗེས་་་་་
སྐབས་ལྟར་བསམས་ལ། མ་འདི་ལ་གང་གིས་གནོད་ན། སྡུག་བསྔལ་གྱིས་དངོས་སུ་་
གནོད་༑ སྡུག་བསྔལ་གྱི་རྒྱུ་ལས་དང་ཉོན་མོངས་པས་བརྒྱུད་ནས་གནོད་པས། ད་་་་་
དག་བདག་གིས་བླང་སྙམ་དུ་བསམས་ལ་མ་རང་གི་མདུན་ཕྱོགས་སུ་གསལ་བར་དམིགས་
ཏེ། བདག་གི་དྲིན་ཅན་གྱི་མ་འདིའི་སྡུག་བསྔལ་དང་སྡུག་བསྔལ་གྱི་རྒྱུ་མི་དགེ་བ་ཐམས་
ཅད་བདག་ལ་སྨིན་པར་གྱུར་ཅིག་ཅེས་བརྗོད་ཅིང་། མའི་རྒྱུད་ལ་ཡོད་པའི་སྡུག་བསྔལ་་་
རྒྱུ་དང་བཅས་པ་ཐམས་ཅད་སྐྱི་གྲིས་ཀོ་སྤུ་བཞར་བ་བཞིན་དུ་ནག་ཉིལ་གྱིས་ཚུར་བྱུང་སྟེ་་་
བདག་གི་སྙིང་གི་དཀྱིལ་དུ་ཧྲིལ་བྱུང་བར་བསྒོམ། དེས་རང་རྒྱུད་ལ་ཡོད་པའི་བདག་་་་་
གཅེས་འཛིན་གྱི་འགོང་པོ་ཁོ་གཞི་མེད་རྩ་བྲལ་ལ་བཏང་བར་བསམ། མ་ལ་གང་གིས་་་་
ཕན་ན་བདེ་བས་དངོས་སུ་ཕན། བདེ་བའི་རྒྱུ་དགེ་བས་ཡུན་དུ་ཕན་པར་འདུག་པས།
བདག་གི་བདེ་དགེ་ཐམས་ཅད་མ་ལ་གཏང་སྙམ་དུ་བསམས་ལ་བདག་གི་རྒྱུད་ཀྱི་བདེ་བ་་་
དང་བདེ་བའི་རྒྱུ་དགེ་བ་ཐམས་ཅད་མ་ལ་སྨིན་པར་གྱུར་ཅིག་ཅེས་བརྗོད་ཅིང་། རང་གི་་
བདེ་དགེ་ཐམས་ཅད་སྙིང་ག་ནས་ཉི་མ་ཤར་བ་བཞིན་དུ་འོད་ལྷག་གིས་སོང་ནས་མ་་་་་
བྱིན་པས། མས་དེ་དག་ལ་ལོངས་སྤྱོད་དེ་གནས་སྐབས་སུ་ལུས་སེམས་བདེ་ཞིང་ཆོས་་་་་
185

བསྒྲུབ་པའི་མཐུན་རྐྱེན་ཐམས་ཅད་འཛོམས་ནས་དགེ་བ་འཕེལ་ཏེ་མྱུར་དུ་འཚང་རྒྱ་ནུས་པ་
ཙམ་དུ་བསྒོམ། དེ་ལྟར་བྱུང་ན་རེ་དགའ་སྙམ་དུ་ཡུན་རིང་དུ་བསམ། དེ་ལྟར་ཡང་ཡང་
བསྒོམས་པས་དམིགས་པ་གསལ་བར་གྱུར་པ་ན། མ་གྱུར་འགྲོ་བའི་སྡུག་བསྔལ་བདག་་
ལ་སྨིན། །བདག་གི་དགེ་བས་མ་རྣམས་བདེ་གྱུར་ཅིག །ཅེས་བརྗོད་ཅིང་ཚིག་སྔ་མའི་་
ཚེ་ལེན་པ་དང་། ཕྱི་མའི་ཚེ་གཏོང་བའི་དམིགས་པ་བསྒོམ། དེ་བཞིན་དུ་རང་གི་་་་་
དང་སྤུན་ཟླ་ལ་སོགས་པའི་གཉེན་གཞན་དང་། ཡུལ་མི་ཁྱིམ་མཚེས་ལ་སོགས་པ་རྣམས་
དང་༑ རང་ཉིད་ལ་ཚེ་འདིར་གནོད་བྱེད་ཀྱི་དགྲ་བོ་གདོན་བགེགས་དང་བཅས་པ་རྣམས་
དང་༑ རིགས་དྲུག་བར་དོ་དང་བཅས་པ་རྣམས་ལ་ཡང་མ་ལ་བསྒོམ་པ་ཇི་ལྟ་བར་རིམ་་་་
བཞིན་བསྒོམ། གནས་སྐབས་འགའ་ཞིག་ཏུ་རང་གི་ལུས་ལ་ན་ཚའམ། སེམས་ལ་་་་་་
སྡུག་བསྔལ་དྲག་པོ་བྱུང་ན་དེ་ལམ་དུ་བྱ་བའི་ཕྱིར་འདི་ལྟར་བསམ་སྟེ། འཇིག་རྟེན་་་་་
ཁམས་ན་བདག་ལྟར་དུ་ན་ཚ་དང་སྡུག་བསྔལ་དྲག་པོས་ཉམ་ཐག་པ་དུ་མ་ཡོད་ངེས། དེ་་
ཐམས་ཅད་སྙིང་རེ་རྗེ། དེ་རྣམས་ཀྱི་སྡུག་བསྔལ་ཐམས་ཅད་བདག་གི་ལུས་འདིའི་སྟེང་་་་
དུ་སྨིན་པར་གྱུར་ཅིག་ཅེས་བརྗོད་ཅིང་ལེན་པའི་དམིགས་པ་བསྒོམ། བདག་གི་བདེ་དགེ་
ཐམས་ཅད་དེ་རྣམས་ལ་སྨིན་པར་གྱུར་ཅིག་བརྗོད་ཅིང་གཏོང་བའི་དམིགས་པ་སྔར་ལྟར་་་་་
བསྒོམ༑ དེ་བཞིན་དུ་དམྱལ་བ་ལ་ཚ་གྲང་གིས་སྡུག་བསྔལ་པ་དང་། ཡི་དྭགས་་་་་
བཀྲེས་སྐོམ་གྱིས་སྡུག་བསྔལ་བ་སོགས་ལ་ཡང་སྔར་གྱི་རིགས་འགྲོས་སྦྱར་ནས་གཏོང་་་་་་
ལེན་བསྒོམ། མཐར་བརྗེ་བའི་ཡུལ་སེམས་ཅན་དང་། བརྗེ་བ་པོ་རང་ཉིད་དང་།
བརྗེ་བྱ་བདེ་སྡུག་གཅེས་འཛིན་དང་བཅས་པ་དོན་དམ་གཤིས་ལུགས་ལ་ཅིར་ཡང་གྲུབ་པ་
མེད་མོད། ཀུན་རྫོབ་ཏུ་སེམས་འཁྲུལ་པའི་དབང་གིས་མེད་བཞིན་དུ་སྣང་བ་འདི་ལྟ་་་་
ལ་ལོངས་སྤྱོད་དགོས་པ་སྙིང་རེ་རྗེ་སྙམ་པ་དང་། བརྗེ་བའི་ཡུལ་གྱི་སེམས་ཅན་འདི་་་་་
རྣམས་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་མྱུར་དུ་ཐོབ་པར་གྱུར་ཅིག་སྙམ་དུ་་་
བསམས་ལ། དགེ་བ་བསྔོ། འདི་དག་གི་སྐབས་སུ་སྔོན་ཐུབ་པ་ཆེན་པོ་མཛའ་བོའི་བུ་
མོར་འཁྲུངས་པའི་གཏམ་རྒྱུད་སོགས་དང་། བདག་གཞན་བརྗེ་བ་བསྒོམ་རིགས་པའི་རྒྱུ་་
མཚན༑ བསྒོམ་པའི་ཕན་ཡོན། མ་བསྒོམས་པའི་ཉེས་དམིགས་རྣམས་སྤྱོད་འཇུག་་་་
186

ལས་བྱུང་བ་རྣམས་ཅི་རིགས་པར་བཤད་དོ། །གསུམ་པ་དེ་དག་སྤྱོད་པ་ལ་བསླབ་པ་ལ།
རྒྱལ་སྲས་ཀྱི་སྤྱོད་པ་སྤྱི་ལ་བསླབ་པ། རང་སྨིན་བྱེད་ཕར་ཕྱིན་དྲུག་ལ་བསླབ་པ། །
གཞན་སྨིན་བྱེད་བསྡུ་དངོས་བཞི་ལ་བསླབ་པའི་ཚུལ་ལོ། །དེ་དག་ཀྱང་ཕྱོགས་གཅིག་ཏུ་་
བརྗོད་ན་རང་དོན་ཡིད་བྱེད་ཀྱི་བསམ་པ་འདི་དོར་ནས་བདག་གི་ལུས་ལོངས་སྤྱོད་དུས་་་་་
གསུམ་དུ་བསགས་པའི་དགེ་རྩ་ཐམས་ཅད་སེམས་ཅན་ལ་བཏང་བར་བགྱིའོ་སྙམ་དུ་་་་་
བསམ་ཞིང་ངག་ཏུ་ཡང་། ལུས་དང་དེ་བཞིན་ལོངས་སྤྱོད་དང་། །དུས་གསུམ་དགེ་་་
བའི་དངོས་པོ་རྣམས། །སེམས་ཅན་ཀུན་གྱི་དོན་བསྒྲུབ་ཕྱིར། །འཕངས་པ་མེད་པར་
གཏང་བར་བྱ། །ཞེས་བརྗོད། དེ་ལྟར་བཏང་བ་ལ་བརྟེན་ནས་སེམས་ཅན་ཟས་འདོད་
པ་རྣམས་ལ་ཟས། སྐོམ་འདོད་པ་རྣམས་ལ་སྐོམ། དབུལ་ཞིང་ཕོངས་པ་རྣམས་ལ་མི་་
ཟད་པའི་གཏེར། ནད་པ་རྣམས་ལ་སྨན་དང་ནད་གཡོག །ཆོས་འདོད་པ་རྣམས་ལ་་་་་
ཆོས་སྟོན་པའི་དགེ་བའི་བཤེས་གཉེན། བརྒལ་འདོད་པ་རྣམས་ལ་གྲུ་དང་གཟིངས་དང་་
ཟམ་པ། ལམ་ཞུགས་རྣམས་ལ་དེད་དཔོན། མགོན་མེད་པ་རྣམས་ལ་མགོན།
སྐྱབས་མེད་པ་རྣམས་ལ་སྐྱབས། དཔུང་གཉེན་མེད་པ་ལ་དཔུང་གཉེན་སོགས་མདོར་ན་་
སེམས་ཅན་སོ་སོའི་མདུན་དུ་གང་འདོད་པའི་ལོངས་སྤྱོད་ཀྱི་དངོས་པོ་ཟད་མི་ཤེས་་་་་་
འབྱུང་བར་གྱུར་ཅིག་སྙམ་དུ་བསམ། དེ་བཞིན་དུ་རྒྱལ་བ་སྲས་དང་བཅས་པ་རྣམས་་་་་
ཀྱིས་རང་གཞན་གྱི་དོན་རྒྱ་ཆེན་པོ་བསྒྲུབ་པའི་ཕྱིར་བདོག་པའི་དངོས་པོ་གཞན་ལ་གཏོང་་་་
བ་སྦྱིན་པ། གཞན་ལ་གནོད་པའི་ཁ་ན་མ་ཐོ་བ་སྤོང་བ་ཚུལ་ཁྲིམས། གཞན་གྱིས་་་་་
གནོད་པ་ལ་སེམས་མི་འཁྲུགས་པ་བཟོད་པ། དགེ་བ་ལ་སེམས་སྤྲོ་བ་བརྩོན་འགྲུས།
དགེ་བའི་དམིགས་པ་ལ་སེམས་རྩེ་གཅིག་པ་བསམ་གཏན། ཆོས་རབ་ཏུ་རྣམ་པར་་་་་
འབྱེད་པ་ཤེས་རབ་སྟེ་ཕ་རོལ་ཏུ་ཕྱིན་པ་དྲུག་དང་། ཟང་ཟིང་གི་སྦྱིན་པས་ཆོས་ཀྱི་ཆེད་དུ་
འཁོར་བསྡུ་བ་དང་། སྙན་པར་སྨྲ་བས་ཕ་རོལ་མགུ་བར་བྱས་ནས་སྣོད་དང་འཚམ་་་་་
པར་ཆོས་བསྟན་པ་དང་། ཆོས་ཐོས་པ་དེ་ཉམས་སུ་ལེན་པ་ལ་ཐབས་མཁས་ཀྱིས་འཇུག་
པ་དོན་སྤྱོད་པ་དང་། གཞན་ཉམས་ལེན་ལ་གཞུག་པའི་ཆེད་དུ་རང་ཉིད་ཀྱང་ཆོས་་་་་
ཉམས་སུ་ལེན་པ་ལ་འབད་བརྩོལ་གྱིས་འཇུག་པ་དོན་མཐུན་པ་སྟེ། བསྡུ་བའི་དངོས་པོ་་
187

བཞི་ལ་བསླབ་ཅིང་ཐུགས་ཉམས་སུ་བཞེས་པ་ལྟར། བདག་གིས་ཀྱང་རང་སྨིན་བྱེད་་་་་
ཕར་ཕྱིན་དྲུག་དང་། གཞན་སྨིན་བྱེད་བསྡུ་དངོས་བཞི་ལ་བསླབས་ཏེ། སེམས་ཅན་་་་་
ཐམས་ཅད་ལ་ཕན་བདེ་བསམ་གྱིས་མི་ཁྱབ་པ་བསྒྲུབ་པར་བགྱིའོ་སྙམ་དུ་བསམ་ཞིང་་་་་་
ལྟར་གྱུར་ན་དགའ་བའི་བློ་བསྐྱེད། དགེ་བ་བསྔོ་ཞིང་ཐེག་པ་ཆེན་པོའི་སྨོན་ལམ་གདབ་་
བོ༑ །དམིགས་ཁྲིད་དུ་སྐྱོང་རྒྱུ་འདི་ཙམ་གྱིས་འཐུས་ལ། ཞིབ་ཏུ་སྤྲོ་བར་འདོད་ན་སྦྱིན་
སོགས་ཀྱི་ཕན་ཡོན། སྦྱིན་སོགས་རེ་རེ་ལ་ཡོན་ཏན་བཞི་བསྒྲུབ་པ། ཆགས་པ་བདུན་་
སྤང་བ། བསྡུ་བའི་དངོས་བཞིའི་བཤད་པ་རྣམས་མདོ་དང་། རིན་ཆེན་ཕྲེང་བ་དང༌།
མདོ་སྡེ་རྒྱན་དང་ཐུབ་པ་དགོངས་གསལ་ལས་འབྱུང་བ་རྣམས་ཇི་ལྟར་འཚམས་པར་བཤད་་
དོ༑ །གསུམ་པ་དོན་དམ་བྱང་སེམས་བསྒོམ་པ་ལ། དོན་དམ་བྱང་ཆུབ་སེམས་ཀྱི་་་་
བོ་བཤད། དེ་ཉིད་རྒྱུད་ལ་སྐྱེ་བའི་ཐབས་དངོས་བཤད། ཐབས་དེ་ཇི་ལྟར་ཉམས་སུ་་་
བླང་བའི་ཚུལ་དང་གསུམ། དང་པོ་ནི། མགོན་པོ་ཀླུ་སྒྲུབ་ཀྱིས། སངས་རྒྱས་་་་་
རྣམས་ཀྱི་བྱང་ཆུབ་སེམས། །བདག་དང་ཕུང་སོགས་རྣམ་རིག་གི །རྟོག་པ་རྣམས་་་་་
ཀྱིས་མ་བསྒྲིབས་པ། །རྟག་ཏུ་སྟོང་ཉིད་མཚན་ཉིད་བཞེད། །ཅེས་གསུངས་པ་ལྟར་ཕྱི་་
རོལ་པས་བཏགས་པའི་བདག་དང་། ཉན་ཐོས་སྡེ་གཉིས་ཀྱིས་བཏགས་པའི་ཕུང་ཁམས་
སྐྱེ་མཆེད་དང་། སེམས་ཙམ་པས་བཏགས་པའི་རྣམ་རིག་སྟེ། ཤེས་པ་བདེན་པར་་་་་
འདོད་པ་ལ་སོགས་པའི་མཐར་འཛིན་ཅན་གྱི་རྟོག་པ་རྣམས་ཀྱིས་མ་བསྒྲིབས། མ་་་་་
བསླད་པ་སེམས་ཀྱི་རང་བཞིན་སྤྲོས་པའི་མཐའ་ཐམས་ཅད་དང་བྲལ་བའི་གནས་ལུགས་་་་
TLEསྟོང་པ་ཉིད་ནི་འདིར་བསྒོམ་རྒྱུའི་དོན་དམ་བྱང་སེམས་ཀྱི་ངོ་བོ་ཡིན་ཏེ་ཡུལ་ཅན་གྱི་མིང་་་་་
ཡུལ་ལ་བཏགས་སོ། །གཉིས་པ་དེ་ཉིད་རྒྱུད་ལ་སྐྱེ་བའི་ཐབས་ནི།
རྟེན་ཞི་གནས་དང་བརྟེན་པ་ལྷག་མཐོང་གཉིས་ཡིན་ཏེ། མདོ་དཀོན་མཆོག་སྤྲིན་
ལས༑ ཞི་གནས་གང་ཞེ་ན་སེམས་རྩེ་གཅིག་པའོ། །ལྷག་མཐོང་གང་ཞེ་ན། ཡང་་་་
དག་པར་སོ་སོར་རྟོག་པའོ། ། ཞེས་དང་། མདོ་རྒྱན་ལས་ཀྱང་། ཡང་དག་གནས་པ་
ལ་བརྟེན་ནས། །སེམས་ལ་སེམས་ནི་འཇོག་ཕྱིར་དང་། །ཆོས་རབ་རྣམ་པར་འབྱེད་་་་
པའི་ཕྱིར། །ཞི་གནས་དང་ནི་ལྷག་མཐོང་བརྗོད། །ཅེས་སོ། །གསུམ་པ་ཉམས་སུ་་
188

བླང་བའི་ཚུལ་ལ། ཞི་གནས་སྒོམ་པ། ལྷག་མཐོང་སྒོམ་པ། ཟུང་འབྲེལ་སྒོམ་
པའོ༑ །དང་པོ་ནི། སྤྱོད་འཇུག་ལས། ཞི་གནས་རབ་ཏུ་ལྡན་པའི་ལྷག་མཐོང་་་་་
གིས༑ །ཉོན་མོངས་རྣམ་པར་འཇོམས་པར་ཤེས་བྱས་ནས། །ཐོག་མར་ཞི་གནས་་་་་་
བཙལ་བྱ་དེ་ཡང་ནི། །འཇིག་རྟེན་ཆགས་པ་མེད་ལ་མངོན་དགས་འགྲུབ། །ཅེས་་་་་
གསུངས་པས། ཞི་གནས་ཀྱང་ལུས་སེམས་དབེན་པ་ལ་བརྟེན་ནས་འབྱུང་བས་ན་ཐོག་་་་
མར་འཇིག་རྟེན་གྱི་བྱ་བྲེལ་དང་། ཟང་ཟིང་གི་ནོར་དང་། གཉེན་དང་མཛའ་བཤེས་་་་
སོགས་ལ་ཆགས་པའི་རྣམ་རྟོག་ཐམས་ཅད་སྤངས་ཏེ། རང་ཉིད་དབེན་པར་གནས་ནས་་་
ཏིང་ངེ་འཛིན་བསྒོམ་པར་བྱ་སྟེ། སྤྱོད་འཇུག་ལས། དབེན་པའི་ཡོན་ཏན་བསམ་བྱས་
ནས༑ །རྣམ་རྟོག་ཉེ་བར་ཞི་བ་དང༌། །བྱང་ཆུབ་སེམས་ནི་བསྒོམ་པར་བྱ། །ཞེས་་་་་
དང་༑ རྗེ་བཙུན་རིན་པོ་ཆེས། པྲ་སྟོན་ཞུས་ལེན་ལས། དབེན་པར་གནས་ནས་་་་་་
བསམ་གཏན་བསྒོམ་པ་ལ། །བྱིས་དང་འགྲོགས་ན་དབེན་པ་མི་ཐོབ་པས། ། སྐྱེ་བོ་་་་
དག་ལ་སྐྱོ་བ་བསྒོམ་བྱ་སྟེ། །འདི་ཡིས་དབེན་པ་ཐོབ་ཅིང་ལོག་འཚོ་སྤོང་། །ཞེས་སོ། །
དེ་ལྟར་དབེན་པར་གནས་ནས་ཞི་གནས་བསྒོམ་པ་ལ། ཉེས་པ་ལྔ་ངོས་ཟིན་པར་བྱས་་་་་
ནས་དེ་སྤོང་བའི་གཉེན་པོ་འདུ་བྱེད་བརྒྱད་བརྟེན་ཏེ། སེམས་གནས་པའི་ཐབས་དགུའི་
སྒོ་ནས་ཞི་གནས་བཙལ་དགོས་ལ། དེ་ལ་ཉེས་པ་ལྔ་ནི། དགེ་བའི་དམིགས་པ་་་་་་
སེམས་མི་སྦྱོར་བའི་ལེ་ལོ་དང༌། སྦྱོར་ཡང་ཏིང་འཛིན་བསྒོམ་པའི་གདམས་ངག་བརྗེད་་་་
པ་དང་། མ་བརྗེད་ཀྱང་སེམས་མི་གནས་པ་བྱིང་རྒོད་དང་། བྱིང་རྒོད་དུ་སོང་བ་ཤེས་་
ཀྱང་དེ་སྤོང་བའི་གཉེན་པོ་མི་འཚོལ་བ་འདུ་མི་བྱེད་པ་དང་། ཧ་ཅང་གཉེན་པོ་བཙལ་་་་་
དྲག་པས་སེམས་མི་གནས་པ་འདུ་བྱེད་པ་རྣམས་ཏེ། དབུས་མཐའ་ལས། ལེ་ལོ་དང་་་
ནི་གདམས་ངག་རྣམས། །བརྗེད་དང་བྱིང་དང་རྒོད་པ་དང་། །འདུ་མི་བྱེད་དང་འདུ་་་
བྱེད་དེ། །འདི་དག་ཉེས་པ་ལྔར་འདོད་དོ། །ཞེས་སོ། །གཉེན་པོ་འདུ་བྱེད་བརྒྱད་་་་
ནི༑ ལེ་ལོའི་གཉེན་པོར་འདུན་པ། རྩོལ་བ། དད་པ། ཤིན་སྦྱངས་དང་བཞི། །
དེ་རྣམས་ཀྱི་ནང་ནས་གཙོ་བོ་ནི་རྩོལ་བ་སྟེ། འཁོར་བའི་ཉེས་དམིགས་དྲན་པ་སོགས་ཀྱི་
སྒོ་ནས་ལེ་ལོ་སྤངས་ནས་ཏིང་ངེ་འཛིན་བསྒོམ་པ་ལ་བརྩོན་འགྲུས་རྩོམ་པ་གལ་ཆེ། །
189

གདམས་ངག་བརྗེད་པའི་གཉེན་པོར་དྲན་ཤེས་བཞིན་བསྟེན་པ་གལ་ཆེ་སྟེ། ཏིང་འཛིན་་་་
བསྒོམ་པའི་གདམས་ངག་གི་དམིགས་རྣམ་གང་ཡིན་པ་དེ་དྲན་པས་ཡིད་ལ་བྱས་ནས་ཤེས་་་་
བཞིན་གྱིས་མི་བརྗེད་པར་འཛིན་པའོ། །བྱིང་རྒོད་ངོས་མ་ཟིན་པའི་གཉེན་པོར་ནི། །
བྱིང་རྒོད་ཀྱི་དབང་དུ་སོང་མ་སོང་རྟོག་པ་ཡིན། བྱིང་རྒོད་སེལ་བའི་ཐབས་འདུ་མི་བྱེད་་་
པའི་གཉེན་པོ་ནི། འདུ་བྱེད་པ་སྟེ་གཉེན་པོ་དེ་རྩོལ་བས་སྟོན་པ་ཡིན། འདུ་བྱས་དྲག་
ནས་འཐོར་ཏེ་སེམས་མི་གནས་པའི་གཉེན་པོ་ནི། འདུ་བྱེད་བཏང་སྙོམས་བསྟེན་པ་ཡིན་
ཏེ༑ བསྒྲིམ་ལྷོད་རན་པས་མཉམ་ཁད་ཀྱིས་གནས་པ་ན་ཏིང་ངེ་འཛིན་རྣལ་མ་ཞིག་ཡོད་་་་
བ་ཡིན་ནོ། །དེ་སྐད་དུ་དབུས་མཐའ་ལས། གནས་དང་དེ་ལ་གནས་པ་དང་། །རྒྱུ་་་
དང་འབྲས་བུ་ཉིད་དུའོ། །དམིགས་པ་བརྗེད་པར་མ་གྱུར་དང་། །བྱིང་དང་རྒོད་དང་་་་
རྟོག་པ་དང་། །དེ་སྤོང་མངོན་པར་འདུ་བྱེད་དང་། ། ཞི་ཚེ་རྣལ་དུ་འཇུག་པའོ། ། །
ཞེས་སོ། །སེམས་གནས་པར་བྱེད་པའི་ཐབས་དངོས་ནི། འཇོག་དང་རྒྱུན་འཇོག་་་་
བསླན་ཏེ་འཇོག །ཉེར་འཇོག་དུལ་དང་ཞི་བར་བྱེད། །ཉེར་ཞི་རྩེ་གཅིག་མཉམ་་་་་
འཇོག་པ། །འཇོག་པའི་རིམ་པ་རྣམ་དགུ་ཡིན། །ཞེས་པ་ལྟར་དགུ་ལས། དང་པོ་་་
སེམས་འཇོག་པ་ལ་དམིགས་རྟེན་མི་གཡོ་བ། ལུས་མི་འགུལ་བ། རྫི་མ་མི་འཁྲབ་པ།
དམིགས་རྟེན་གྱི་རྣམ་པ་གསལ་བ་དང་བཞི་དགོས་པ་ལས། དང་པོ་ནི། བདག་གིས་་
སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་ཆེད་དུ་སེམས་རྩེ་་་་
གཅིག་པའི་ཏིང་ངེ་འཛིན་བསྒོམ་པར་བྱ། ཞེས་སེམས་བསྐྱེད་ནས། སངས་རྒྱས་ཀྱི་སྐུ་
རི་མོར་བྲིས་པ་ལ་སོགས་པ་མཚར་ཞིང་ཡིད་དུ་འོང་བ་ལ་དམིགས་རྟེན་བྱ། ཡང་ན་མེ་་་
ཏོག་སྔོན་པོའམ། གོས་དར་གྱི་རས་མ་སྔོན་པོ་ལ་སོགས་པ་གང་རུང་ཞིག་རང་གི་མདུན་་
དུ་ཉེ་རིང་འཚམས་པ་ཞིག་ཏུ་མི་གཡོ་བར་གཞག །ལུས་མི་འགུལ་བ་ནི། མིག་ཧ་ཅང་
མི་དབྱེ། ཧ་ཅང་མི་ཟུམ་པར་སྣའི་རྩེ་མོར་གཏད་ཅིང་ལུས་དྲང་པོར་བསྲང་། ཕྲག་པ་་་
མཉམ་པོར་བཞག་ལ། མགོ་བོ་མི་མཐོ་མི་དམའ་ཞིང་། སོ་དང་མཆུ་རང་བབས་སུ་་་
བཞག་ཅིང་། དབུགས་ཕྱི་ནང་དུ་རྒྱུ་བ་ཡང་སྒྲ་ཅན་དང་། རྔམ་པ་ཅན་དང་། རྒོད་་་་
བག་ཅན་དུ་མི་གཏོང་བར་དལ་བུ་དལ་བུས་རྒྱུ་རུ་གཞུག །དེ་ལྟར་དྲང་ཞིང་གཡོ་བ་མེད་་
19)

པའི་ཚུལ་གྱིས་འཇམ་པའི་སྟན་ལ་འདུག་པར་བྱ། རྫི་མ་མི་འཁྲབ་པ་ནི་མིག་གི་ཡ་་་་
ལྕིབས་ཀྱིས་མིག་འབྲས་ཀྱི་ཕྱེད་ཙམ་ཁེབས་པར་བཀབ་ལ། དམིགས་རྟེན་གྱི་སྟེང་དུ་་་
མིག་ཟིམ་གྱིས་བལྟ་ཞིང་། མཆི་མ་ལ་སོགས་པ་བྱུང་ན་ལག་པས་མི་རེག་པར་ཅི་བདེར་་་
འབབ་དུ་བཅུག་ལ། ཟུག་རྔུ་བྱུང་ན་དེ་ལ་སེམས་མི་གཏོད་པར་དམིགས་རྟེན་གྱི་སྟེང་དུ་་་
དྲག་ཏུ་གཏད་དེ་གནས་པར་བྱ། དམིགས་རྟེན་གྱི་རྣམ་པ་གསལ་བ་ནི། ལེགས་ཉེས་་་་
ལ་སོགས་པ་ཅིར་ཡང་མི་རྟོག་པར་རྣམ་པ་གང་ཡིན་པ་དེ་ཉིད་རྟོག་མེད་ཀྱི་ཤེས་པ་ལ་་་་་་
གསལ་སེང་ངེ་བའི་ཚུལ་དུ་འཆར་དུ་བཅུག་པའོ། །རྒྱུན་དུ་འཇོག་པ་ནི། དེ་ལྟ་བུ་དང་་
པོ་ཉིད་ནས་ཡུན་རིང་པོ་མི་འོང་བས་ཐུང་ཙམ་ཐུང་ཙམ་རྒྱུན་འཐུད་ཅིང་འཇོག་པའོ། །
བསླན་ཏེ་འཇོག་པ་ནི། རྣམ་གཡེང་བྱུང་ན་ངོ་ཤེས་པར་བྱས་ནས་དམིགས་པ་དེ་ཉིད་ལ་་་
སེམས་སྐྱོད་པའོ། །ཉེ་བར་འཇོག་པ་ནི། སེམས་མི་འཕྲོ་བའི་ཆེད་དུ་དྲན་པས་སེམས་
དམིགས་པའི་སྟེང་དུ་སྡུད་པའོ། །དུལ་བར་བྱེད་པ་ནི། ཏིང་ངེ་འཛིན་གྱི་ཡོན་ཏན་ལ་་་
སེམས་སྤྲོ་བའི་སྒོ་ནས་བྱིང་རྒོད་བྱུང་ན་གཉེན་པོས་སེམས་འདུལ་བའོ། ། ཞི་བར་བྱེད་པ་
ནི༔ རྣམ་གཡེང་ལ་སོགས་པའི་རྐྱེན་གྱིས་སེམས་མི་དགའ་བར་གྱུར་ན་དམིགས་པ་་་་་
སེམས་གཏད་དེ་ཞི་བར་བྱེད་པའོ། ། ཉེ་བར་ཞི་བར་བྱེད་པ་ནི། བསམ་གཏན་གྱི་་་་
མཐུན་ཕྱོགས་བརྣབ་སེམས་ལ་སོགས་པ་སྐྱེས་ན་དེ་ཡང་དམིགས་པ་ལ་སེམས་གཏད་དེ་ཞི་་
བར་བྱེད་པའོ། །རྩེ་གཅིག་ཏུ་འཇོག་པ་ནི། བྱིང་རྒོད་སྤང་བའི་ཐབས་འདུས་བྱས་་་་་
པས་ཀྱང་སེམས་མི་འགྲོ་ན་རྟོག་པ་དེ་ཉིད་ཀྱི་སྟེང་དུ་འཇོག་པའོ། །ཤིན་ཏུ་མཉམ་པར་་་་
འཇོག་པ་ནི། གོམས་པའི་དབང་གིས་འབད་རྩོལ་མི་དགོས་པར་ཏིང་ངེ་འཛིན་དུ་རང་གི་
ངང་གིས་འགྱུར་བ་སྟེ། དེ་དག་ཀྱང་མདོ་སྡེ་རྒྱན་ལས། དམིགས་པ་ལ་ནི་སེམ་་་་་
གཏད་ནས། །དེ་རྒྱུན་རྣམ་པར་གཡེང་མི་བྱ། །རྣམ་གཡེང་མྱུར་དུ་རྟོགས་བྱས་ནས། །
དེ་ལ་སླར་ཡང་བསླན་པར་བྱ། ། བློ་ལྡན་གོང་ནས་གོང་དུ་ཡང་། །སེམས་ནི་ནང་་་་་
བསྡུ་བར་བྱ། །དེ་ནས་ཡོན་ཏན་མཐོང་བའི་ཕྱིར། །ཏིང་ངེ་འཛིན་ལ་སེམས་འདུལ་ལོ། །
རྣམ་གཡེང་ཉེས་པ་མཐོང་བའི་ཕྱིར། །དེ་ལ་མི་དགའ་ཞི་བར་བྱེད། །བརྣབ་སེམས་་་་
ཡིད་མི་བདེ་ལ་སོགས། །ལངས་པ་དེ་བཞིན་ཞི་བར་བྱ། །དེ་ནས་སྡོམ་བརྩོན་ཅན་་་་་
191

གྱིས་ནི། །སེམས་ནི་མངོན་པར་འདུ་བྱེད་བཅས། །རང་གི་ངང་གིས་འབྱུང་བ་ཐོབ། །
དེ་གོམས་པ་ལས་འདུ་མི་བྱེད། །དེ་ནས་དེ་ཡི་ལུས་དང་སེམས། །ཤིན་ཏུ་སྦྱངས་པ་ཆེ་
ཐོབ་ནས། །ཡིད་ལ་བྱེད་དང་བཅས་ཞེས་བྱ། །ཞེས་སོ། །དེ་ལྟར་བསྒོམས་པས་་་་་
ཉམས་དང་པོ་རི་གཟར་གྱི་འབབ་ཆུ་ལྟ་བུ་རྣམ་རྟོག་གི་ཕྲེང་བ་གཅིག་རྗེས་ལ་གཅིག་འབྱུང་་
བ་ནི་རྣམ་རྟོག་ངོས་ཟིན་གྱི་ཉམས་ཞེས་བྱ་བ་ཡིན། ཉམས་གཉིས་པ་གཅོང་རོང་དོག་་་་
མོའི་འབབ་ཆུ་ལྟ་བུ་རྣམ་རྟོག་ཉལ་གྱིས་ཞི་བའི་འཕྲོ་ལ་ཐོལ་གྱིས་སྐྱེས་ཡོང་། ཡང་ན་་་་་
འགྲོ་བ་སོགས་རེས་འཇོག་ཏུ་འབྱུང་བ་ནི་རྣམ་རྟོག་ངལ་བསོ་བའི་ཉམས་ཡིན། ཉམས་་་་་
གསུམ་པ་ལུང་པ་ཕུ་གསུམ་གྱི་རྫིང་ཆུ་ལྟ་བུ་རྐྱེན་གྱིས་མ་དཀྲུགས་པའི་ཚེ། རྣམ་རྟོག་་་་་་
ཆེར་མི་འབྱུང་། རྐྱེན་གྱིས་དཀྲུགས་པ་ན་རྣམ་རྟོག་ཆེར་སྐྱེས་ཏེ་སེམས་གནས་པ་ལ་ཡང་་
གནོད་པར་བྱེད་པ་ནི། རྣམ་རྟོག་ཐང་ཆད་པའི་ཉམས་ཡིན། ཉམས་བཞི་པ་རྒྱ་མཚོ་་་
རླབས་དང་བཅས་པ་ལྟ་བུ་ནི། རྣམ་རྟོག་གི་རྦ་རླབས་ཅི་བྱུང་ཡང་སེམས་གནས་པ་ལ་་་་་་
ཆེར་མི་གནོད་ཅིང་རང་ཤུགས་ཀྱིས་མྱུར་དུ་ཞི་འགྲོ་བ་ནི་རྣམ་རྟོག་འདུ་བྱེད་པའི་ཉམས་་་་་
ཡིན༑ ཉམས་ལྔ་པ་རྒྱ་མཚོ་རླབས་དང་བྲལ་བ་ལྟ་བུ་ནི། རྣམ་རྟོག་གི་རྦ་རླབས་་་་་
ཐམས་ཅད་ཉལ་གྱིས་ཞི་ནས་སེམས་རྩེ་གཅིག་ཏུ་ཁྲིག་གེ་གནས་པ་ནི་རྣམ་རྟོག་འདུ་མི་བྱེད་
པའི་ཉམས་ཡིན། དེ་ལྟར་ལྔ་པ་དེ་འདོད་སེམས་རྩེ་གཅིག་པའི་ཉམས་ཡིན་པས། ད་་་
དུང་ལྔ་པ་དེའི་རྒྱུན་བསྐྱངས་པ་ལས་ལུས་སེམས་ཤིན་སྦྱངས་ཀྱི་བདེ་བ་སྐྱེས་པ་ན་བསམ་་་་
གཏན་གྱི་སས་བསྡུས་ཀྱི་ཞི་གནས་མཚན་ཉིད་པར་སླབ་ཅིང་། འདིར་ལྷག་མཐོང་་་་་
བསྒོམ་པའི་རྟེན་ལ་ཡང་ཞི་གནས་འདི་བྱུང་ན་མཆོག་ཡིན་ནོ། །
གཉིས་པ་ལྷག་མཐོང་བསྒོམ་པ་ལ། གསལ་བ་ངོས་གཟུང་བ། མཐའ་བྲལ་་་་
ལ་བློ་གཞག་པ། བརྗོད་བྲལ་ལ་ངེས་པ་བསྐྱེད་པ་དང་གསུམ། དང་པོ་ནི། བདག་་
གིས་སེམས་ཅན་གྱི་དོན་དུ་སངས་རྒྱས་ཐོབ་པར་བྱ། དེའི་ཆེད་དུ་བླ་མ་དམ་པའི་མན་་་་་
ངག་ལ་བརྟེན་ནས་སེམས་ཀྱི་གསང་བ་བླ་ན་མེད་པ་འདི་ཁོང་དུ་ཆུད་པར་བགྱིའོ་སྙམ་དུ་་་་
སེམས་བསྐྱེད་ལ། དེ་ཡང་རང་གི་ཕུང་པོ་ལ་དམིགས་གནས་བདག་དང་བདག་གིར་་་་་
འཛིན་པ་ནི་འཁྲུལ་པ་ཁོ་ན་སྟེ། བདག་ཅེས་བྱ་བ་ཡོད་ན་མིང་དང་ལུས་སེམས་གང་རུང་
192

ལས་མ་འདུས་པ་ལས། མིང་ནི་གློ་བུར་དུ་བཏགས་པ་ཙམ་ཡིན་པའི་ཕྱིར་བདག་མ་ཡིན།
ལུས་ནི་ཤ་ཁྲག་རུས་པའི་གོང་བུ་ལས་བཏགས་པའི་ཕྱིར་དང་། སྤྱི་བོ་ནས་རྐང་མཐིལ་་་་
གྱི་བར་གྱི་ཕྱི་ནང་གང་དུ་ཡང་བདག་མ་དམིགས་པས་ན་ལུས་བདག་མ་ཡིན། སེམས་ནི་
འདས་པ་ནི་འགགས། མ་འོངས་པ་ནི་མ་སྐྱེས། ད་ལྟར་བ་ནི་དེ་མ་ཐག་འགག་པར་་་་་
འགྱུར་བས་ན་བདག་མ་ཡིན། དེ་བས་ན་བདག་གོ་སྙམ་པ་ནི་གཞི་མེད་ལ་འཁྲུལ་པ་ཁོ་་་
ནའོ༑ །ཕྱི་རོལ་གྱི་རི་རབ་ཁང་ཁྱིམ་ལ་སོགས་པ་འདི་དག་ཀུན་ཀྱང་། ཕྱྭ་དང་དབང་་་
ཕྱུག་དང༌། འབྱུང་བཞིའི་རྡུལ་ཕྲན་ལ་སོགས་པ་བྱེད་པ་པོ་གཞན་གྱིས་བྱས་པ་མ་ཡིན་་་་་
གྱི༔ རང་སེམས་འཁྲུལ་པའི་བག་ཆགས་ཀྱིས་བསླད་པའི་སྣང་བ་ཙམ་སྟེ་རྨི་ལམ་་་་་
གྲོང་ཁྱེར་རྟ་གླང་སོགས་དང་ཀུན་ཏུ་མཚུངས་པའོ། །གཟུང་བ་མ་གྲུབ་པའི་ཕྱིར་འཛིན་་་་
པའང་མ་གྲུབ་ལ། དེ་བས་ན་གཟུང་འཛིན་གཉིས་བྲལ་གྱི་སེམས་གསལ་ཙམ་རིག་ཙམ་་
དེའི་ངང་ལ་མ་ཡེངས་པར་ཡུན་ཇི་ཙམ་གནས་ཀྱི་བར་དུ་འཇོག །གཉིས་པ་ནི། ད་་་་་
ལྟར་གནས་པའི་ཚེ་གསལ་ཙམ་རིག་ཙམ་ཞིག་ཉམས་སུ་མྱོང་བ་ན། སེམས་དེ་ཉིད་ཐོག་་
མར་གང་ལས་སྐྱེས་བརྟགས་པས། སྐྱེ་བའི་རྒྱུ་མ་རྙེད་པས་སྐྱེ་མེད་དུ་སྟོང་སང་ངེ་བ།
བར་དུ་གང་དུ་གནས་བལྟས་པས་ཁ་དོག་དབྱིབས་ལ་སོགས་པ་གང་དུ་ཡང་མ་གྲུབ་ཅིང་།
ལུས་ཀྱི་ཕྱི་ནང་གང་དུ་ཡང་མ་རྙེད་པས་གནས་མེད་དུ་དྭངས་སང་ངེ་བ། མཐའ་མར་་་་་
གང་དུ་འགག་བལྟས་པས་གང་དུ་ཡང་མི་འགག་པས་ན་འགགས་མེད་དུ་བདེ་ཆམ་མེ་བ། །
དེ་ལྟར་སྐྱེ་འགག་གནས་གསུམ་དང་བྲལ་བས་སྟོང་ཉིད་དུ་རྗེན་ནེ་བ། མྱོང་རིག་་་་་་
གསལ་ཙམ་རིག་ཙམ། གསལ་བའི་དུས་ཉིད་ན་སྟོང་པ། སྟོང་པའི་དུས་ན་གསལ་་་་་
བའི་རྒྱུན་མ་འགགས་པའི་གསལ་སྟོང་འཛིན་མེད། མཐའ་བྲལ་རིས་མེད། བརྗོད་་་་
བྲལ་བློ་འདས་ངང་ལ་ཧྲིག་གེ །རྗེན་ནེ། ཡེ་རེ་གཞག །ཐ་ན་བརྗོད་བྲལ་ཙམ་་་་་
དུའང་འཛིན་པ་མེད་པར་ཧད་དེ་ཆད་དེ་གཞག །གསུམ་པ་བརྗོད་བྲལ་ལ་ངེས་པ་བསྐྱེད་
པ་ནི། དེ་ལྟར་བསྒོམ་བྱའི་རྣལ་འབྱོར། སྒོམ་བྱེད་ཀྱི་ཐབས། སྒོམ་མཁན་གསུམ་་
ཀ་ཡང་རང་བཞིན་གྱིས་མ་གྲུབ་པ་ངོ་བོ་འདི་ཞེས་བརྗོད་དུ་མེད་ཅིང་བློའི་ཡུལ་ལས་འདས་་
པ་དེའི་ངང་ལ་གཞག །ཐུན་མཚམས་སུ་ཡང་སྣང་བའི་ཆོས་ཐམས་ཅད་ཆོས་ཀྱི་དབྱིངས་
193

ཀྱི་རང་གཟུགས་དང་རང་མདངས་ཡིན་པར་བལྟའོ། །འདི་དག་ནི་རྗེ་བཙུན་རིན་པོ་ཆེས།
སེམས་དང་པོ་སྐྱེ་བ་མེད་པ་ལ། །གནས་པ་དང་འགག་པ་ག་ལ་སྲིད། །སྐྱེ་འགག་མེད་
པར་བསམ་པ་ཡང་། །རྣམ་རྟོག་ཡིན་གྱིས་ཞོག་ལ་ཐོང་། །བཞག་པ་རང་ཡང་ཞོག་ལ་
ཐོང་༑ །འཇོག་མཁན་རང་ཡང་རྣམ་རྟོག་ཡིན། །ཞེས་དང་། གསལ་བ་མ་འགགས་
སྟོང་པ་དེ། །ཟུང་འཇུག་གི་གནས་ལུགས་ཡིན་པར་གོ །ཞེས་གསུངས་པ་རྣམས་་་་་
དོན་ནི་ཉམས་ལེན་དམིགས་པར་དྲིལ་བའོ། །གསུམ་པ་ཟུང་འབྲེལ་བསྒོམ་པ་ནི། དེ་
ལྟ་བུའི་ལྷག་མཐོང་གི་ཤེས་རབ་དང་དེ་ཉིད་སྔར་གྱི་ཞི་གནས་ཀྱི་སྟེང་དུ་བསྒོམས་ལ།
གནས་ཆ་ཆེ་ན་ཤེས་རབ་ཀྱི་ངར་བསྐྱེད། ཤེས་རབ་ངར་ཆེས་བས་སེམས་མི་གནས་ན་་་་
ལྷོད་ཀྱིས་གློད་པས་ཟུང་འབྲེལ་དུ་འགྱུར་རོ། །
གཉིས་པ་སྐྱེ་འགྱུར་གྱི་ཉམས་ལ་ངེས་ཤེས་བསྒོམ་པ་ནི། སྤྱིར་སྔགས་ལམ་དུ་སྐྱེ་
འགྱུར་གྱི་ཉམས་ལ་བསམ་གྱིས་མི་ཁྱབ་ཀྱང་བསྡུ་ན་བཅོ་ལྔ་སྟེ། ལམ་གསུམ་ཉམས་་་་་་
གསུམ་དྲོད་གསུམ་རྟེན་འབྲེལ་གསུམ། །ཏིང་འཛིན་གསུམ་སྟེ་ལྔ་གསུམ་བཅོ་ལྔའོ། །
ཞེས་པ་ལྟར་ལས་ལམ་གསུམ་ནི། འཇུག་པ་སེལ་བའི་ལམ། ཆགས་པ་གཅོད་པའི་་་་
ལམ༑ བྱང་ཆུབ་ཆེན་པོའི་ལམ། ཉམས་གསུམ་ནི་ལུས་ཉམས། སེམས་ཉམས། །
རྨི་ཉམས། དྲོད་གསུམ་ནི། རྣམ་རྟོག་སྔོན་སོང་གི་དྲོད། ཁམས་དགུ་འདུས་པ་་་་
དྲོད༑ ཐིག་ལེ་འབར་ཞིང་བརྟན་པའི་དྲོད། རྟེན་འབྲེལ་གསུམ་ནི། རླུང་ལོག་་་་་
རྟེན་འབྲེལ། མཐོང་སྣང་གི་རྟེན་འབྲེལ། རྨི་ལམ་གྱི་རྟེན་འབྲེལ། ཏིང་འཛིན་་་་་
གསུམ་ནི། མཚན་ཉིད་སྣ་ཚོགས་པའི་ཏིང་འཛིན། རང་བཞིན་སྟོང་པའི་ཏིང་འཛིན།
ངོ་བོ་ཟུང་འཇུག་གི་ཏིང་འཛིན་ནོ། །སྙིང་པོ་ཉམས་ལེན་ནི། བདག་གིས་སེམས་ཅན་་་
གྱི་དོན་དུ་སངས་རྒྱས་ཀྱི་གོ་འཕང་ཐོབ་པའི་ཆེད་དུ་ཟབ་མོ་རྡོ་རྗེ་ཐེག་པའི་ལམ་ལ་འཇུག་་་་
པར་བགྱིའོ། །དེར་ཞུགས་ནས་སོ་སོའི་ཉམས་རྣམས་རྒྱུད་ལ་སྐྱེས་སྐྱེས་ཀྱི་བར་དུ་ཉམས་
སུ་བླང་བར་བགྱི། ཉམས་སུ་བླངས་པས་ཉམས་བཟང་ངན་ཅི་སྐྱེས་པ་ཐམས་ཅད་ཀྱང་་་་
ཆོས་བཞིན་དུ་བྱུང་རྒྱལ་དུ་བསྐྱང་བར་བགྱིའོ་སྙམ་དུ་བསྒོམ། གསུམ་པ་སྤྲོ་བ་བསྐྱེད་པ་་་
དག་པའི་སྣང་བའི་ཁྲིད་ནི། གཞུང་ལས་བདེ་བར་གཤེགས་པ་ལ་སྐུ་གསུང་ཐུགས་མ་་་་
194

ཟད་པ་རྒྱན་གྱི་འཁོར་ལོ་ལ་དག་པའི་སྣང་བ་ཞེས་པས་བསྟན། དེ་ལ་སྐུ་མི་ཟད་པ་རྒྱན་་་
གྱི་འཁོར་ལོ་ལ་གཉིས་ལས། སྐུའི་གསང་བ་བསམ་གྱི་མི་ཁྱབ་པ་ནི། སངས་རྒྱས་ཀྱི་
དབུའི་གཙུག་ཏོར་ལྟར་མི་མངོན་པ་སྟེ། སྔོན་བྱང་ཆུབ་སེམས་དཔའ་ཤུགས་འཆང་གི་་
བཅོམ་ལྡན་འདས་ཀྱི་དབུའི་གཙུག་ཏོར་གྱི་མཐའ་རྟོགས་པར་འདོད་ནས་རི་རབ་ཀྱི་སྟེང་་་་་
དང༌༑ སུམ་ཅུ་རྩ་གསུམ་དང་། ཚངས་པའི་འཇིག་རྟེན་དུ་ཕྱིན་ཀྱང་མཐའ་མ་མཐོང་།
དེ་བཞིན་དུ་སྟེང་ཕྱོགས་ཀྱི་འཇིག་རྟེན་གྱི་ཁམས་བྱེ་བ་ཕྲག་བརྒྱ་འདས་པ་ན་འཇིག་རྟེན་གྱི་་
ཁམས་པདྨ་ཅན་ཞེས་བྱ་བ་ན་དེ་བཞིན་གཤེགས་པ་པདྨོའི་དཔལ་གྱི་སྙིང་པོའི་རྒྱལ་པོ་་་་
བགབཞུགས་པའི་ས་རྣམས་སུ་རིམ་གྱིས་ཕྱིན་ཏེ་བལྟས་ཀྱང་དབུའི་གཙུག་ཏོར་གྱི་མཐའ་མ་་་་་
མཐོང་བ་ལྟ་བུའོ། །སྐུ་ཐམས་ཅད་པ་ནི་རྒྱལ་བ་མཆོག་ནས་བཟུང་སྟེ་རི་བོང་དང་སྟག་་་་
དང་སེང་གེ་དང་གཟིངས་དང་ཟམ་པ་ལ་སོགས་པ་གདུལ་བྱ་གང་ལ་གང་གིས་འདུལ་བ་དེ་་
དང་རྗེས་སུ་འཚམས་པའི་སྐུར་བསྟན་ནས་དོན་མཛད་པའོ། །གསུང་ལའང་གཉིས་ལས་
གསུང་གི་གསང་བ་བསམ་གྱིས་མི་ཁྱབ་པ་ནི། སངས་རྒྱས་ཀྱི་གསུང་ཉེ་རིང་དང་བྲལ་བ་
སྟེ༑ དྲུང་དུ་ཉན་ཀྱང་ཆེ་བ་མེད་ལ། དཔག་ཚད་དང་རྒྱང་གྲགས་ལ་སོགས་པ་ནས་་་་་
ཉན་ཀྱང་ཆུང་བ་མེད་དེ། དེ་ཡང་མོའུ་འགལ་གྱི་བུས་ནུབ་ཕྱོགས་བདེ་བ་ཅན་དང་། །
དེ་ནས་ཀྱང་འཇིག་རྟེན་གྱི་ཁམས་བྱེ་བ་ཁྲག་བརྒྱ་འདས་པ་ན་འོད་ཟེར་ཅན་གྱི་འཇིག་རྟེན་་་་
གྱི་ཁམས་ཡོད་པས་ས་དེར་བྱོན་ཏེ་ཉན་པས་ཀྱང་ཆུང་བ་མེད་པ་ཐོས་པ་ལྟ་བུའོ། །
གསུང་ཐམས་ཅད་པ་ནི། ལྷའི་སྐད་ནས་བཟུང་སྟེ་ཀླུ་དང་གནོད་སྦྱིན་དང༌། སྲིན་པོ་་་
ལ་སོགས་པ་འགྲོ་བ་སོ་སོའི་སྐད་དུ་ཆོས་སྟོན་ནུས་པའོ། །ཐུགས་ལའང་གཉིས།
ཐུགས་ཀྱི་གསང་བ་བསམ་གྱིས་མི་ཁྱབ་པ་ནི། གདུལ་བྱའི་ཁམས་དང་བསམ་པ་དང་།
བག་ལ་ཉལ་རྣམས་སངས་རྒྱས་ཀྱིས་མཁྱེན་པ་བཞིན་གཞན་སུས་ཀྱང་མི་མཁྱེན་པ་སྟེ།
མོའུ་འགལ་གྱི་བུས་རང་གི་མ་གང་དུ་སྐྱེས་མ་མཁྱེན་པ་བཅོམ་ལྡན་འདས་ཀྱིས་མཁྱེན་པ་་་
དང་༑ ཁྱིམ་བདག་དཔལ་སྐྱེས་ལ་ཐར་པའི་ས་བོན་ཡོད་པ་འཁོར་དགྲ་བཅོམ་པ་སུ་་་
ཀྱང་མ་མཁྱེན་པས་རབ་ཏུ་འབྱུང་མ་ནུས་པ་ལས། སྟོན་པས་དཔལ་སྐྱེས་སྐྱེ་བ་བདུན་གྱི་
གོང་རོལ་དུ་ཁྱིར་སྐྱེས་པ་ན་ཕག་གིས་བདས་ནས་མཆོད་རྟེན་ཞིག་ལ་བསྐོར་བ་བྱས་པ་
195

ཐར་པའི་ས་བོན་ཡོད་པར་མཁྱེན་ནས་རབ་ཏུ་འབྱུང་བར་གནང་སྟེ་ཁོས་ཀྱང་ཕྱིས་དག་་་་་
བཅོམ་པ་ཐོབ་པ་ལྟ་བུའོ། །ཐུགས་ཐམས་ཅད་པ་ནི། ཤེས་བྱ་ཇི་ལྟ་བ་དང་ཇི་སྙེད་པ་་་
མཁྱེན་པ་སྟེ། དེ་ཡང་ཇི་ལྟ་བ་མཁྱེན་པ་ནི། ཆོས་ཐམས་ཅད་ཀྱི་གནས་ལུགས་་་་་
བཞིན་ཉིད་མཁྱེན་ཅིང་མངོན་དུ་གྱུར་པ་ཉིད་དང་། ཇི་སྙེད་པ་མཁྱེན་པ་ནི། རྨ་བྱའི་་་་
མདོངས་ནི་གཅིག་པུ་ལ། ། རྒྱུ་ཡི་དབྱེ་བ་ཇི་སྙེད་པ། །ཀུན་མཁྱེན་མིན་པས་ཤེས་་་་་
མིན༑ ། དེ་མཁྱེན་པས་ནི་ཀུན་མཁྱེན་སྟོབས། །ཞེས་གསུངས་པ་ལྟར་རྨ་བྱའི་མདོངས་་
བཀྲ་བ་ལ་སོགས་པ་འདུས་བྱས་ཀྱི་ཆོས་ཐམས་ཅད་ཀྱི་རྒྱུ་དང་འབྲས་བུའི་རྟེན་འབྲེལ་མ་་་་
ལུས་པ་ཐུགས་སུ་ཆུད་པས་གང་ཡང་མ་འདྲེས་པར་མཁྱེན་པའོ། །རྒྱན་ནི་རང་གཞན་་་་་
གཉིས་ཀའི་དོན་འབད་མེད་ལྷུན་གྲུབ་ཏུ་འབྱུང་བས་མཛེས་པའོ། །འཁོར་ལོ་ནི་མཛད་་་་
པ་ཕྲིན་ལས་ཀྱི་འཁོར་ལོ་རྒྱུན་མི་ཆད་པའོ། །དོན་དེ་དག་བློ་ཡུལ་དུ་ངེས་པར་བྱས་་་་
བསྒོམ་རྒྱུ་ནི་བདག་གིས་ལམ་ལ་འབད་རྩོལ་བྱས་པས་འབྲས་བུ་སྐུ་གསུང་ཐུགས་མི་ཟད་་་་
པ་རྒྱན་གྱི་འཁོར་ལོ་ལ་སོགས་པ་ཡོན་ཏན་བསམ་གྱིས་མི་ཁྱབ་པ་དང་ལྡན་པའི་སངས་་་་་
རྒྱས་ཀྱི་གོ་འཕང་ཐོབ་ནས་སེམས་ཅན་གྱི་དོན་འབད་མེད་ལྷུན་གྲུབ་ཏུ་འབྱུང་བའི་ཕྲིན་་་་་
ལས་ཀྱི་འཁོར་ལོ་རྒྱུན་མི་ཆད་པར་འགྱུར་བ་ཡིན་ནོ་སྙམ་དུ་དགའ་བ་དང་སྤྲོ་བ་བསྒོམ་་་་་
པར་བྱའོ། །ཉན་ཐོས་གཞུང་དང་ཐེག་ཆེན་ཕ་རོལ་ཕྱིན། །ཐུན་མོང་ལམ་གྱི་ཉམས་་་
ལེན་མ་ལུས་པ། །སྣང་གསུམ་ཁྲིད་དུ་དྲིལ་བའི་སྙིང་པོའི་གཏམ། །སྐལ་མཉམ་་་་་
གཞན་ལའང་ཕན་ཕྱིར་དེ་སྐད་བསྒྲགས། །འདི་དེ་མཁས་དང་གྲུབ་པ་ཡོངས་ཀྱི་གཙོ། །
སྨྲ་བའི་ཁྱུ་མཆོག་ཨེ་ཝཾ་རཏྣ་ཡི། །གསུང་རྒྱུན་སྙིང་པོ་མཛུབ་ཁྲིད་བྱས་ནས་ནི། །མ་་་་
ནོར་བཀོད་འདི་རྒན་པོའི་ལེགས་བྱས་ཡིན། །ཨེ་མ་རྡོར་འཛིན་དང་པོའི་ལས་ཅན་དག །
རེ་ཞིག་འདི་ཙམ་གྱིས་ཀྱང་བློ་གྲོས་ཀྱི། །ཁྲོན་པ་ཁེངས་ན་སླད་ནས་ཐོས་པའི་རྒྱ། །
བསྐྱེད་པས་སྙིང་སྟོབས་རྒྱ་མཚོ་ངང་གིས་འཕེལ། །དེ་ལྟར་གསུང་ངག་ལམ་གྱི་སྔོན་་་་་
འགྲོའི་ཁྲིད་རིམ་སྣང་གསུམ་སྙིང་པོའི་ལེགས་བཤད་འདི་ནི། རྒྱལ་བའི་བསྟན་པ་མ་་་་་
འགྱུར་བའི་སྲོག་ཤིང་དམ་པ་ཐམས་ཅད་མཁྱེན་པ་མང་ཐོས་ཀླུ་སྒྲུབ་རྒྱ་མཚོ་དང་། དོན་
གྱི་སླད་དུ་མཚན་ནས་སྨོས་ཏེ་མཁན་ཆེན་འཇམ་པའི་དབྱངས་དབང་ཕྱུག་དཔལ་བཟང་་་་་
196

གིས་བཀའ་དྲིན་ལས། གསུང་ངག་ལམ་འདིར་བློ་གྲོས་ཀྱི་སྣང་བ་ཅུང་ཟད་རྒྱས་པ་དགེ་་
སློང་སྡེ་སྣོད་འཛིན་པ་ངག་དབང་ཆོས་གྲགས་ཀྱིས་སྣང་གསུམ་མཛེས་རྒྱན་གྱི་དམིགས་་་་་
རིམ་གལ་ཆེ་བ་རྣམས་རང་དང་གཞན་ལ་གོ་བདེ་བའི་ཕྱིར་དུ་དཔལ་བཟང་ལྡན་གྱི་་་་་
འདབས་སྤུ་དཀར་བླ་བྲང་རྫོང་གི་བསྟི་གནས་རང་གི་བསམ་གཏན་ཁང་བུར་སྦྱར་བའི་་་་
གེ་པ་ནི་མེ་ཏྲིདྷརྨ་ཀཱིརྟི་བྷ་དྲས་བགྱིས་པ་འདིས་ཀྱང་གསུང་ངག་རིན་པོ་ཆེའི་བསྟན་པ་དར་་་་
ཞིང་རྒྱས་ལ་ཡུན་རིང་དུ་གནས་པར་གྱུར་ཅིག ། ཤུ་བྷ་མནྟུ་སརྦ་ཛ་ག་ཏཾ། སརྦ་མངྒ་་་
ལམ་༑། །།
[07

༄༅། །གསུང་ངག་རིན་པོ་ཆེའི་དངོས་
གཞིའི་ཁྲིད་རིམ་རྒྱུད་གསུམ་སྙིང་པོའི་
ལེགས་བཤད་བཞུགས་སོ།།
ངག་དབང་ཆོས་ཀྱི་གྲགས་པ།
198

༄༅། །བཀའ་དྲིན་མཚུངས་པ་མ་མཆིས་པ་རྗེ་བཙུན་རྩ་བའི་བླ་མ་རྣམས་དང་།
ཡི་དམ་དགེས་པ་རྡོ་རྗེ་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། །བྱིན་གྱིས་་་་་
བརླབ་ཏུ་གསོལ། རི་དྭགས་མིག་ཅན་ལྔ་གསུམ་དཀྱིལ་འཁོར་དུ། །གསང་ཆེན་འཆི་་་
མེད་བདུད་རྩིས་མངོན་དབང་བསྐུར། །གྲུབ་པའི་ས་བརྙེས་བདུད་དང་མུ་སྟེགས་བཅོམ། །
རྗེ་བཙུན་བི་རཱུ་པ་དེས་བདག་ལ་སྲུངས། །འགྲོ་ཀུན་དགའ་མཛད་ལེགས་བྱས་སྙིང་པོའི་་
གཏེར༑ །བསོད་ནམས་མཐར་ཕྱིན་ཕན་བདེའི་རྩེ་མོར་སོན། །གྲགས་པའི་རྒྱལ་་་་་
མཚན་སྲིད་པའི་རྩེར་ཡང་བརྒལ། །རྗེ་བཙུན་མཆོག་རྣམས་སྤྱི་བོའི་རྒྱན་དུ་བཞུགས། །
འཇམ་དབྱངས་རྣམ་འཕྲུལ་ལྔ་རིག་པཎ་ཆེན་ཞབས། །འཛམ་གླིང་བསྟན་པའི་མངའ་་་་
བདག་འཕགས་པའི་མཚན། །གདུང་རྒྱུད་སྲས་དང་བརྒྱུད་འཛིན་སློབ་མའི་ཚོགས། །
རིམ་བྱོན་ཚར་དུ་དངར་བ་རྣམས་ལ་འདུད། །ཁྱད་པར་མཁས་ཀུན་དགའ་མཛད་བཟང་་་་
པོའི་ཞབས། །ཐོས་མང་ཆོས་འཛིན་ཚུལ་ཁྲིམས་ཕུང་པོས་བརྗིད། །བསྟན་པའི་སྲོག་་་་
ཤིང་ཁྱེད་འདྲ་སྲིད་ན་སུ། །རྒྱལ་བས་ལུང་བསྟན་བརྙེས་པ་དེ་ལ་འདུད། །དཀོན་་་་་
མཆོག་གསུམ་དངོས་མཁྱེན་བརྩེའི་རྒྱུད་མང་སྟོང་། །བསྟན་པའི་རྒྱལ་མཚན་མཐོན་པོར་་
འདེགས་པ་བཞིན། །ཕྱོགས་ཀུན་རྣ་བའི་བདུད་རྩིར་ཅི་ཡང་སྙན། །དཔལ་ཡོན་་་་་
བཟང་པོའི་ཞབས་ལ་བདག་ཅག་དད། །སྔོན་བསགས་བསོད་ནམས་གཟི་བྱིན་བྱེ་་་་་
བརྒྱས༑ །འཁོར་ལོ་བཞི་ལྡན་ལོག་སྨྲའི་གཡུལ་ལས་རྒྱལ། །སྨྲ་བའི་སེང་གེ་འགྲན་་་་
པའི་ཟླ་གཞན་བྲལ། །ཀུན་མཁྱེན་བླ་མའི་ཞབས་ཀྱིས་བདག་ལ་སྐྱོངས། །དཀོན་་་་་
མཆོག་མཁྱེན་པའི་གཏེར་ཆེན་འཇམ་པའི་དབྱངས། །འགྲོ་ལ་བརྩེ་བས་རྗེས་ཆགས་པད་
དཀར་འཛིན། །རྨད་བྱུང་ཕྲིན་ལས་ལྷུན་གྲུབ་གསང་བའི་བདག །འདྲེན་མཆོག་ཨེ་ཝཾ་
པ་དེས་བདག་ལ་སྐྱོངས། །རྣམ་མང་ཐོས་པའི་ཆུ་གཏེར་བསྲུབས་པ་ལས། །ཀླུ་སྒྲུབ་་་
མཁྱེན་པའི་འོད་ཕྲེང་འཇིག་རྟེན་མིག །སྐལ་བཟང་གདུལ་བྱ་རྒྱ་མཚོའི་གཉེན་གཅིག་པུ། །
བླ་ཆེན་ཐམས་ཅད་མཁྱེན་དེས་བདག་ལ་སྐྱོངས། །ལུང་རིག་སྨྲ་བའི་དབང་ཕྱུག་མཁས་་་
ཀུན་གྱི། །གཙུག་རྒྱན་བསྟན་པའི་དཔལ་དུ་མངོན་མཐོ་བས། །ཕྲིན་ལས་བཟང་པོའི་་
གཟི་འོད་ཕྱོགས་བརྒྱར་འཕྲོ། །ཡོངས་འཛིན་བླ་མའི་ཞབས་པད་གཙུག་ན་རྒྱལ། །
200

བཤད་བྱ་རྒྱུད་གསུམ་རིམ་པ་ལས་བརྩམས་ཏེ། ། ཧ་ཅང་རྒྱས་མིན་བསྡུས་མིན་ཆ་ཚང་་་་
བར༑ །གསུང་ངག་དངོས་གཞིའི་ཁྲིད་རིམ་འཆད་དོ་ཀྱེ། །དཔྱོད་ལྡན་གཟུ་བོར་་་་་
གནས་ཀུན་དགའ་བས་ཉོན། །འདིར་ཟབ་པའི་ཚུལ་རྣམ་གྲངས་དུ་མ་དང་ལྡན་པའི།
གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་གདམས་ངག་འཆད་ཅིང་ཉམས་སུ་་་
བླང་བར་བྱ་བ་ལ། སྔོན་འགྲོ་སྣང་བ་གསུམ་གྱི་སྒོ་ནས་དཀྲི་བ་གོང་དུ་བསྟན་ཟིན་ནས།
འདིར་སྐབས་སུ་བབས་པ་ཉམས་ལེན་གྱི་དངོས་གཞི་རྒྱུད་གསུམ་གྱི་སྒོ་ནས་དཀྲི་བ་ལ། །
རྗེ་བཙུན་རིན་པོ་ཆེས། རྒྱུ་ཆོས་ཅན་འཁོར་བའི་གནས་ཚུལ། ལམ་ཇི་ལྟར་བསྒོམ་་་་་
པའི་ཚུལ། འབྲས་བུ་མཐར་ཐུག་སངས་རྒྱས་ཀྱི་སའོ། །དང་པོ་ནི་འདིར་མི་འཆད་དེ་་
མ་དག་པའི་སྣང་བའི་སྐབས་སུ་བསྟན་ཟིན་ཏོ། །ཞེས་གསུངས་ལ་དེའི་དོན་ནི་དང་པོ་དེ་་
མ་དག་པའི་སྣང་བའི་འཁོར་བའི་ཉེས་དམིགས་སྐབས་སུ་བསྟན་ཟིན་པས་དངོས་གཞིའི་་་་་
སྐབས་འདིར་མི་འཆད་ཅེས་པའོ། །
གཉིས་པ་ལམ་བསྒོམ་པའི་ཚུལ་ལ་གསུམ་སྟེ་གཞི་དམ་ཚིག་ལ་གནས་པར་བྱ་བ།
གང་ཟག་དཀྲི་བའི་ཚུལ་གང་ཡིན་པ། ངེས་ཤེས་ཁྱད་པར་ཅན་བསྐྱེད་ལ་ཏིང་ངེ་འཛིན་་་་
ངོ་ཤེས་པར་བྱ་ཞིང་ལམ་གྱི་ས་མཚམས་རྣམ་པར་གཞག་པའོ། །དང་པོ་ལ་དམ་ཚིག་མ་
ཐོབ་པ་ཐོབ་པར་བྱེད་པ་མངོན་པར་དབང་བསྐུར་བ་དང་། ཐོབ་པ་མི་ཉམས་པར་བསྲུང་
བ་དམ་ཚིག་གི་ཚོགས་སྐྱོང་བ་གཉིས། དང་པོ་ནི། དབང་གི་མངོན་པར་རྟོགས་པ་་་་་
བརྒྱད་དམ་བདུན་ལྡན་གྱི་སྒོ་ནས་སྨིན་པར་བྱས་ཟིན་པ་དེ་ཡིན། གཉིས་པ་ནི་དམ་ཚིག་་
ཟིན་ཐུན་དུ་འཆད་དོ། ། གོང་གི་གཉིས་པ་གང་ཟག་དཀྲི་བའི་ཚུལ་གང་ཡིན་པ་ལ་་་་་
བས་སྤྲོས་པ་གཅད་པའི་ཕྱིར་ཀུན་གཞི་རྒྱུ་རྒྱུད་ལ་འཁོར་འདས་དབྱེར་མེད་ཀྱི་ལྟ་བ་བསྒོམ་་
པ༑ ལམ་གྱི་ཉམས་བསྐྱེད་པའི་ཕྱིར་ལུས་ཐབས་རྒྱུད་ལ་དབང་བཞི་དང་རྗེས་སུ་འབྲེལ་་
བའི་ལམ་བསྒོམ་པ། འབྲས་བུ་སྐུ་ལྔ་མངོན་དུ་འགྱུར་བའི་ཚུལ་དང་གསུམ། དང་པོ་་་
ལ་སྔོན་འགྲོ་དང་དངོས་གཞི་གཉིས་ཡོད་པའི་སྔོན་འགྲོ་ལ། ཚོགས་གསོག་པར་བྱེད་པ་་
མཎྜལ་གྱི་རྣལ་འབྱོར། སྡིག་པ་སྦྱོང་བར་བྱེད་པ་རྡོ་རྗེ་སེམས་དཔའི་བསྒོམ་བཟླས།
བྱིན་རླབས་འཇུག་པར་བྱེད་པ་བླ་མའི་རྣལ་འབྱོར་དང་གསུམ་ལས། དང་པོ་ནི།
201

དབེན་ཞིང་ཡིད་དང་མཐུན་པའི་གནས་སུ་བསྒྲུབ་པའི་མཎྜལ་ཚོམ་བུ་ལྔ་པ། མཐའ་སྐོར་
དུ་ཅི་འབྱོར་པའི་མཆོད་པ་དང་བཅས་པར་བཤམ། རང་གི་མདུན་དུ་མཆོད་པའི་མཎྜལ་་་་
དྲི་བཟང་གི་ཆུ་དང་འབྲུ་གཙང་མ་རྣམས་སྟ་གོན་བྱས་ལ་བདེ་བའི་སྟན་ལ་སྐྱིལ་མོ་ཀྲུང་གིས་
འདུག་གོ །དེ་ནས་མདུན་གྱི་ནམ་མཁར་སྐྱབས་ཡུལ་ཐུན་མོང་མ་ཡིན་པ་བླ་མ་དང་་་་
གཉིས་སུ་མེད་པའི་ཀྱེ་རྡོ་རྗེའི་དཀྱིལ་འཁོར་གྱི་ལྷ་ཚོགས་མངོན་སུམ་ལྟ་བུར་བཞུགས་པར་་
གསལ་བཏབ་ལ། དེའི་ཐུགས་སངས་རྒྱས། གསུང་ཆོས། སྐུ་དགེ་འདུན་ཀུན་་་་་་
འདུས་སུ་ཤེས་པར་བྱས་ལ། དེ་ལ་སྙིང་ཐག་པ་ནས་བྱང་ཆུབ་མ་ཐོབ་ཀྱི་བར་གྱི་རེ་་་་་་
དང་སྐྱབས་གནས་ཞུ་བར་འདོད་པའི་འདུན་པ་དྲག་པོས། སྒྲུབ་ཐབས་ཀྱི་དབུ་ནས་་་
འབྱུང་བའི་སྐྱབས་འགྲོའི་ཚིག་རྣམས་བརྗོད་ཅིང་ཞེ་ཐག་པ་ནས་སྐྱབས་འགྲོ་མང་དུ་བྱས་་་་
ལ༑ མཐར་གསོལ་བ་བཏབ་པའི་རྐྱེན་གྱིས་སྐྱབས་ཡུལ་རྣམས་འོད་ཟེར་གྱི་རྣམ་པར་ཞུ་
སྟེ༑ རང་གི་གནས་གསུམ་མམ་སྤྱི་བོ་ནས་ཐིམ་པས་ལུས་ངག་ཡིད་གསུམ་དེ་བཞིན་ཉིད་
དང་བཅས་པ་བླ་མའི་སྐུ་གསུང་ཐུགས་ཀྱི་ངོ་བོར་མོས་པར་བྱ། སེམས་བསྐྱེད་ནི། ཚེ་
རབས་དུ་མ་ནས་ཕ་དང་མར་གྱུར་པ་རིགས་དྲུག་གི་སེམས་ཅན་འདི་རྣམས་འཁྲུལ་པ་དུ་མ་་
ལ་ལོངས་སྤྱོད་ཅིང་འཁོར་བར་སྡུག་བསྔལ་དུ་མ་ཉམས་སུ་མྱོང་བ་སྙིང་རེ་རྗེ། འདི་་་་་
རྣམས་ཀྱི་དོན་དུ་ཟུང་འཇུག་རྡོ་རྗེ་འཆང་ཆེན་པོའི་གོ་འཕང་བདག་གིས་ཅི་ནས་ཀྱང་མངོན་་
དུ་བྱ། དེའི་རྒྱུ་རྐྱེན་གྱི་གཙོ་བོ་ཟབ་མོ་རྡོ་རྗེ་ཐེག་པའི་ལམ་ཉམས་སུ་ལེན་པ་ལ་འཇུག་་་་
སྙམ་པའི་འདུན་པ་དྲག་པོ་བསྐྱེད་ལ། ངག་ཏུ་སེམས་ཅན་ཐམས་ཅད་ཀྱི་དོན་དུ་རྫོགས་་་་
པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་བདག་གིས་ལམ་ཟབ་མོ་ཉམས་་་
སུ་བླང་བར་བགྱིའོ་ཞེས་ལན་གསུམ་བརྗོད། དེ་ནས་བསྒྲུབ་པའི་མཎྜལ་ལ་དམིགས་ཏེ་་
སྲ་བྷ་ཝའི་སྔགས་བརྗོད་ཅིང་སྟོང་པར་སྦྱང་། སྟོང་པའི་ངང་ལས་ཧཱུཾ་ལས་རིན་པོ་ཆེ་སྣ་་་་
ཚོགས་ལས་གྲུབ་པའི་གཞལ་ཡས་ཁང་གྲུ་བཞི་སྒོ་བཞི་རྟ་བབས་བཞིས་མཛེས་པ། རྒྱན་
ཐམས་ཅད་ཀྱིས་བརྒྱན་པ། མཚན་ཉིད་ཐམས་ཅད་ཡོངས་སུ་རྫོགས་པའི་དབུས་སུ་སེང་
གེ་ཆེན་པོ་བརྒྱད་ཀྱིས་བཏེག་པའི་རིན་པོ་ཆེའི་ཁྲིའི་སྟེང་དུ་སྣ་ཚོགས་པདྨ་དང་ཉི་མ་ཟླ་བ་་་
རྣམས་བརྩེགས་པའི་གདན་ལ་རྩ་བའི་བླ་མ་དམ་པ་དུས་གསུམ་གྱི་རྒྱལ་བ་སྲས་དང་བཅས་2ན
202

པའི་ངོ་བོ། རྣམ་པ་རིགས་དྲུག་པ་རྡོ་རྗེ་འཆང་ཆེན་པོ་སྐུ་མདོག་ཨིནྡྲ་ནཱི་ལ་ལྟར་སྔོ་ཞིང་་་་
དྭངས་ལ་འོད་འབར་བ། ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་ཐུགས་ཀར་་་་་
བསྣོལ་བའི་ཚུལ་གྱིས་འཛིན་པ། ཞལ་འཛུམ་ཞིང་ཁྲོ་ལ་སྒེག་ཅིང་ཆགས་པའི་ཉམས་་་་་
དང་ལྡན་པ། དབུ་སྐྲ་རལ་པའི་ཐོར་ཅོག་སྤྱི་བོར་བཅིངས་ཤིང་ལྷག་མ་ཅུང་ཟད་ལྕང་་་་་
ལོའི་ཚུལ་དུ་འཕྱང་བ། རིན་པོ་ཆེ་དང་རུས་པའི་རྒྱན་གྱིས་བརྒྱན་ཞིང་དར་སྣ་ཚོགས་ཀྱི་་
ན་བཟའ་གསོལ་བ། ཁ་དོག་སྣ་ཚོགས་པའི་འོད་ཟེར་དུ་མ་འཕྲོ་ཞིང་སྡུད་པ། འགྱིང་་་
བ་དང་བཅས་པའི་སྒོ་ནས་ཞབས་གཉིས་རྡོ་རྗེའི་སྐྱིལ་ཀྲུང་གིས་བཞུགས་པ། དེའི་་་་་
མཐའ་སྐོར་དུ་བརྒྱུད་པའི་བླ་མ་རྣམས་ཀྱང་རྡོ་རྗེ་འཆང་གི་རྣམ་པར་ཞལ་ནང་དུ་ཕྱོགས་ཏེ་་
བཞུགས་པ། ཤར་དུ་ཡི་དམ་རྒྱུད་སྡེ་བཞིའི་དཀྱིལ་འཁོར་གྱི་ལྷ་ཚོགས། ལྷོར་སངས་་
རྒྱས་ལོངས་སྐུ་དང་སྤྲུལ་སྐུའི་ཆ་ལུགས་ཅན། ནུབ་ཏུ་ཐེག་ཆེན་གྱི་ཆོས་ཀྱི་གླེགས་བམ་་་་
དར་གྱི་ན་བཟའ་ཅན། བྱང་དུ་འཕགས་པའི་དགེ་འདུན་ཁྱིམ་པ་དང་རབ་ཏུ་བྱུང་་་་་་
དཔའ་བོ་དང་རྣལ་འབྱོར་མའི་ཆ་ལུགས་ཅན། མཐའ་སྐོར་ཀུན་ཏུ་ཆོས་སྲུང་ནོར་ལྷ་་་་
ཚོགས་དང་བཅས་པ་དཔག་ཏུ་མེད་པས་བསྐོར་བ་སྤྲིན་ཕུང་གཏིབས་པ་ལྟར་དཔག་ཏུ་མེད་་
པ་བཞུགས་པར་བསམས་ལ། དེ་རྣམས་ཀྱི་ཐུགས་ཀ་ནས་འོད་ཟེར་འཕྲོས་པས་བླ་མ་ཡི་
དམ་ལ་སོགས་པ་ཐམས་ཅད་སྤྱན་དྲངས། སོ་སོ་ལ་གཉིས་སུ་མེད་པར་ཐིམ་པར་བརྟེན་
ནས་སྐྱབས་གནས་ཀུན་འདུས་པའི་ངོ་བོ་ཡིན་སྙམ་དུ་བསམ། མོས་གུས་ཀྱི་གདུང་་་་་
ཤུགས་བསྐྱེད་ལ། གང་གི་དྲིན་གྱིས་བདེ་ཆེན་ཉིད་ལ་སོགས་པ་དང་། རྩ་བརྒྱུད་ཀྱི་བླ་
མའི་བསྟོད་པ་ཅི་ཤེས་པས་བསྟོད་ཅིང་གསོལ་བ་གདབ། མཆོད་པ་རྣམས་རྒྱ་ཆེན་པོར་་་
བློས་སྤྲུལ་ལ་ཨོ་གུ་རུ་བུདྡྷ་བོ་དྷི་སཏྭ་ས་པ་རི་ཝཱ་ར་ཨགྷི་ལ་སོགས་པས་ཕུལ། དེ་ནས།
ཞིང་དང་བསམ་པ་དངོས་པོ་གསུམ། །གཅིག་ཏུ་བསྲེས་ལ་གསོལ་བ་ཐོབ། །ཅེས་་་་་
གསུངས་པ་ལྟར་དབུལ་བའི་ཡུལ་ནི། སྐྱབས་ཡུལ་མདུན་གྱི་ནམ་མཁར་བཞུགས་པ་ལ།
བསམ་པ་ནི་སེམས་ཅན་ཐམས་ཅད་ཀྱི་དོན་དུ་དམིགས་ནས། དངོས་པོ་སྡིག་དང་་་་་་
འདྲེས་པའི་ལོངས་སྤྱོད་དེ། དེ་ཡང་ངོ་བོ་རང་གི་ལུས་ལོངས་སྤྱོད་དུས་གསུམ་་་་་
སམསབསགས་པའི་དགེ་བའི་དངོས་པོ་ཀུན། རྣམ་པ་རི་གླིང་ཉི་ཟླ་དང་བཅས་པ་ལ། ལྷ་་་་
203

མིའི་འདོད་ཡོན་ལོངས་སྤྱོད་དཔལ་འབྱོར་ཕུན་སུམ་ཚོགས་པ་དུ་མས་བརྒྱན་པ། འཇིག་་
རྟེན་གྱི་ཁམས་རབ་འབྱམས་རྒྱས་པར་བཀང་ནས་ཕུལ་བར་བསམས་ཏེ། གསང་འདུས་
ལས༑ ཞིང་འདི་རིན་ཆེན་སྣ་བདུན་གྱིས། །མཁས་པ་དག་གིས་ཡོངས་བཀང་སྟེ། །
དངོས་གྲུབ་འདོད་པས་དངོས་གྲུབ་ཕྱིར། །བློ་དང་ལྡན་པས་ཉིན་རེ་དབུལ། །ཞེས་སོ། །
དེ་ལྟ་བུའི་དབུལ་ཡུལ་ལ་སོགས་པ་གསུམ་ཀ་རང་བཞིན་མེད་པར་ཤེས་པའི་སྒོ་ནས་་་་་
མཎྜལ་ཚོམ་བུ་བདུན་མ་ལན་གྲངས་བརྒྱ་རྩ་ལ་སོགས་པ་ཕུལ་ལ། བར་སྐབས་རྣམས་་་་
སུ་ཐུགས་རྗེས་འགྲོ་བའི་དོན་དུ་བཞེས་སུ་གསོལ། ཞེས་པའི་རྗེས་སུ་བཞེས་ནས་བདག་
གི་རྒྱུད་ལ་བསོད་ནམས་དང་ཡེ་ཤེས་ཀྱི་ཚོགས་གཉིས་ཡོངས་སུ་རྫོགས་པར་བྱིན་གྱིས་་་་་་
བརླབ་ཏུ་གསོལ། སྒྲིབ་གཉིས་བག་ཆགས་དང་བཅས་པ་བྱང་ཞིང་དག་པར༔ རིམ་པ་
གཉིས་ཀྱི་ཏིང་ངེ་འཛིན་ཁྱདཔར་ཅན་རྒྱུད་ལ༴ སྐུ་གཉིས་ཀྱི་གོ་འཕང་དམ་པ་ཐོབ་པར
ཞེས་གསོལ་བ་དྲག་ཏུ་གདབ། ཡང་མཎྜལ་ཕུལ་ཞིང་གསོལ་བ་གདབ། མཐར་་་་་
མཎྜལ་ཚོམ་བུ་སོ་བདུན་མ་དང་། གང་གི་མཆོད་རྫས་ལ་སོགས་ཀྱང་བྱ། ཤེས་ཤིང་་་་
ནུས་ན་ཕྱོགས་བཅུ་དུས་གསུམ་མ་ལ་སོགས་པས་ཀྱང་གསོལ་བ་བཏབ་པས། མཆོད་་་་་
ཡུལ་རྣམས་མཐའ་ནས་འོད་ཟེར་གྱི་རྣམ་པར་ཞུ་ནས་རྩ་བའི་བླ་མ་ལ་ཐིམ་པར་བསམ།
རྩ་བའི་བླ་མའང་རང་གི་སྤྱི་བོར་ཐིམ་པས་རང་གི་སྙིང་པདྨ་འདབ་བརྒྱད་ཀྱི་རྣམ་པར་གྱེས་་་
པའི་དབུས་སུ་ཟླ་བའི་དཀྱིལ་འཁོར་གྱི་སྟེང་དུ་བཞུགས་ཏེ། དུས་རྟག་ཏུ་བྱིན་གྱིས་རློབ་
ཅིང་མགོན་སྐྱབས་མཛད་པ་ཡིན་སྙམ་དུ་བསམས་ལ། དད་མོས་རྩེ་གཅིག་པས་དེ་ཉིད་་
ལ་ཡིད་ཅུང་ཟད་མཉམ་པར་གཞག །ཐུན་ལས་ལྡངས་པ་ན་ཐོས་པ་རྒྱ་མཚོ་མའི་མཐར་།
སྐྱེ་བ་ཀུན་ཏུ་ཡང་དག་བླ་མ་དང་། །ཞེས་སོགས་ཇི་ལྟར་རིགས་པའི་བསྔོ་བ་དང་སྨོན་་་་
ལམ་བྱ་ཞིང་ཐུན་མཚམས་རྣམས་སུ་ཡང་སྒོ་གསུམ་ལོངས་སྤྱོད་དང་བཅས་པས་བླ་མ་་་་་
ཞབས་ཏོག་ཏུ་ཅི་འགྱུར་གྱི་ཐབས་ལ་འབད་པར་བྱ། ཚོགས་རྫོགས་པའི་རྟགས་ནི།
བླ་མ་ལ་སྔར་བས་མོས་གུས་ཆེར་སོང་བ་དང་། གནས་ཁང་ཡིད་དུ་འོང་ཞིང་བློ་ཕེབས་་་་
པ་དང་། རྨི་ལམ་དུ་བླ་མ་དང་མཇལ་ཏེ་དགྱེས་པའི་རྣམ་འགྱུར་དང་ལྡན་པ་དང་། ཁྲི་་
སྟན་ལ་འདུག་པ་དང་། གོས་རྒྱན་བཟང་པོས་བརྒྱན་པ་ལ་སོགས་པ་འབྱུང་ངོ་། །
204

གཉིས་པ་རྡོ་རྗེ་སེམས་དཔའི་སྒོམ་བཟླས་ནི། སྒྲུབ་ཐབས་ཀྱི་དབུ་ནས་འབྱུང་བ་་
ལྟར་གྱི་རྡོ་རྗེ་སེམས་དཔའི་སྒོམ་བཟླས་ཐུན་བཞིར་བཅད་ལ་ཉམས་སུ་བླང་། དེའི་ཚེ་་་་
བཤགས་པ་བྱེད་པའི་རྟེན་གྱི་གང་ཟག་རང་ཉིད་དཀོན་མཆོག་གསུམ་ལ་སྐྱབས་སུ་སོང་་་་་
ཞིང་བསམ་པ་བྱང་ཆུབ་ཀྱི་སེམས་དང་ལྡན་པ་ནི་རྟེན་གྱི་སྟོབས། སྔར་བྱས་ཀྱི་སྡིག་པ་་་
ལ་འགྱོད་པ་དྲག་པོ་བསྐྱེད་པ་ནི་རྣམ་པར་སུན་འབྱིན་པའི་སྟོབས། ད་ཕྱིན་ཆད་སྲོག་ལ་་་
བབས་ཀྱང་སྡིག་པ་མི་བྱེད་སྙམ་པ་ནི་སླན་ཆད་སྡོམ་པའམ་སོར་ཆུད་པའི་སྟོབས། སྡིག་་་
པའི་གཉེན་པོར་དགེ་བ་སྟོབས་ཆེན་བསྒྲུབ་སྙམ་ཞིང་། ཕྱིས་ཀྱང་དེ་ལྟར་དུ་བསྒྲུབ་པ་ནི་་
གཉེན་པོ་ཀུན་ཏུ་སྤྱོད་པའི་སྟོབས་ཏེ། སྟོབས་བཞི་ཚང་བའི་བཤགས་པ་བྱ་ཞིང་རྡོ་རྗེ་་་་
སེམས་དཔའ་རང་ལ་ཐིམ་པའི་རྐྱེན་གྱིས་དྲི་མ་བག་ཆགས་དང་བཅས་པ་བྱང་ཞིང་དག་་་་་
ནས་རང་གི་ལུས་ངག་ཡིད་གསུམ་རྡོ་རྗེ་སེམས་དཔའི་སྐུ་གསུང་ཐུགས་ཀྱི་ངོ་བོར་བྱིན་གྱིས་
བརླབས་པའི་མོས་པ་བྱ། མཐར་སྦྱང་བྱའི་སྡིག་པ། སྦྱོང་བ་པོའི་གང་ཟག །སྦྱོང་་་
བྱེད་ཀྱི་ཐབས་གསུམ་ཀ་རང་བཞིན་གྱིས་མ་གྲུབ་པར་ཤེས་པའི་སྒོ་ནས་མི་དམིགས་པ་་་་
ངང་ལ་ཅུང་ཟད་གཞག །རྟགས་ནི་དགེ་སྦྱོར་ལ་སྤྲོ་བ་དང་། དམིགས་པ་གསལ་་་་་
དང་༑ རྨི་ལམ་དུ་ཁྲུས་བྱས་པ་སོགས་འབྱུང་ངོ། །གསུམ་པ་བླ་མའི་རྣལ་འབྱོར་ནི། །
རྗེ་བཙུན་རིན་པོ་ཆེའི་ཁྲིད་ཡིག་ལས་དང་པོ་སློབ་མ་ཁྲིད་པའི་ཚེ། བླ་མ་ལ་གསོལ་བ་་་་
གདབ་ཅིང་མོས་གུས་དྲག་པོ་ཞག་འགའ་བྱེད་དུ་གཞུག །ཅེས་དང་། འཁོར་འདས་་་་་
དབྱེར་མེད་ཀྱི་འགྲེལ་པ་ལས་ཀྱང་། ལྷན་ཅིག་སྐྱེས་པའི་ཆོས་གསུམ་ཉམས་སུ་བླང་བར་
འདོད་པས་དང་པོར་བླ་མ་ཚད་མར་བྱ་བ་བླ་མ་ལ་མོས་གུས་ཚུད་ཚུད་དུ་བསྒོམ། ཞེས་་་་
གསུངས་ཏེ། དེའི་དོན་ནི། འཚང་རྒྱ་བ་ལ་སེམས་ཀྱི་གནས་ལུགས་རྟོགས་དགོས་་་་་
ཤིང་༑ དེ་རྟོགས་པ་བླ་མ་མཉེས་པར་བྱས་པའི་ཞལ་ལས་དབང་དང་གདམས་ངག་ཐོབ་་་
པ་དང་། རང་ཉིད་ཀྱིས་བསོད་ནམས་ཀྱི་ཚོགས་རྒྱ་ཆེན་པོ་བསགས་པ་ལ་རག་ལས་ཀྱི།
ཐབས་གཞན་གང་གིས་ཀྱང་ལྷན་ཅིག་སྐྱེས་པའི་ཡེ་ཤེས་མི་རྙེད་དེ། རྩ་རྒྱུད་ལས། །
གཞན་གྱིས་བརྗོད་མིན་ལྷན་ཅིག་སྐྱེས། །ཞེས་སོགས་དང་། སམྦུ་ཊ་ལས། ནང་གི་
དབྱེ་བ་འདི་ཉིད་ནི། ། བླ་མའི་ཞལ་ལས་རྙེད་པར་འགྱུར། །ཞེས་དང་། ཡེ་ཤེས་་་་་
205

གྲུབ་པ་ལས། གང་ལ་བླ་མའི་དྲིན་ཡོད་པ། །དེ་ཡིས་དེ་ཉིད་རྙེད་པར་འགྱུར། །
ཞེས་དང་། རྣལ་འབྱོར་མ་ཀུན་སྤྱོད་ལས། གང་གི་དྲིན་གྱིས་བདེ་ཆེན་ཉིད། །
སོགས་དང་། རྡོ་རྗེ་དྲིལ་བུ་པས། བླ་མའི་བྱིན་རླབས་ཙམ་གྱིས་ནི། །སྐད་ཅིག་་་་་་
ཉིད་ལ་འབྱུང་གང་ཡིན། །ཞེས་གསུངས་སོ། །བྱིན་རླབས་དེ་ཡང་མོས་གུས་མེད་་་་
ལ་མི་འབྱུང་བས། མོས་གུས་ལ་རག་ལས་ཤིང་། མོས་གུས་བསྒོམ་ཚུལ་ཡང་རང་དང་
ཕྱོགས་རིས་མཐུན་པ་དང༌། ཟས་ནོར་གྱིས་ཕན་བཏགས་པ་སོགས་རྒྱུ་མཚན་དུ་བྱས་་་་་
ནས་མོས་པ་བསྒོམ་པ་ལ་རྨོངས་དད་ཟེར་བ་ཡིན། ཇི་ལྟར་བསྒོམ་ན་རྗེ་ས་པཎ་གྱིས།
བླ་མ་སངས་རྒྱས་ཉིད་ཡིན་ཞེས། །བྱ་བ་དབང་བསྐུར་ཐོབ་ནས་ཡིན། །ཞེས་གསུངས་པ་
ལྟར༑ རྒྱུ་དུས་ཀྱི་དབང་དག་བྱ་དག་བྱེད་ངོ་འཕྲོད་པའི་དབང་བཞི་མཚན་ཉིད་དང་ལྡན་་
པ་སྐུར་བ་པོ་དེ། བདག་ལ་སངས་རྒྱས་ཀྱི་མཛད་པ་ཐམས་ཅད་མཛད་མཁན་ཡིན་པས་་་
སངས་རྒྱས་ཐམས་ཅད་འདུས་པའི་ངོ་བོ་སྐུ་བཞིའི་བདག་ཉིད་ཅན་དང་། རིགས་ལྔ་་་་
བདག་ཉིད་རིགས་དྲུག་པ་རྡོ་རྗེ་སེམས་དཔའི་ངོ་བོར་ཤེས་པའི་སྒོ་ནས་མོས་གུས་ཀྱི་གདུང་་
ཤུགས་བསྐྱེད་ལ། གསོལ་བ་འདེབས་པ་ལ་བརྩོན་པར་བྱ་སྟེ། ཕྱག་ཆེན་ཐིག་ལེ་་་་
ལས༑ གང་ཞིག་དབང་བསྐུར་སྦྱིན་བྱེད་པ། །དེ་ནི་རྡོར་སེམས་ལྟ་བུར་བལྟ། །
ཞེས་དང་། རྡོ་རྗེ་གུར་ལས། སློབ་དཔོན་སྟོན་པར་གྱུར་པ་ནི། །སངས་རྒྱས་ཀུན་་་་
གྱིས་ཕྱག་མཛད་པ། ། བདག་ཅག་རྣམས་ཀྱི་ཕ་དང་མ། ། འདི་ཉིད་ཡིད་ལ་བསམ་་་་་
པར་བྱ། །ཞེས་དང་། བླ་མ་ལྔ་བཅུ་པ་ལས། དེ་བྱིན་སངས་རྒྱས་ཐམས་ཅད་ལ། །
རྟག་ཏུ་བྱིན་པ་ཉིད་དུ་འགྱུར། །དེ་བྱིན་བསོད་ནམས་ཚོགས་ཡིན་ཏེ། །ཚོགས་ལས་་་་
དངོས་གྲུབ་མཆོག་ཏུ་འགྱུར། །ཞེས་གསུངས་པས་སོ། །ཉམས་སུ་བླང་བའི་ཚུལ་་་་་
དངོས་ནི། རང་གི་སྤྱི་བོར་སེང་གེ་ཆེན་པོ་བརྒྱད་ཀྱིས་བཏེག་པའི་རིན་པོ་ཆེའི་ཁྲི་སྣ་་་་
ཚོགས་པདྨ་དང་ཉི་མ་ཟླ་བའི་སྟེང་དུ་རྩ་བའི་བླ་མ་རྡོ་རྗེ་འཆང་གི་སྐུའི་རྣམ་པར་གོང་ལྟར་་་་
གསལ་བཏབ་ལ། དེའི་ཐུགས་ཀ་ནས་འོད་ཟེར་ཕོ་ཉ་ལྟ་བུ་འཕྲོས་པས། རང་བཞིན་་་
གྱི་གནས་ནས་རྩ་བརྒྱུད་ཀྱི་བླ་མ་ཡི་དམ་ལྷ་ཚོགས། དཀོན་མཆོག་རིན་པོ་ཆེ་རྣམ་་་་་་
གསུམ༔ ཆོས་སྲུང་ནོར་ལྷའི་ཚོགས་དང་བཅས་པ་བསམ་གྱིས་མི་ཁྱབ་པ་སྤྱན་དྲངས་ཏེ།
206

བླ་མའི་སྐུ་ལ་གཉིས་སུ་མེད་པར་ཐིམ་པར་བསམས་ནས། དེ་ཉིད་བདག་ལ་ཐར་ལམ་་་
སྟོན་པའི་བླ་མ། དངོས་གྲུབ་སྩོལ་བའི་ཡི་དམ། འཇིགས་པ་སྐྱོབ་པའི་སྐྱབས་གནས།
ས
བར་ཆད་སེལ་བའི་ཆོས་སྐྱོང་། དགོས་འདོད་སྩོལ་བའི་ནོར་ལྷ། བླ་མ་ཐམས་ཅད་ཀྱི་
འདུས་སྐུ། ཡི་དམ་ཐམས་ཅད་ཀྱི་བདག་ཉིད། སངས་རྒྱས་ཐམས་ཅད་ཀྱི་ངོ་བོ། །
དམ་ཆོས་ཐམས་ཅད་ཀྱི་འབྱུང་གནས། དགེ་འདུན་ཐམས་ཅད་ཀྱི་མངའ་བདག །
ཆོས་སྐྱོང་ཐམས་ཅད་ཀྱི་གཙོ་བོ། ནོར་ལྷ་ཐམས་ཅད་ཀྱི་རང་བཞིན། མདོར་ན་་་་་
སྐྱབས་གནས་ཐམས་ཅད་གཅིག་ཏུ་འདུས་པའི་ངོ་བོ། རིགས་ཐམས་ཅད་དང་དཀྱིལ་་་་་
འཁོར་ཐམས་ཅད་ཀྱི་བདག་པོ། ཡོན་ཏན་རིན་པོ་ཆེ་དུ་མའི་འབྱུང་གནས། གསོལ་བ་
བཏབ་ན་འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་མ་ལུས་པ་སྩོལ་བར་་་་་
མཛད་པ་པོ་འདི་ཁོ་ན་ཡིན་སྙམ་པའི་བཅོས་མ་མ་ཡིན་པའི་མོས་གུས་ཀྱི་གདུང་བའི་ཤུགས་
དྲག་པོ་བཅད་དུ་མེད་པ་དུང་དུང་པ་ཡང་དང་ཡང་དུ་བསྐྱེད་ལ་ངག་ཏུ། སྤྱི་གཙུག་པདྨ་ཉི་
ཟླའི་གདན་སྟེང་དུ། །དྲིན་ཅན་རྩ་བའི་བླ་མ་རྡོ་རྗེ་འཆང་། །སྐྱབས་གནས་ཀུན་འདུས་
ཞབས་ལ་གསོལ་བ་འདེབས། །དབང་དང་དངོས་གྲུབ་ཐམས་ཅད་སྩལ་དུ་གསོལ། །
ལུས་ལ་བུམ་པའི་དབང་མཆོག་སྩལ་དུ་གསོལ། །ངག་ལ་གསང་བའི་དབང་མཆོག །
སེམས་ལ་གསུམ་པའི་དབང་མཆོག ། རླུང་ལ་བཞི་བའི་དབང་མཆོག །རྣམ་དག་་་་་
དབང་གི་ཆོ་ག་ལས་ཐོབ་པའི། །མཉམ་རྗེས་བཟའ་བསྲུང་མི་འབྲལ་དམ་ཚིག་རྣམས། །
འབད་རྩོལ་དྲག་པོས་སྲུང་སྡོམ་ནུས་པ་དང་། །ཉེས་ལྟུང་དྲི་མ་མེད་པར་བྱིན་གྱིས་རློབས། །
གསལ་སྟོང་ཟུང་འཇུག་རྒྱུ་ཡི་ལྷན་སྐྱེས་དང་། །བསྐྱེད་རྫོགས་ཡེ་ཤེས་ལམ་གྱི་ལྷན་སྐྱེས་་
ཆེ༑ །སྤྲུལ་ཆོས་ལོངས་སྐུ་འབྲས་བུའི་ལྷན་སྐྱེས་རྣམས། །དབྱེར་མེད་ལྷན་སྐྱེས་་་་་
རྟོགས་པར་བྱིན་གྱིས་རློབས། །ཞེས་སྙིང་གི་དཀྱིལ། རུས་པའི་གཏིང་ནས་གདུང་་་་་
བའི་དབྱངས་དྲག་པོས་གསོལ་བ་ཡང་དང་ཡང་དུ་གདབ། བདག་སྐྱིད་རུང་སྡུག་རུང་རེ་་
ས་ལྟོས་ས་བླ་མ་རིན་པོ་ཆེ་ལས་མེད་དོ་སྙམ་དུ་གློ་སྙིང་བྲང་གསུམ། སྤྱི་བོ་མཐིལ་བཞི་
བླ་མ་ལ་ལིངས་ཀྱིས་གཏད། ལུས་ཀྱི་བ་སྤུ་གཡོ་བ་དང་། མིག་ནས་མཆི་མ་འཁྲུགས་
པ་ལ་སོགས་པའི་ཉམས་མ་སྐྱེས་ཀྱི་བར་དུ་མོས་གུས་བསྒོམ་ཞིང་གསོལ་བ་གདབ，
207

མཐར་བླ་མའི་སྐུ་དེ་འོད་ཟེར་འཇའ་མཚོན་ལྟ་བུའི་རྣམ་པར་ཞུ་སྟེ། རང་གི་སྤྱི་བོ་ནས་་་་་
ཐིམ་པས་བླ་མའི་སྐུ་གསུང་ཐུགས་ཡོན་ཏན་ཕྲིན་ལས་དང་བཅས་པའི་བྱིན་རླབས་ལུ་་་་་
ངག་ཡིད་གསུམ་བྱ་བྱེད་དང་བཅས་པ་ལ་ཞུགས། དབང་བཞི་ཐོབ། དྲི་མ་བཞི་དག །
སྒོ་གསུམ་བྱ་བྱེད་དང་བཅས་པ་རིམ་བཞིན་སྐུ་གསུང་ཐུགས་རྡོ་རྗེ་དང་སྙིང་པོ་ཀྱེ་རྡོ་རྗེ་་་་
རང་བཞིན་དུ་གྱུར། རང་སེམས་བླ་མ་སྐུ་བཞིའི་བདག་ཉིད་དུ་ཤེས་པའི་ངང་ནས་་་་་
གསལ་སྟོང་འཛིན་མེད་ཀྱི་ངང་དུ་སེང་ངེ་གཞག །རྗེས་བསྔོ་བ་དང་སྨོན་ལམ་བྱ།
F +
ཐུན་མཚམས་རྣམས་སུ་བླ་མ་ལ་ལུས་ཀྱིས་ཕྱག་དང་བསྐོར་བ་སོགས་བྱེད+ ++ས་། ངག་གིས་་་་
བསྟོད་པ་འདོན། སྙན་པ་བརྗོད། ཡིད་ཀྱིས་བླ་མ་འདི་བདག་གིས་བྱང་ཆུབ་མ་ཐོབ་་་
བར་གྱི་རེ་ས་དང་སྐྱབས་གནས་ཡིན་སྙམ་དུ་བསམ། ཉིན་མོ་སྤྱི་གཙུག་དང༌། མཚན་
མོ་སྙིང་གི་དཀྱིལ་འཁོར་དུ་བསྒོམ། དུས་རྟག་ཏུ་བླ་མ་ཡིད་ལ་དྲན་པའི་སྒོ་ནས་མོས་་་་་
གུས་མ་ཤོར་བར་བྱ། ཕན་ཡོན་ནི། རབ་ཕྱག་རྒྱ་ཆེན་པོ་མཆོག་གི་དངོས་གྲུབ།
འབྲིང་གྲུབ་ཆེན་བརྒྱད་ལ་སོགས་པ་དང་། ཞི་རྒྱས་དབང་དྲག་ལ་སོགས་པའི་དངོས་་་་་
གྲུབ་ཐམས་ཅད་བླ་མའི་བྱིན་རླབས་ལས་འབྱུང་བ་ཡིན། དེ་བས་ན་བླ་མའི་རྣལ་འབྱོར་་་་
འདི་གང་ཟག་རབ་ཀྱི་ལམ་གྱི་དངོས་གཞི། འབྲིང་གི་ལམ་གྱི་བོགས་འདོན། ཐ་མའི་
ལམ་གྱི་སྔོན་འགྲོ་དང་། གེགས་དང་སྐྱོན་ཐམས་ཅད་བླ་མའི་རྣལ་འབྱོར་གྱིས་སེལ།
ཡོན་ཏན་ཐམས་ཅད་བླ་མའི་རྣལ་འབྱོར་ལ་བརྟེན་པའི་ཚུལ་མཐའ་ཡས་པ་ཞིག་གསུངས་་་་
པ་རྣམས་ཤེས་པར་བྱས་ལ་། དུས་སྐབས་ཀུན་ཏུ་བླ་མའི་ལམ་འདི་ལ་ཉམས་ལེན་་་་་
གནད་དུ་ཆེ། སྐལ་ལྡན་ཀུན་གྱིས་འདི་ལ་འབུངས་ཤིག། །
༈ གཉིས་པ་དངོས་གཞི་ལ་ལྔ་སྟེ། ལྟ་བ་དབང་གི་རྗེས་ལ་སྟོན་པའི་རྒྱུ་མཚན།
རིམ་པ་གཉིས་ཀྱི་ཐོག་མར་བསྒོམ་པའི་དགོས་པ། གཞི་གང་གི་སྟེང་དུ་བསྒོམ་པ།
བསྒོམ་བྱ་ལྟ་བའི་ངོ་བོ། ཇི་ལྟར་བསྒོམ་པའི་ཚུལ་ལོ། །དང་པོ་ནི། དབང་གི་ཡེ་་་་
ཤེས་ལ་གང་ཟག་གི་བདག་ཏུ་ལོག་པར་རྟོགས་པ་དགག་པ་དང༌། ཡེ་ཤེས་དེའི་རྒྱུ་་་་་
བསྒོམ་པར་བྱ་བའི་ཕྱིར་དབང་གི་རྗེས་ལ་སྟོན་ཏེ། རྩ་རྒྱུད་ལས། ཕྱི་ནས་དེ་ཉིད་ཡང་་
དག་བཤད། །རྣམ་དག་ཡེ་ཤེས་གཟུགས་ཅན་དང་། །འཁོར་བ་རྣམ་པར་རྟོག་པ་ལ། །
208

ཁྱད་པར་ཅུང་ཟད་ཡོད་མ་ཡིན། །ཞེས་སོ། །གཉིས་པ་ནི། བསྐྱེད་རྫོགས་ཀྱི་ལམ་
བསྒོམ་པ་ཐམས་ཅད་རྣམ་པ་དེ་དང་དེར་སྣང་ཡང་ངོ་བོ་སེམས་ཉིད་ལྷན་ཅིག་སྐྱེས་པའི་ཡེ་་་
ཤེས་ལས་མ་འདས་པར་ཤེས་པའི་ཆེད་ཡིན་ཏེ། ཁ་སྦྱོར་ལས། དང་པོར་སྟོང་ཉིད་་་་་
བསམས་པསནི། །ལུས་ཅན་རྣམས་ཀྱི་དྲི་མ་བཀྲུ། །ལུས་སོགས་སྟོང་པའི་ཞིང་ས་ལ། །
བློ་དང་ལྡན་པས་ས་བོན་གདབ། །ཅེས་སོ། །གསུམ་པ་ནི། ཀུན་གཞི་རྒྱུ་རྒྱུད་ཀྱི་་་
སྟེང་དུ་བསྒོམ་སྟེ། གཞུང་ལས། ཀུན་གཞི་རྒྱུ་རྒྱུད་ལ་འཁོར་འདས་ཚང་བས་རྩ་རྒྱུད་་་་
ཅེས་གསུངས་སོ། །ཀུན་གཞི་དེ་ཇི་ལྟ་བུ་ཞེ་ན། ལང་ཀར་གཤེགས་པ་དང༌། རྒྱན་་་
སྟུག་པོ་བཀོད་པ་ལས་གསུངས་པའི་ཀུན་གཞིའི་ངོས་འཛིན་ལ། སེམས་ཙམ་པས་ཤེས་་་་
པ་བདེན་པར་གྲུབ་པ་བག་ཆགས་བདེན་གྲུབ་ལ་བསྒོ་བའི་གཞིར་གྱུར་པ་ཞིག་ལ་འདོད་་་་་
ཀྱང་༑ འདིར་ནི་རྣལ་འབྱོར་དབང་ཕྱུག་གི་བཞེད་པས་སེམས་མྱོང་རིག་བྱེ་བྲག་ཏུ་མ་ཕྱེ་་་
བ་རིས་སམ་ཕྱོགས་སུ་མ་ཆད་པ་ཐབས་རིག་པ་གསལ་ལ་མ་འགགས་པ། ངོ་བོ་སྟོང་པ་་
ཉིད་ལ་ཀུན་གཞིར་བཞེད་པ་ཡིན་ནོ་ཞེས་གོང་མ་རྣམས་ཀྱིས་གསུངས་ལ། དེའི་དོན་ནི།
ཀུན་གཞི་དེ་མྱོང་བ་གསལ་རིག་གི་ཆ་ནས་འཇོག་པས་སེམས་མྱོང་རིག །ཡུལ་གྱི་རྣམ་པ་
ཡོངས་སུ་རྒྱ་མ་ཆད་པས་བྱེ་བྲག་ཏུ་མ་ཕྱེ་བ། དགེ་མི་དགེ་གང་གི་ཡང་ཕྱོགས་སུ་མ་ལྷུང་་
བས་རིས་སམ་ཕྱོགས་སུ་མ་ཆད་པ། ཐ་སྙད་བདེན་པ་ཐབས་དང་། དོན་དམ་བདེན་་་་
པ་ཐབས་བྱུང་གཉིས་ལས་ཐ་སྙད་བདེན་པ་ཡིན་པས་ཐབས། སེམས་ཅན་ནས་སངས་་་་
རྒྱས་ཀྱི་བར་དུ་གསལ་ཙམ་རྒྱུན་མ་ཆད་པས་རིག་པ་གསལ་ལ་མ་འགགས་པ། རང་་་་
བཞིན་སྤྲོས་པའི་མཐའ་ཐམས་ཅད་དང་བྲལ་བས་ངོ་བོ་སྟོང་པ་ཉིད་དེ། རྒྱུ་མཚན་དེ་ཉིད་
ཀྱིས་ན་འཁོར་འདས་ཐམས་ཅད་ཀྱི་བྱ་བྱེད་རུང་བ་ཡིན་ཏེ། གང་ལ་སྟོང་པ་ཉིད་རུང་བ། །
དེ་ལ་ཐམས་ཅད་རུང་བ་ཡིན། །ཞེས་སོ། །དེ་བས་ན་ཀུན་གཞིར་འཇོག་པ་ནི་གསལ་་
བའི་ཆ་ནས་འཇོག་པ་གཙོ་ཆེ། ཆོས་དབྱིངས་སུ་འཇོག་པ་སྟོང་པའི་ཆ་ནས་འཇོག་པ་་་་་
གཙོ་ཆེ། ངོ་བོ་ཟུང་འཇུག་ཡིན་པ་ལ་ནི་ཁྱད་པར་མེད་དོ། །ཞེས་བསྟན་པ་རྒྱས་པའི་་་་
ཉི་འོད་ལས་གསུངས། དེ་ལྟར་ན་འདིར་བསྟན་པའི་ཀུན་གཞི་ནི་རྣམ་ཤེས་ཚོགས་བརྒྱད་
གང་རུང་ལས་མ་འདས་པས་འདུས་བྱས་དང་། ཆོས་དབྱིངས་དང་བདེ་གཤེགས་སྙིང་པོ་
209

ནི་འདུས་མ་བྱས་ཡིན་ལ། འོན་ཀྱང་ཆོས་དབྱིངས་སྤྲོས་བྲལ་འཁོར་འདས་ཀུན་གྱི་་་་
གཞིར་རུང་བས་ཀུན་གཞིའི་སྒྲ་དོན་ཚང་སྟེ། ཀུན་མཁྱེན་ཆེན་པོས། དབྱིངས་ཉིད་་་་་
འཁོར་འདས་ཀུན་གྱི་གཞི། །ཞེས་དང་། རྣལ་འབྱོར་དབང་ཕྱུག་མན་ངག་དང་། །
དཔལ་ལྡན་ཟླ་བའི་ཞབས་སོགས་ཀྱིས། །ཀུན་གཞིའི་སྒྲ་ཡང་འདི་ལ་བཞེད། །ཅེས་་་་
བཞི་པ་བསྒོམ་བྱ་ལྟ་བའི་ངོ་བོ་ནི། །འཁོར་འདས་དབྱེར་མེད་དེ། རྩ་རྒྱུད་་་་་
ལས༑ འདི་ཉིད་འཁོར་བ་ཞེས་བྱ་སྟེ། །འདི་ཉིད་མྱ་ངན་འདས་པ་ཉིད། །འཁོར་བ་
སྤངས་ནས་གཞན་དུ་ནི། །མྱ་ངན་འདས་པ་རྟོགས་མི་འགྱུར། །ཞེས་གསུངས་ཏེ།
དེ་ཡང་ཀུན་རྫོབ་བདེན་པས་བསྡུས་པའི་ཆོས་ཅན་གཟུགས་སོགས་དང༌། མིག་སོགས་་་་
ཏེ་ཕྱི་ནང་གི་སྐྱེ་མཆེད་རྣམས་དང་། ཁྱད་པར་ཉོན་མོངས་པ་དུག་གསུམ་ལ་སོགས་་་་་
འཁོར་བར་སྣང་བའི་གཞི་རྣམས་བརྟགས་ཤིང་དཔྱད་པའི་བློ་རྨོངས་མེད་ཀྱིས་ཆོས་ཉིད་་་་་
མྱང་འདས་སུ་གཟིགས་ལ། གཟིགས་པ་དེའི་དོན་ཆོས་ཉིད་མྱང་འདས་ལས་གཞན་པའི་་
ཆོས་ཅན་འཁོར་བ་ཞེས་བྱ་བ་གྲུབ་པ་མེད་ཅིང་། དེ་མེད་པས་ཆོས་ཅན་འཁོར་བ་ལས་་་་
སང་
གཞན་པའི་ཆོས་ཉིད་མྱང་འདས་ཞེས་བྱ་བ་ཞིག་ཀྱང་དོན་ལ་གྲུབ་པ་མེད་པ་ཞིག་ལ་འཁོར་་
འདས་དབྱེར་མེད་དམ། བདེན་གཉིས་ཟུང་འཇུག་ཏུ་འཇོག་ཅིང་། དེ་རྟོགས་པ་ལ་་་་་་
འཁོར་འདས་དབྱེར་མེད་ཀྱི་ལྟ་བ་རྟོགས་ཞེས་བྱ་སྟེ། རྩ་རྒྱུད་ལས། རྨོངས་ཕྱིར་་་་་
འཁོར་བའི་གཟུགས་ཅན་ཉིད། །རྨོངས་མེད་འཁོར་བ་དག་པས་ན། །འཁོར་བ་མྱ་་་་
ངན་འདས་པར་འགྱུར། །བྱང་ཆུབ་སེམས་ནི་མྱ་ངན་འདས། །ཀུན་རྫོབ་དོན་དམ་་་་་
ཚུལ་ཅན་ནོ། །ཞེས་དང་། མགོན་པོ་ཀླུ་སྒྲུབ་ཀྱིས། འཁོར་བ་མྱ་ངན་འདས་པ་
ཞེས༑ །དེ་ཉིད་མ་མཐོང་བ་རྣམས་སྨྲ། །དེ་ཉིད་གཟིགས་རྣམས་འཁོར་བ་དང་། །
མྱ་ངན་འདས་པ་གཉིས་མི་བཞེད། །ཅེས་དང་། རྗེ་བཙུན་རིན་པོ་ཆེས། འཁོར་བ་
བཙལ་བས་མ་རྙེད་པ། །དེ་མྱ་ངན་འདས་པའི་རང་བཞིན་ཡིན། །འཁོར་འདས་མེད་་་་
པར་གོ་བ་དེ། །འཁོར་འདས་དབྱེར་མེད་ཀྱི་ལྟ་བ་ཡིན། །དབྱེར་མེད་ཀྱི་ངང་ལ་བད་་་་
མོར་འདུག །ཅེས་གསུངས་སོ། །དེ་ཡང་ཞིབ་ཏུ་ཕྱེ་ན་ལྷན་ཅིག་སྐྱེས་པའི་ཆོས་གསུམ་་
210

གྱི་སྐབས་སུ་མཚན་ཉིད་གསལ་བ་འཁོར་བ། རང་བཞིན་སྟོང་པ་མྱང་འདས། ངོ་བོ་
ཟུང་འཇུག་དབྱེར་མེད། ཉམས་སུ་བླང་བའི་གནད་གསུམ་གྱི་སྐབས་སུ་ཆོས་ཅན་གསལ་
བ་འཁོར་བ། ཆོས་ཉིད་སྟོང་པ་མྱང་འདས། ངོ་བོ་ཟུང་འཇུག་དབྱེར་མེད། རྒྱུད་་་་
གསུམ་གྱི་རྒྱུ་རྒྱུད་ཀྱི་སྐབས་སུ། གསལ་བ་སེམས་ཀྱི་མཚན་ཉིད་འཁོར་བ། སྟོང་པ་་་
སེམས་ཀྱི་རང་བཞིན་མྱང་འདས། བཅོས་མིན་སེམས་ཀྱི་ངོ་བོ་དབྱེར་མེད། ཐབས་་་་་
རྒྱུད་ཀྱི་སྐབས་སུ། སྦྱང་གཞི་འཁོར་བ། སྦྱོང་བྱེད་མྱང་འདས། སྦྱང་གཞི་དེ་སྦྱོང་་་
བྱེད་ཀྱི་ངོ་བོར་དག་པ་དབྱེར་མེད། འབྲས་བུའི་སྐབས་སུ་ལྷུན་གྲུབ་འཁོར་བ། །
གནས་གྱུར་མྱང་འདས། མི་འགལ་བར་དབྱེར་མེད་དེ་ཞིབ་ཏུ་འོག་ནས་འབྱུང་བར་་་་་
འགྱུར་རོ། །
ལྔ་པ་ཇི་ལྟར་བསྒོམ་པའི་ཚུལ་ལ་ལྷན་ཅིག་སྐྱེས་པའི་ཆོས་གསུམ་གྱི་སྒོ་ནས་མདོར་• -t rrs
བསྟན༑ ཉམས་སུ་བླང་བའི་གནད་གསུམ་གྱི་སྒོ་ནས་རྒྱས་པར་བཤད་པ། རྒྱུད་་་་་
གསུམ་གྱི་སྒོ་ནས་ཤིན་ཏུ་རྒྱས་པར་བཤད་པའོ། །དང་པོ་ནི། རྩ་རྒྱུད་ལས། ལྷན་་་་
ཅིག་སྐྱེས་པས་གང་སྐྱེས་པ། །ལྷན་ཅིག་སྐྱེས་པར་དེ་བརྗོད་བྱ། །རང་བཞིན་ལྷན་་་་་་
ཅིག་སྐྱེས་ཞེས་བརྗོད། །རྣམ་པ་ཐམས་ཅད་སྡོམ་པ་གཅིག །ཅེས་གསུངས་པའི་དོན་་་་
ཡིན་ཏེ། དེ་གཏན་ལ་དབབ་པ་ལ། རྒྱུ་ལྷན་ཅིག་སྐྱེས་པའི་ཆོས་གསུམ། ལམ་ལྷན་
ཅིག་སྐྱེས་པའི་ཆོས་གསུམ། འབྲས་བུ་ལྷན་ཅིག་སྐྱེས་པའི་ཆོས་གསུམ་མོ། །དེའི་དང་
པོ་ནི། རྗེ་བཙུན་རིན་པོ་ཆེས། རང་བཞིན་གསལ་དང་སྟོང་པ་ཟུང་འཇུག་ལས། །
ཉོན་མོངས་རླུང་དང་ཡི་གེ་རྩ་དང་ཁམས། །ནད་གདོན་རགས་པ་རེ་རེའང་གསུམ་་་་་
གསུམ་སྟེ། །ཉི་ཤུ་རྩ་བདུན་རྒྱུ་ཡི་ལྷན་སྐྱེས་ཡིན། །ཞེས་གསུངས་ཏེ། དེའི་དོན་་་་་
ཞིབ་ཏུ་བཤད་ན། ཕྱི་དང་ནང་གིས་བསྡུས་པའི་ཆོས་ཐམས་ཅད་རང་གི་སེམས་སུ་འདུས་
ལ༑ སེམས་ལས་ཕྱི་རོལ་དུ་གྱུར་པའི་ཆོས་གང་ཡང་མེད་ཅིང་། སེམས་དེ་ལ་ཁ་ནང་་་
བལྟས་ཀྱིས་ཆེར་བལྟས་པ་ན་ངོ་བོ་གསལ་ཙམ་རིག་ཙམ་མ་འགགས་པར་མྱོང་བ་དེ་ཉིད་་་་
ལ་གསལ་བ་སེམས་ཀྱི་མཚན་ཉིད་ཅེས་བྱ་ལ། གསལ་ཙམ་དེ་ཉིད་རང་གི་ངོ་བོའི་སྒོ་་་་
ནས་ཐོག་མར་སྐྱེ་བ་མེད། བར་དུ་གནས་པ་མེད། ཐ་མར་འགག་པ་མེད། ཁ་དོག་་
21

དང་དབྱིབས་སུ་མ་གྲུབ། ལུས་ཀྱི་ཕྱི་ནང་བར་གསུམ་གང་ན་ཡང་མི་གནས། གང་་་་་
ལྟར་བཙལ་ཡང་མ་རྙེད། ཅི་ལྟར་བཙལ་ཡང་མ་གྲུབ་པ་དེ་ཉིད་ལ་སྟོང་པ་སེམས་ཀྱི་རང་
བཞིན་ཞེས་བྱ་ཞིང་། སྟོང་པའི་དུས་ཉིད་ན་ཡང་སྟོང་པ་ཚོལ་མཁན་དེ་ཉིད་ལ་གསལ་བ་་
ཞེས་བྱ། དེས་ན་གསལ་བའི་དུས་ཉིད་ན་སྟོང་ལ་སྟོང་པའི་དུས་ཉིད་ན་གསལ་བས། །
གསལ་བ་དང་སྟོང་པ་གཉིས་སོ་སོར་སུས་ཀྱང་མི་ཕྱེད་དེ། དེ་ལ་གཉིས་མེད་ཅེས་བྱ་་་་
བའམ༑ ཟུང་འཇུག་ཅེས་བྱ་བའམ། བརྗོད་བྲལ་ཞེས་བྱ་བའམ། བཅོས་མིན་་་་་
སེམས་ཀྱི་ངོ་བོ་ཞེས་བྱ་བ་ཡིན་ནོ། །དེ་ལྟ་བུའི་གནས་ལུགས་སེམས་ཅན་གྱི་ཁམས་་་་་
ཐམས་ཅད་ལ་ཁྱབ་ནས་ཡོད་ཀྱང་རང་ངོ་རང་གིས་མ་ཤེས་ཤིང་ཕྱིན་ཅི་ལོག་ཏུ་བརྟགས་པ་་
ལ་བརྟེན་ནས་འཁོར་བར་འཁྱམས་པ་ཡིན་ཏེ། རང་བཞིན་གསལ་བ་ལས་ཉོན་མོངས་་་་
པ་འདོད་ཆགས། རླུང་ནང་དུ་འཇུག་པ། ཡི་གེ་ཨོ། རྩ་རྐྱང་མ་ཁ་ཐུར་དུ་ལྟ་བ།
ཁམས་ཁུ་བ། ནད་ཁྲག་མཁྲིས། གདོན་མོ་རིགས། རགས་པ་ལུས་བསྐྱེད།
ཡང་རང་བཞིན་སྟོང་པ་འཁྲུལ་པ་ལ་བརྟེན་ནས་ཉོན་མོངས་པ་ཞེ་སྡང་། རླུང་ཕྱིར་འགྲོ་་་
བ༑ ཡི་གེ་ཧཱུྃ། རྩ་རོ་མ་ཁ་གྱེན་དུ་ལྟ་བ། ཁམས་རཀྟ། ནད་རླུང་ནད། གདོན་
ཕོ་རིགས། རགས་པ་ངག་བསྐྱེད། ཡང་ཟུང་འཇུག་ལ་བརྟེན་ནས་ཉོན་མོངས་པ་གཏི་་
མུག །རླུང་ནང་དུ་གནས་པ། ཡི་གེ་ཨ༔ རྩ་ཨ་ཝ་དྷཱ་ཏི། ཁམས་ཁུ་ཁྲག་འདྲེས་་་་
པ༑ ནད་བད་ཀན། གདོན་ཀླུ་རིགས། རགས་པ་ཡིད་བསྐྱེད་པའི་བར་ལ་ད་་་་་
ཚན་གསུམ་སྟེ་ཉི་ཤུ་རྩ་བདུན་ནི་རྒྱུའི་ལྷན་སྐྱེས་སུ་རྟོགས་པར་བྱའོ། །དེ་ནས་ཀྱང་ཞིབ་་་
ཏུ་བརྟགས་ལ་སྤྲོ་བར་བྱ་སྟེ། རྗེ་བཙུན་གྱིས། དེ་ལྟར་ལྷུན་གྲུབ་ལེགས་པར་རྟོགས་་་་
གྱུར་ན། །འཁོར་འདས་རྒྱུ་འབྲས་མཚན་ཉིད་ཤེས་འགྱུར་ཞིང་། །ཕྱི་ནང་རྟེན་འབྲེལ་་་
ཀུན་ཀྱང་ལེགས་རྟོགས་ནས། །ནད་གདོན་མ་ལུས་ཚར་གཅོད་བྱེད་པར་འགྱུར། །
ཞེས་གསུངས་ཏེ། དེའི་དོན་ཞིབ་ཏུ་འཆད་པར་སྤྲོ་ན། ཉོན་མོངས་ལས་ནད་གདོན་སྐྱེ་་
ཚུལ༑ དེ་དག་གི་ཕྱི་ནང་གི་འབྲེལ་བརྩི་བ། དེ་ཚར་བཅད་པའམ་སྙིང་པོ་བཟླ་བའོ། །
དང་པོ་ནི། རྩ་བའི་ཉོན་མོངས་པ་གསུམ་ལས། ཉོན་མོངས་པའི་ཡོན་ཏན་ང་རྒྱལ་་་་་
ལམ་སེར་སྣ་དང་ཉོན་མོངས་པའི་ཕྲིན་ལས་ཕྲག་དོག་གཉིས་སྐྱེས་པའི་དུག་ལྔ། ད་་་་་་
22

བཞིན་དུ་སྲོག་འཛིན། ཐུར་སེལ། གྱེན་རྒྱུ། ཁྱབ་བྱེད། མཉམ་གནས་ཏེ་གས་་་་
རྩ་བའི་རླུང་ལྔ་བྷཾ་ཨཱི་ཛཾ་ཁཾ་ཧཱུྃ་སྟེ་ཡི་གེ་ལྔ། དབུ་མ་ཉིད་ལ་བརྟེན་པའི་སྦས་པའི་རྩ་ལྔ།
ཁམས་དྭངས་མ་ཁུ་ཁྲག་འདྲེ་ས་གསུམ་སྙིགས་མ་བཤང་གཅི་གཉིས་ཏེ་ལྔ། ནད་རླུང་་་་་
མཁྲིས་བད་ཀན་གསུམ་ལ་གཉིས་ལྡན་དང་གསུམ་འདུས་པ་བསྣན་པས་ལྔ། གདོན་་་་
མོ་ཀླུ་གསུམ་ལ་གཉིས་བསྡོངས་དང་གསུམ་བསྡོངས་བསྣན་པས་ལྔ་སྟེ། དེ་ཡང་རྩ་་་་་་
ཟུང་འཇུག་ལས་གསལ་སྟོང་གཉིས་འཕེལ་བས་གསུམ་དང་། གཏི་མུག་ལས་འདོད་་་་་
རནངཆགས་དང་ཞེ་སྡང་གཉིས་འཕེལ་བས་གསུམ་ལ་སོགས་པ་ཆོས་ཐམས་ཅད་གཅིག་ལས་་་་
གསུམ་དང་། གསུམ་ལས་ལྔ་དང་། ལྔ་ལས་བསམ་གྱིས་མི་ཁྱབ་པར་འགྱུར་བའི་་་་་་
ཚུལ་དྲན་པར་བྱས་ལ། འཁོར་འདས་རྒྱུ་འབྲས་ཀྱི་ཆོས་ཐམས་ཅད་ལ་བསྲེས་ཏེ། ཕྱི་
ནང་གི་རྟེན་འབྲེལ་ཐམས་ཅད་ལེགས་པར་བརྟགས་ལ་དྲན་པར་བྱའོ། །གཉིས་པ་་་་་་
དག་གི་ཕྱི་ནང་གི་འབྲེལ་ནི། སྙིང་རྒྱུ་ལྕེ་དང་ལག་གཡས་ཞེ་སྡང་རླུང་། །གློ་ཕོ་སྣ་་་་
མགོ་གཏི་མུག་བད་ཀན་ཡུལ། །མཆིན་མཁྲིས་མིག་དང་ལག་གཡོན་འདོད་ཆགས་ཁྲག །
མཁལ་མ་བསམ་སེ་ལྷང་པ་རྣ་བ་དང་། །རྐང་པ་གཉིས་ནི་གཉིས་ལྡན་ཁེངས་སེར་སྣ། །
མཚེར་ལོང་མཆུ་དང་རྩིང་གོག་འདུས་ཕྲག་དོག །མགྲིན་ལྷན་ཡན་མན་རླུང་དང་དེ་་་་་་
གཉིས་ནས། །ལྷན་སྣའི་ཡན་མན་རིམ་བཞིན་བད་མཁྲིས་ཡུལ། །དེ་ལྟར་ཡུལ་གྱི་སྒོ་་
ནས་ཉོན་མོངས་དང་། །དེ་ལས་བྱུང་བའི་ནད་གདོན་ཁུངས་བཅད་དོ། །ཞེས་པ་་་་
རྣམས་ཀྱི་དོན་བཤད་དེ་ཞིབ་ཏུ་བསམ་མོ། །གསུམ་པ་དེ་ཚར་བཅད་པའམ་སྙིང་པོ་བཟླ་་
བ་ནི། ནད་རླུང་ནད་སྐྱེས་ན་ཉོན་མོངས་པ་ཞེ་སྡང་གིས་ཀུན་ནས་བསླངས། གདོན་ཕོ་
རིགས་གནོད་པས་སྟོང་པ་ལ་གསལ་བས་རྒྱས་བཏབ་སྟེ། སྟོང་པ་འཚོལ་མཁན་དེ་ཉིད་
གསལ་བ་ཡིན་ཕྱིར། སྟོང་པ་ནི་གསལ་བའི་རྒྱ་དང་ལྡན་པར་བསྒོམས་པས་རླུང་ནད་་་་་་
དང་ཕོ་གདོན་ཞི་བར་འགྱུར་རོ། །ནད་ཁྲག་མཁྲིས་སྐྱེས་ན་ཉོན་མོངས་པ་འདོད་ཆགས་་་་
ཀྱིས་ཀུན་ནས་བསླངས། གདོན་མོ་རིགས་གནོད་པས་གསལ་བ་ལ་སྟོང་པས་རྒྱས་་་
བཏབ་སྟེ། གསལ་བ་དེ་བཙལ་བས་གནས་དང་རིགས་དང་ཁ་དོག་ལ་སོགས་པ་གང་་་་
ཡང་མ་རྙེད་པ་ན་ཆོས་ཐམས་ཅད་ངོ་བོ་ཉིད་མེད་པར་བསྒོམས་པས་ནད་ཁྲག་མཁྲིས་དང་་་་
213

གདོན་མོ་རིགས་ཞི་བར་འགྱུར་རོ། །ནད་བད་ཀན་སྐྱེས་ན་ཉོན་མོངས་པ་གཏི་མུག་གིས་་
ཀུན་ནས་བསླངས། གདོན་ཀླུ་རིགས་གནོད་པས་ཟུང་འཇུག་ལ་ཟུང་འཇུག་གིས་རྒྱ་་་་
བཏབ་སྟེ་བསྒོམས་པས་དེ་དག་ཞི་བར་འགྱུར་རོ། །ཡང་ནད་གཉིས་ལྡན་དང་གསུམ་་་་་
འདུས་པ་སྐྱེས་ནའང་ཉོན་མོངས་པ་གཉིས་ལྡན་དང་གསུམ་འདུས་པ་ལས་བྱུང་། གདོན་་
གཉིས་བསྡོངས་དང་གསུམ་བསྡོངས་གནོད་པས་གསལ་བ་ལ་སྟོང་པ་དང་། སྟོང་པ་ལ་་་་
གསལ་བ་དང་། ཟུང་འཇུག་ལ་ཟུང་འཇུག་གིས་རྒྱ་སྟེ་གསུམ་རིམ་དུ་བསྒོམས་པས་་་་
བར་འགྱུར་རོ། ། ཡང་གདོན་ལ་སྙིང་པོ་བཟླ་བར་འདོད་ན་ཡང་སྟོང་པ་ལ་གསལ་བའི་རྒྱ་
དང་ལྡན་པ་སྟེ། ཆོས་ཐམས་ཅད་སྟོང་པ་ཉིད་དུ་གཏན་ལ་ཕབ་རྗེས་ལྷའི་སྐུ་མདོག་དང་་་
ཕྱག་མཚན་གསལ་བའི་ངང་ལ་བཟླས་ན་ཕོ་གདོན་ཞི་ལ། ཡང་ལྷ་ཡང་ངོ་བོ་ཉིད་མེད་པ་
མི་དམིགས་པའི་ངང་ལ་བཟླས་ན་མོ་གདོན་ཞི་ལ། ལྷ་མེ་ལོང་གི་གཟུགས་བརྙན་ལྟར་་་་
སྣང་ལ་རང་བཞིན་མེད་པའི་ངང་ལ་བཟླས་ན་ཀླུ་རིགས་ཞི་ལ། གདོན་གཉིས་བསྡོངས་་་་
དང་གསུམ་བསྡོངས་ལ་ཡང་སྔ་མ་བཞིན་དུ་རྒྱ་གསུམ་སྦྲག་ཏུ་བཏབ་བའི་ངང་དུ་བཟླས་ན་་་་
ཞི་བར་འགྱུར་རོ། །དེ་ལྟར་ན་ནད་དང་གདོན་གྱི་རྒྱུ་གང་ལས་བྱུང་། རྐྱེན་གང་གིས་་་་
བསྐྱེད༑ དེའི་གཉེན་པོར་གང་འགྲོ་ཞེས་བྱ་བ་ཉོན་མོངས་པ་དང་། ནད་དང་ནད་ཀྱི་
ཡུལ་དང་གདོན་གང་ཡིན་པ་ལ་སོགས་པ་གོང་དུ་བསྟན་པ་རྣམས་ཀྱི་ཚུལ་བླ་མ་ལས་ཞིབ་་་
ཏུ་མཉན་ཞིང་རང་གིས་བསམ་མནོ་ལེགས་པར་ཐག་ཆོད་ན་རྒྱུ་མཚན་བསམ་གྱིས་མི་ཁྱབ་་་
པ་ཤེས་པར་འགྱུར་ཏེ། རྟེན་འབྲེལ་ཐམས་ཅད་ནང་ནས་སྐྱེ་དགོས་པ་ཡིན་པས་སོ། །
གཉིས་པ་ལམ་ལྷན་ཅིག་སྐྱེས་པའི་ཆོས་གསུམ་ནི། རྗེ་བཙུན་གྱིས། སྨིན་བྱེད་
སྔོན་དུ་སོང་ནས་བསྒྲུབ་པའི་ལམ། །བསྐྱེད་དང་རྫོགས་དང་ཡེ་ཤེས་རྣམ་གསུམ་ལ། །
རང་བཞིན་གསུམ་སྟེ་དེ་དག་རེ་རེ་ལའང་། །གསུམ་དུ་དབྱེ་སྟེ་ལམ་གྱི་ལྷན་སྐྱེས་ཡིན། །
ཞེས་གསུངས་ཏེ། དེའི་དོན་ནི། གསལ་བ་མངོན་དུ་བྱེད་པ་བསྐྱེད་རིམ། སྟོང་པ་་་
མངོན་དུ་བྱེད་པ་རྫོགས་རིམ། ཟུང་འཇུག་མངོན་དུ་བྱེད་པ་ཡེ་ཤེས་ཡིན་ཞིང་། དེ་རེ་་་
རེ་ལ་ཡང་ཕྱེ་ན་གསུམ་གསུམ་སྟེ། བསྐྱེད་རིམ་གྱི་ལྷ་བསྐྱེད་པ་གསལ་བ། ལྷ་བསྡུ་བ་་
སྟོང་པ། ལྷ་སྣང་ལ་རང་བཞིན་མེད་པ་ཟུང་འཇུག །རྫོགས་རིམ་གྱི་ལུས་རྫོགས་ཚུལ་
24

གསལ་བ། ངག་རྫོགས་ཚུལ་སྟོང་པ། ཡིད་རྫོགས་ཚུལ་ཟུང་འཇུག ། ཡེ་ཤེས་་་་་
མཚན་ཉིད་སྣ་ཚོགས་པའི་ཉམས་གསལ་བ། རང་བཞིན་སྟོང་པའི་ཉམས་སྟོང་པ། ངོ་
བོ་ཟུང་འཇུག་གི་ཉམས་ཟུང་འཇུག་སྟེ་དོན་དུ་ན། དབང་དང་ལམ་དང་ཡེ་ཤེས་སུ་སྣང་་་་
བ་ཐམས་ཅད་འཁོར་འདས་དབྱེར་མེད་དམ་སེམས་གསལ་སྟོང་ཟུང་འཇུག་གི་ཆོ་འཕྲུལ་དུ་་
ཤེས་པར་བྱའོ། །གསུམ་པ་འབྲས་བུ་ལྷན་ཅིག་སྐྱེས་པའི་ཆོས་གསུམ་ནི། གསལ་བ་
སྤྲུལ་སྐུ་སྟོང་པ་ཆོས་ཀྱི་སྐུ། །ཟུང་འཇུག་ལོངས་སྤྱོད་རྫོགས་པའི་སྐུ་ཡིན་ལ། །་་་་
རེའང་རྣམ་གསུམ་ལྷུན་གྲུབ་གནས་གྱུར་དུ། །བརྩི་བ་འདི་ནི་འབྲས་བུའི་ལྷན་སྐྱེས་ཡིན། །
ཞེས་གསུངས་པའི་དོན་ནི། གསལ་བ་སྙིང་རྗེ་ཆེན་པོ་ལས་སྤྲུལ་སྐུ། སྟོང་པ་ཤེས་རབ་
ཆེན་པོ་ལས་ཆོས་སྐུ། དེ་ཉིད་དབྱེར་མེད་ཟུང་འཇུག་ལས་ལོངས་སྐུ་སྟེ། དེ་དག་གཙོ་
ཆེ་བའི་དབང་དུ་བྱས་པ་ཡིན་ལ། དོན་ལ་སྐུ་གསུམ་པོ་རེ་རེ་ཡང་གསལ་སྟོང་ཟུང་འཇུག་
ཡ་མ་བྲལ་བ་ཡིན་ཏེ། སྤྲུལ་སྐུ་ཐུགས་རྗེ་ཆེན་པོ་ནི། རང་བཞིན་སྤྲོས་བྲལ་གྱི་སྟོང་པ་་
དང་མ་བྲལ་བས་ཟུང་འཇུག །ཆོས་སྐུ་ཤེས་རབ་ཆེན་པོ་ནི། སྙིང་རྗེའི་རྒྱུ་དང་མ་བྲལ་་
བས་ཟུང་འཇུག །ལོངས་སྐུའི་ཡང་སྤྲུལ་སྐུ་སྤྲུལ་བྱེད་ཀྱི་རྒྱུ་ནི་གསལ་བ་སྙིང་རྗེ་ཆེན་པོ།
ཆོས་སྐུ་དང་མ་བྲལ་བ་ནི་སྟོང་པ་ཤེས་རབ་ཆེན་པོ། དེ་གཉིས་དབྱེར་མེད་ནི་ཟུང་འཇུག་
སྟེ༑ དེ་དག་ཀྱང་རང་བཞིན་ལ་ལྟོས་ནས་ལྷུན་གྲུབ་འཁོར་བ། ཡོན་ཏན་ལ་ལྟོས་ནས་
གནས་གྱུར་མྱང་འདས། ལྷུན་གྲུབ་དང་གནས་གྱུར་མི་འགལ་བ་དབྱེར་མེད་ཡིན་ནོ།།
༈ དེ་ལྟར་ཐོས་བསམ་གྱིས་སྒྲོ་འདོགས་ཆོད་པར་བྱས་ནས་བསྒོམས་པས་ཉམས་
སུ་བླང་བའི་ཚུལ་ལ་སྦྱོར་བའི་ཆོས་གསུམ། དངོས་གཞིའི་ཆོས་གསུམ། རྗེས་ཀྱི་ཆོས་
གསུམ་མོ། །དང་པོ་ལ་བྱང་ཆུབ་ཀྱི་སེམས་བསྒོམ་པ། སྤྱི་བོར་བླ་མ་བསྒོམ་པ།
རང་ཡི་དམ་གྱི་ལྷར་བསྒོམ་པའོ། །དང་པོ་ནི། སྐྱབས་འགྲོ་སྔོན་དུ་འགྲོ་བའི་སྒོ་ནས་་་་
སེམས་བསྐྱེད་ཡུན་རིང་དུ་བསྒོམ་པ་སྟེ། གསོག་པར་འགྱུར་བའི་དགེ་རྩ་ཐམས་ཅད་་་་་
Aགཞན་དོན་དུ་འགྱུར་བའི་དགོས་པ་ཡོད་དོ། །གཉིས་པ་ནི། སྔར་བཞིན་བླ་མ་སྤྱི་བོར་
བསྒོམས་ལ་མོས་གུས་དྲག་པོ་བྱས་ཏེ་གསོལ་བ་བཏབ་པའི་རྐྱེན་གྱིས་རང་ལ་ཐིམ་པར་་་་་
བསམ༑ འདིས་ནི་ཏིང་ངེ་འཛིན་གྱི་རྒྱུ་ཚོགས་པར་འགྱུར་བ་དང་། བྱིན་རླབས་རང་་་་
215

བབས་སུ་འཇུག་པའི་དགོས་པ་ཡོད་དོ། །གསུམ་པ་ནི། དེའི་ངང་ནས་ཧཱུྃ་ཞེས་བརྗོད་་་
པས་གནས་ཁང་སྲུང་བའི་འཁོར་ལོ། །ཧཱུྃ་ཞེས་བརྗོད་པས་དེའི་ནང་དུ་གཞལ་ཡས་ཁང་།
ཧཱུྃ་ཞེས་བརྗོད་པས་དེའི་དབུས་སུ་པདྨ་ཉི་མ་བདུད་བཞི་བརྩེགས་པའི་གདན་གྱི་སྟེང་དུ།
བདག་ཉིད་བཅོམ་ལྡན་འདས་དཔལ་ཀྱེ་རྡོ་རྗེ་ཞེས་བྱ་བ་ངོ་བོ་བདེ་སྟོང་ཟུང་དུ་འཇུག་པ་ལ་་
རྣམ་པ་སྐུ་མདོག་སྔོན་པོ་ཞལ་བརྒྱད་ཕྱག་བཅུ་དྲུག་པ་ཡུམ་རྡོ་རྗེ་བདག་མེད་མ། སྐུ་་་་་
མདོག་སྔོན་མོ་ཞལ་གཅིག་ཕྱག་གཉིས་མ་དང་མཉམ་པར་སྦྱོར་བའི་སྐུ་སྣང་ལ་རང་བཞིན་་་
མེད་པ་མེ་ལོང་ནང་གི་གཟུགས་བརྙན་ལྟ་བུ་ཞིག་ཏུ་ཝལ་གྱིས་གསལ་གདབ་པའམ། མི་
ནུས་ན་ཀྱེ་རྡོ་རྗེ་ཕྱག་གཉིས་པ་གཡས་རྡོ་རྗེ་གཡོན་ཐོད་པ་གྲུ་མོ་ན་ཁཊིག་འཛིན་པ་
གསལ་བཏབ་ལ། དེའི་དཔྲལ་བར་སངས་རྒྱས་ཐམས་ཅད་ཀྱི་སྐུ་རྡོ་རྗེའི་ངོ་བོ་ཨོ་དཀར་་
པོ༑ མགྲིན་པར་སངས་རྒྱས་ཐམས་ཅད་ཀྱི་གསུང་རྡོ་རྗེའི་ངོ་བོ་ཨཱདམར་པོ། ཐུགས་
ཀར་སངས་རྒྱས་ཐམས་ཅད་ཀྱི་ཐུགས་རྡོ་རྗེའི་ངོ་བོ་ཧཱུཾ་སྔོན་པོ་རྣམས་རང་ཆས་སུ་བསྒོམ།
དེ་རྣམས་དང་རང་གི་ལུས་ངག་ཡིད་ཡེ་ཤེས་ངོ་བོ་དབྱེར་མེད་ཡིན་ཞེས་དྲན་པར་བྱས་ལ། །
ཨོ་ཨཱཧཱུཾ། ཞེས་ལན་གསུམ་བརྗོད། བླ་མས་དབང་དུས་སུ་བདག་གི་ལུས་ངག་ཡིད་་་་
ཡེ་ཤེས་སྐུ་བཞིར་བྱིན་གྱིས་བརླབས་པ་དྲན་པ་དང་། ཐ་མལ་རྣམ་རྟོག་གིས་མི་བརྫི་་་་
བའི་དགོས་པ་ཡོད་དོ། །གཉིས་པ་དངོས་གཞིའི་ཆོས་གསུམ་ནི། སྐབས་འདི་་་་་
གསལ་བར་ཐག་གཅད། སྟོང་པས་རྒྱས་གདབ། ཟུང་འཇུག་ཏུ་ལ་བཟླ་བ་གསུམ་སྟེ།
དེ་རྣམས་བསྒོམ་པའི་ཚུལ་ནི། གོང་དུ་བཤད་པའི་ལྷན་སྐྱེས་ཀྱི་ཆོས་རྣམས་རང་སེམས་་་་
འཁྲུལ་པའི་སྣང་ངོར་གཞི་མེད་དུ་སྐྱེ་ཚུལ་ལ་ངེས་ཤེས་དང་གསལ་སྣང་བརྟན་པོ་དང་ལྡན་་་
པའི་སྒོ་ནས་སྒོ་གསུམ་གྲིམ་གྱིས་བསྒྲིམས་ལ་སེམས་ཁ་ནང་དུ་བཟློག་ནས་འདི་ལྟར་་་་
བསམ་སྟེ། ཕྱི་དང་ནང་གིས་བསྡུས་པའི་ཆོས་ཐམས་ཅད་རང་གི་སེམས་སུ་འདུས་ལ།
སེམས་ལས་མ་གཏོགས་པའི་ཆོས་ཕྱི་རོལ་ན་གང་ཡང་མེད་དོ། །དེ་ཡང་ཇི་ལྟར་ཡང་་་་
སེམས་ཀྱི་གསལ་བ་མི་འདོར་བ་ཡིན་ཏེ། གསལ་བ་སེམས་ཀྱི་མཚན་ཉིད་ཅེས་བྱ། །
གསལ་བ་དེ་ལེགས་པར་བརྟགས་ན། རིགས། གནས། ཕྱོགས། ཁ་དོག །
དབྱིབས་ལ་སོགས་པ་དེ་ཇི་ལྟར་བཙལ་ཡང་མི་རྙེད་ཅིང་མ་གྲུབ་སྟེ་སྟོང་པ་སེམས་ཀྱི་རང་་་་
216

བཞིན་ཞེས་བྱ། དེ་ལྟར་ན་གསལ་བ་བཙལ་བས་མ་རྙེད་པ་ལ་སྟོང་པ་དང་། སྟོང་པ་
འཚོལ་མཁན་དེ་ལ་གསལ་བ་ཞེས་བྱ། དེ་བས་ན་གསལ་བའི་དུས་ཉིད་ན་སྟོང་པ། །
སྟོང་པའི་དུས་ཉིད་ན་གསལ་བས་ན་གསལ་སྟོང་གཉིས་ངོ་བོ་དབྱེར་མི་ཕྱེད་དེ། དེ་ཉིད་་་
ལ་གཉིས་མེད་དམ། ཟུང་འཇུག་གམ། བརྗོད་བྲལ་ལམ། བཅོས་མིན་སེམས་ཀྱི་་་
ངོ་བོའམ། ལྷན་ཅིག་སྐྱེས་པའི་ཡེ་ཤེས་ཞེས་མིང་ཙམ། བརྗོད་པ་ཙམ་དུ་ངེས་པའི་་་་་
ཤེས་པ་དྲངས་ལ། འདས་པའི་སེམས་འགགས། མ་འོངས་པའི་སེམས་མ་སྐྱེས།
ད་ལྟ་བའི་ཤེས་པ་གསལ་ཙམ་མ་འགགས་པར་སྣང་བ་དེའི་རང་ཞལ་ལ་ཆེར་གྱིས་ཡུན་་་་་
རིང་དུ་བལྟ་ཞིང་། དང་པོར་གསལ་བར་ཐག་གཅད། བལྟས་པས་གསལ་ལེ་ཧྲིག་གེ་་་
བ་མྱོང་ན་གསལ་བ་སེམས་ཀྱི་མཚད་ཉིད་མཐོང་བ་ཡིན་པས། དེའི་རང་བཞིན་ཅིར་ཡང་
མ་གྲུབ་པར་ཤེས་པའི་སྟོང་པས་རྒྱས་གདབ། ཅིར་ཡང་མ་མཐོང་ཞིང་སྟོང་སང་ངེ་བ་་་
ཉམས་སུ་མྱོང་ན་སྟོང་པ་སེམས་ཀྱི་རང་བཞིན་མཐོང་བ་ཡིན་པས། རིག་པ་གསལ་བའི་
ངར་བསྐྱེད། གསལ་དུས་ཉིད་ན་སྟོང་སང་ངེ་བ་ལ། སྟོང་དུས་ཉིད་ན་གསལ་སེང་གེ་་་
བའི་གསལ་སྟོང་འགགས་མེད་དུ་འཆར་ན་བཅོས་མིན་སེམས་ཀྱི་ངོ་བོ་མཐོང་བ་ཡིན་པས།
འཛིན་པ་མ་སྐྱེས་པར་བྱས་ལ་བཅས་བཅོས་དང་དགག་སྒྲུབ་མི་བྱ་བར་ཟུང་འཇུག་ཏུ་་་་་
བཟླའོ༑ །དེ་ཡང་ལས་དང་པོ་པས་དང་པོར་གྲིམ་གྱིས་བསྒྲིམ། བར་དུ་ལྷོད་ཀྱིས་་་་་
གློད༔ ཐ་མར་རང་སོ་བཟུང་ཞིང་ཉམས་མྱོང་མ་སྐྱེས་ཀྱི་བར་བསྒོམ་མོ། །དེ་ལ་་་་་
ཉམས་མྱོང་ཅུང་ཟད་སྐྱེས་པ་ན་འདི་ལྟར་བསམ་སྟེ། ཀྱེ་མ་ཁོ་བོ་ཅག་གི་སེམས་ཉིད་་་་་
གསལ་སྟོང་ཕྱོགས་མེད་རིས་མེད་ལ་ང་དང་བདག་ཏུ་བཟུང་། མཚན་ཉིད་གསལ་བ་ལ་་་
རྟག་པར་སྒྲོ་བཏགས། རང་བཞིན་སྟོང་པ་ལ་ཆད་པར་སྐུར་པ་བཏབ་སྟེ། ཕྱིན་་་་་
ལོག་ཏུ་བརྟགས་པ་ལ་བརྟེན་ནས་གཞི་མེད་འཁྲུལ་པ་ལ་ཆགས་སྡང་རྨོངས་གསུམ་གྱི་སྣང་་
བ་ཤར་ཏེ། སྲིན་བུའི་ཁ་ཆུས་རང་གི་ལུས་བཅིངས་པ་ལྟར་ལས་ངན་གྱིས་ལུས་ངན་་་་་
བླངས་ཏེ་རང་གིས་རང་འཁོར་བར་འཁྱམས་སུ་བཅུག་པ་མ་ལེགས། ད་ནི་འཁོར་བའི་་་་
རྩ་བ་བདག་ཏུ་རྨོངས་པ་ལས་བྱུང་བའི་ཆགས་སྡང་རྨོངས་གསུམ་དང་། དེས་བསྐྱེད་པའི་
ཕྲ་བ་དཀྱིལ་འཁོར་བཞི། རགས་པ་ལུང་ངག་ཡིད་གསུམ། ནང་གི་བར་ཆད་ནད་་་་་
217

གསུམ༑ ཕྱིའི་བར་ཆད་གདོན་གསུམ་དང་བཅས་པའི་འཁོར་བའི་རྒྱུ་འབྲས་ཐམས་ཅད་་་་
ཐག་ཁྲར་སྦྲུལ་དུ་འཛིན་པ་སངས་པ་ན། ཐག་ཁྲར་གོ་བ་ལྟར་སེམས་ཉིད་གསལ་སྟོང་་་་
ཟུང་འཇུག་གི་རྣམ་རོལ་དུ་ཤེས་པར་བྱའོ་ཞེས་བསམས་ལ། སྡེ་ཚན་རེ་རེ་བཞིན་གསལ་་
སྟོང་ཟུང་འཇུག་ཏུ་ངེས་པ་མ་སྐྱེས་ཀྱི་བར་ཞིབ་ཏུ་བསམ་མོ། །དེ་བཞིན་དུ་སེམས་ཉིད་་་་
གསལ་སྟོང་ཟུང་འཇུག་མངོན་དུ་བྱེད་པའི་ཐབས་བསྐྱེད་རྫོགས་ཡེ་ཤེས་གསུམ་ཡང་རང་་་་
སེམས་ཀྱི་ཆོ་འཕྲུལ་ལས་མ་འདས་ཏེ། གསལ་བ་སེམས་ཀྱི་མཚན་ཉིད་བསྐྱེད་རིམ།
སྟོང་པ་སེམས་ཀྱི་རང་བཞིན་རྫོགས་རིམ། བཅོས་མིན་སེམས་ཀྱི་ངོ་བོ་ཡེ་ཤེས་ཏེ་་་་
གསུམ་པོ་རེ་རེ་ནས་ཀྱང་། གསལ་སྟོང་ཟུང་འཇུག་ཡ་མ་བྲལ་ཞེས་བསམ། དེ་བཞིན་
དུ་རང་སེམས་གསལ་སྟོང་ཟུང་འཇུག་མངོན་དུ་གྱུར་པའི་འབྲས་བུ་སྐུ་གསུམ་ཡང་རང་་་་་
སེམས་དག་པའི་རྣམ་རོལ་ལས་མ་འདས་ཏེ། སེམས་ཀྱི་མཚན་ཉིད་གསལ་བ་སྤྲུལ་སྐུ།
རང་བཞིན་སྟོང་པ་ཆོས་སྐུ། ངོ་བོ་ཟུང་འཇུག་ལོངས་སྐུ་སྟེ། དེ་རེ་རེའི་ཡང་གསལ་བ་་
སྙིང་རྗེ་ཆེན་པོ་དང་། སྟོང་པ་ཤེས་རབ་ཆེན་པོ་དང་། ཟུང་འཇུག་མཉམ་ཉིད་ཆེན་པོ་་
རྣམས་མི་འབྲལ་བས་ན་གསལ་སྟོང་ཟུང་འཇུག་ཡ་མ་བྲལ་བ་ཡིན་ཞིང་། དེའང་རང་གི་
སེམས་ཀྱི་རང་བཞིན་ལ་ལྟོས་ནས་ལྷུན་གྲུབ། འབྱུང་རུང་གི་ཡོན་ཏན་ལ་ལྟོས་ནས་་་་་
གནས་གྱུར། ལྷུན་གྲུབ་དང་གནས་གྱུར་མི་འབྲལ་བ་དབྱེར་མེད་ཡིན་ཞེས་རང་སེམས་་་་
ལས་ལོགས་ན་རང་འབྲས་ཀྱི་སྐུ་གསུམ་མེད་པར་ཐག་བཅད་ཅིང་བསྒོམ་མོ། །མདོར་་་་
བསྡུ་ན། རང་ལ་རྒྱུ་ལམ་འབྲས་བུའི་ཆོས་སུ་སྣང་བ་ཐམས་ཅད་བྱེད་པ་པོ་ལོགས་ཤིག་་་་
ན་ཡོད་པ་མ་ཡིན་པར། རང་གི་སེམས་གསལ་རིག་འདི་ཉིད་ཀྱི་འཆར་སྒོ་ཙམ་ཡིན་ཞེས་
གསལ་བར་ཐག་བཅད། གསལ་རིག་སྣ་ཚོགས་སུ་སྣང་ཙམ་གྱི་ཆ་དེ་ཉིད་ཅི་ལྟར་བཙལ་
ཡང་མ་རྙེད་པའི་སྟོང་ཉིད་ཀྱིས་རྒྱས་གདབ། གསལ་སྟོང་གཉིས་མཉམ་ཁད་པ་ཞིག་་་་་
ནམ་བྱུང་བ་ན་བཅོས་བཅོས་མི་བྱ་བར་འཛིན་མེད་དུ་གློད་དེ་ཟུང་འཇུག་ཏུ་ལ་བཟླའོ། །
དེ་ལྟར་ཡང་དེ་ཁོ་ན་ཉིད་ཀྱི་མན་ངག་དཱ་རི་ཀ་པས་མཛད་པ་ལས། གཉི་གའི་རང་བཞིན་
དབྱེར་མེད་པའི། །སེམས་ཀྱི་རང་བཞིན་ཤེས་ནས་ནི། །སེམས་ཀྱི་རྒྱུ་བ་ཀུན་སྤངས་་་་
ཏེ༑ མཉམ་པའི་རོ་ལ་གནས་པར་བྱ། །ཞེས་གསུངས་སོ། །
218

གསུམ་པ་རྗེས་ཀྱི་ཆོས་གསུམ་ལ་དགེ་བ་བསྔོ་ཞིང་སྨོན་ལམ་གདབ་པ། དེ་ལྟར་་
མ་རྟོགས་པའི་སེམས་ཅན་ལ་སྙིང་རྗེ་བསྒོམ་པ། ཉམས་ལེན་གྱི་རྒྱུན་རྟག་ཏུ་དྲན་པའོ། །
དང་པོ་ནི། བསྐྱེད་རིམ་རྒྱས་པ་དང་འབྲེལ་ན་སྒྲུབ་ཐབས་ཀྱི་རྗེས་ཀྱི་བྱ་བ་རྣམས་གཞུང་་
བཞིན་ཉམས་སུ་བླངས་ལ། ཉམས་ལེན་རྒྱས་བསྡུས་གཉིས་གང་ལྟར་ཡང་། ཐུན་་་་་
ལས་ལྡང་བ་ན། དེ་ལྟར་བསྒོམས་པ་ལ་བསོད་ནམས་དཔག་ཏུ་མེད་པ་ཡོད་པས།
དགེ་བའི་རྩ་བ་འདི་ལ་བརྟེན་ནས་འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་་
སོགས་ཇི་ལྟར་རིགས་པའི་བསྔོ་བ་དང་སྨོན་ལམ་བྱའོ། །རང་རིག་སེམས་ལ་རྒྱལ་བ་་་
མཆོག །ཆོས་དབྱིངས་གདན་གསུམ་ཚང་བའི་ལྷ། །འདོད་ཡོན་ཡེ་ཤེས་བདེ་བས་་་་་
མཆོད་༑ །མཉམ་ཉིད་ལམ་དུ་ལོངས་པར་ཤོག །ཅེས་ལམ་ཁྱེར་གྱི་སྨོན་ལམ་བྱའོ། །
དེའི་མདངས་མ་ཤོར་བ་གལ་ཆེའོ། །གཉིས་པ་དེ་མ་རྟོགས་པའི་སེམས་ཅན་ལ་སྙིང་རྗེ་་་
བསྒོམ་པ་ནི། ཆོས་ཐམས་ཅད་ཀྱི་རྩ་བ་སེམས་ཉིད་གསལ་སྟོང་ཕྱོགས་མེད་རིས་མེད་དུ་
འཇུག་པ་ལ། དེ་ལྟར་མ་ཤེས་པར་སེམས་བདག་ཏུ་འཛིན་པ་དམ་པོས་བཅིངས་ཏེ།
བདག་གཞན་སྣོད་བཅུད་སྣ་ཚོགས་སུ་བཟུང་བ་ལ་བརྟེན་ནས་འཁོར་བར་ལས་ངན་གྱི་་་་་
ལུས་ངན་བླངས་ཏེ་འཁྲུལ་ངོར་སྣང་བའི་ནད་གདོན་ལ་སོགས་པ་སྡུག་བསྔལ་མང་པོས་་་་་
ཉམས་ཉེས་པའི་མ་རྒན་སེམས་ཅན་འདི་རྣམས་སྙིང་རེ་རྗེ་ཞེས་ཡུན་རིང་དུ་བསམ་མོ། །
གསུམ་པ་དེའི་རྒྱུན་རྟག་ཏུ་དྲན་པར་བྱ་བ་ནི་རྗེས་ཐོབ་ཀྱི་གནས་སྐབས་ཐམས་ཅད་དུ་ཡང་།
བདག་གཞན་སྣོད་བཅུད་སྣ་ཚོགས་སུ་སྣང་བ་འདི་རྣམས་ནི་རང་གི་སེམས་ཉིད་གསལ་་་་་
སྟོང་ཟུང་འཇུག་གི་ཡོ་ལངས་ལས་མ་འདས་པར་འདུག་པས་ན། དགྲ་གཉེན་ལ་ཆགས་་་
སྡང་བྱར་མེད། ནད་གདོན་དང་སྡུག་བསྔལ་སྤང་དུ་མེད། འཁོར་འདས་ལ་བཟང་་་་
ངན་བལྟར་མེད་དེ། ཐམས་ཅད་ཀྱང་སེམས་ཉིད་གསལ་སྟོང་གཉིས་སུ་མེད་པའི་རོལ་་་་
པ་ཆེན་པོའོ། །ཞེས་དྲན་པ་རྒྱུན་ཆགས་སུ་བྱའོ། །དེ་ལྟར་ཡང་རྣལ་འབྱོར་དབང་ཕྱུག་་
གིས་མཛད་པའི་དོ་ཧ་སེངྒེ་ལས། སེམས་ཅན་ཐམས་ཅད་ཕྱག་རྒྱ་ཆེན་པོའི་སྤྲུལ་པ་སྟེ། །
སྤྲུལ་པའི་ངོ་བོ་ཡེ་ནས་སྐྱེ་མེད་ཆོས་ཀྱི་དབྱིངས། །བདེ་སྡུག་ལ་སོགས་གཉིས་སྣང་་་་་
མཚན་མ་ཐམས་ཅད་ཀྱང་། །ཆོས་ཉིད་གཉུག་མ་ཕྱག་རྒྱ་ཆེན་པོའི་རོལ་པའོ། །ཞེས་་་་
219

གསུངས་པའི་གདམས་ངག་ཡིན་ནོ། །
གཉིས་པ་ཉམས་སུ་བླང་བའི་གནད་གསུམ་གྱི་སྒོ་ནས་རྒྱས་པར་བཤད་པ་ནི།
སློབ་དཔོན་ཨཱརྱ་དེ་ཝས་བདག་བྱིན་རླབས་ལས། ཕྱི་རོལ་དོན་ནི་ཡོད་མ་ཡིན། །རང་
གི་སེམས་ནི་མཐོང་བར་འགྱུར། །དེ་ཡང་སྒྱུ་མར་བསྒོམ་བྱ་ཞིང་། །དེ་བཞིན་ཉིད་་་་་
ཀྱང་རྗེས་དྲན་བྱ། །ཞེས་གསུངས་པའི་གོ་རིམ་དང་མཐུན་པར་ཉམས་སུ་ལེན་པ་སྟེ།
དེ་ལྟར་ཡང་རྗེ་བཙུན་གྱིས། ཉམས་སུ་བླང་བའི་གནད་གསུམ་ཞེས་བྱ་བ། །སེམས་་་་
དང་སྒྱུ་མ་རང་བཞིན་མེད་པ་ནི། །སུམ་ཅུ་རྩ་གཉིས་རྩ་བདུན་དཔེ་ཡིན་ཏེ། ཀུན་ལ་་་་
སྦྱོར་བ་དངོས་གཞི་རྗེས་ཀྱིས་སོ། །ཞེས་གསུངས་སོ། །དེའི་དོན་གཏན་ལ་དབབ་པ་་་
ལ༑ ཡུལ་སྣང་སེམས་སུ་བསྒྲུབ་པ། སེམས་སྣང་སྒྱུ་མར་བསྒྲུབ་པ། སྒྱུ་མ་རང་་་་་
བཞིན་མེད་པར་བསྒྲུབ་པའོ། །དང་པོ་ནི། རྩ་རྒྱུད་ལས། རང་གིས་འཕྲོག་ཅིང་་་་་
རང་གིས་བྱེད། རང་རིག་རྒྱལ་པོ་རང་གཙོ་བོ། །ཞེས་དང་། རྡོ་རྗེའི་གུར་ལས།
རིན་ཆེན་སེམས་ལས་ཕྱིར་གྱུར་པའི། ། སངས་རྒྱས་མེད་ཅིང་གང་ཟག་མེད། །རྣམ་་་་་
པར་ཤེས་པའི་གནས་དོན་ནམ། ། ཕྱི་རོལ་གྱུར་པ་ཅུང་ཟད་མེད། །ཅེས་དང་། སམྦྷ་
ཊ་ལས། ཕྱི་དང་ནང་གི་བདག་ཉིད་ཅན། །འདི་དག་ཐམས་ཅད་སེམས་སུ་བཏགས། །
སེམས་ལས་མ་གཏོགས་པ་ཉིད་ནི། གཞན་ན་ཡོད་པ་མ་ཡིན་ནོ། །ཞེས་དང༌།
གཞུང་ལས། ཆོས་རྣམས་སེམས་ཉིད་སྣང་བ་ཞེས་གསུངས་པས་བསྟན། དེ་དག་་་་
དོན་ནི། པྲ་སྟོན་ཞུ་ལན་ལས། དང་པོ་དངོས་ཀུན་སེམས་སུ་བསྒྲུབ་བྱ་སྟེ། །སེམས་
ལས་མ་གཏོགས་འདི་ན་གཞན་འགའ་མེད། །རང་སེམས་འཁྲུལ་པའི་བག་ཆགས་ཀྱིས་་་
བསླད་པའི། །རྨི་ལམ་རྟ་གླང་མིག་གི་རབ་རིབ་བཞིན། །ཞེས་གསུངས་པ་འདི་རུ་་་་
འདུས་པ་ཡིན་ནོ། །ཉམས་སུ་བླང་བའི་ཚུལ་ནི། སེམས་ལ་གཉིད་རྫས་ནད་དང་་་་
གདོན་གྱིས་བསླད། །མིག་ཡོར་རབ་རིབ་མགལ་མེ་མྱུར་འཁོར་བ། །ཞེས་དཔེ་བརྒྱད་
གསུངས་པའི་དང་པོ་ཉམས་སུ་བླངས་བ་ལ་སྦྱོར་བའི་ཆོས་གསུམ་སྔར་དང་འདྲ་བ་ལས། །
བླ་མ་ལ་གསོལ་བ་འདེབས་པའི་སྐབས་སུ། རྨི་ལམ་ཡུལ་གྱི་སྣང་བ་ཇི་སྙེད་པ། །སྣང་
མཁན་སེམས་ལས་ལོགས་ན་མེད་པ་ལྟར། །ལས་ཉོན་བག་ཆགས་བལྟས་པའི་ཕྱི་རོལ་
220

གྱི༑ ། སྣང་བ་སེམས་སུ་རྟོགས་པར་བྱིན་གྱིས་རློབས། །ཞེས་སྦྱར། དངོས་གཞི་ལ་་་་
དཔེ་དྲན་པ། དཔེ་དོན་བསྲེ་བ། དེའི་ངང་ལ་གཞག་པ་སྟེ་གསུམ་ལས། དང་པོ་ནི།
རྨི་ལམ་ཤིན་ཏུ་གསལ་བ་ཞིག་དྲན་དུ་གཞུག་ཅེས་གསུངས་ཏེ། རྨི་ལམ་དུ་ཉེ་འབྲེལ་་་་་
མཛའ་བ་དག་དང་ཕྲད་པའམ་འདོད་ཡོན་ལ་དགའ་མགུར་སྤྱོད་པ་ལ་སོགས་པ་རྨི་ལམ་་་་་
གང་གསལ་བ་ཞིག་དྲན་ལམ་དུ་བྱས་ལ། འདི་ལྟ་བུའི་སྣང་བ་ཞིག་བདག་གིས་ཉམས་་་་
སུ་མྱོང་ཡང་དེའི་ཚེ་རྨི་ལམ་གྱི་སྣང་བ་དེའི་གམ་དུ་བདག་གིས་ཕྱིན་པའང་མེད་ལ།
བདག་གི་གམ་དུ་རྨི་ལམ་གྱི་སྣང་བ་དེ་འོངས་པ་ཡང་མེད་ཅིང་། ཕྱིས་སད་པ་ན་སྣང་་་་
དེ་གང་ན་ཡང་མི་སྣང་བའི་ཕྱིར་མི་བདེན་ནོ་ཞེས་བསམ་མོ། །དཔེ་དོན་བསྲེ་བ་ནི།
བདག་གིས་ཉམས་སུ་མྱོང་བའི་རྨི་ལམ་གྱི་སྣང་བ་དེ་དང་ད་ལྟར་གྱི་སྣོད་བཅུད་སྣ་ཚོགས་་་་
དང་འདོད་ཡོན་སྣ་ཚོགས་ལ་ལོངས་སྤྱོད་པར་སྣང་བ་འདི་གཉིས་ལ་ཁྱད་པར་འགའ་ཙམ་་་་
ཡང་མེད་དེ། ཉམས་སུ་ནི་རྨི་ལམ་ཡང་བདག་རང་གིས་མྱོང་ཞིང་དོན་ལ་ནི་གྲུབ་པ་་་་
མེད༑ དེ་བཞིན་དུ་ད་ལྟར་གྱི་སྣོད་བཅུད་དང་འདོད་ཡོན་སྣ་ཚོགས་སུ་སྣང་བ་འདི་དག་་་་
ཀྱང་མྱོང་ཡང་དོན་ལ་གྲུབ་པ་མེད་དོ་ཞེས་བསམ་མོ། །ཡང་རྨི་ལམ་དུ་བུ་ཤི་བར་སྣང་བ་་
ལ་སོགས་པ་རྨི་བ་པོའི་རྨི་ལམ་ཞིག་དྲན་ལམ་དུ་བྱས་ཏེ། དེ་དང་ད་ལྟར་གྱི་སྣོད་བཅུད་་་་
དང་༑ སྡུག་བསྔལ་དུ་སྣང་བ་དག་ལ་ཁྱད་པར་འགའ་ཙམ་ཡང་མེད་དེ། རྨི་ལམ་དང་
ད་ལྟར་གྱི་གཉིས་ཀ་སྣང་ཞིང་མྱོང་བར་མཚུངས་ལ། བརྟགས་ན་གཉིས་ཀ་ཡང་དོན་ལ་
གྲུབ་པ་མེད་དོ། །ཞེས་བསམ་ཞིང་ངེས་ཤེས་བསྐྱེད་པར་བྱའོ། །དེ་ལྟར་ཡང་མདོ་ཏིང་
འཛིན་རྒྱལ་པོ་ལས། ཇི་ལྟར་བུ་མོ་གཞོན་ནུའི་རྨི་ལམ་ན། །བུ་ཕོ་སྐྱེས་ཤིང་ཤི་བ་དེ་་་
མཐོང་སྟེ། །སྐྱེས་ན་དགའ་ཞིང་ཤི་ན་མི་དགའ་ཡང་། །བུ་ཕོ་སྐྱེས་པ་མེད་ཅིང་་་་་
བའང་མེད། །ཆོས་རྣམས་ཐམས་ཅད་དེ་ལྟར་ཤེས་པར་གྱིས། །ཞེས་གསུངས་སོ། །
རྨི་ལམ་གྱི་སྣང་བ་དང་ད་ལྟར་གྱི་གཉིས་ལ་འཇིག་རྟེན་པ་རྣམས་བདེན་བརྫུན་གྱི་རྣམ་་་་་
གཞག་བྱེད་པ་ནི་རྨི་ལམ་གྱི་སྣང་བ་ནི་བག་ཆགས་མི་བརྟན་ཞིང་འཁྲུལ་པར་གོ་སླ་བས་་་་་
བརྫུན་པར་བཞག་ལ། ད་ལྟར་གྱི་སྣང་བ་འདི་བག་ཆགས་བརྟན་ཞིང་འཁྲུལ་པར་་་་་
དཀའ་བའི་རྒྱུ་མཚན་གྱིས་བདེན་པར་ཐ་སྙད་བྱས་པ་ཡིན་ཏེ། བདག་ཉིད་ཆེན་པོ་་་་་་
221

པཎ་གྱིས། དོན་དུ་སྣང་བ་བློ་ཉིད་ཡིན། །སྣང་བ་དེ་ཉིད་ཕྱི་ན་མེད། །བག་ཆགས་་་
བརྟན་དང་མི་བརྟན་ལས། །བདེན་དང་བརྫུན་པའི་རྣམ་གཞག་བྱེད། །ཅེས་གསུངས་་
སོ༑ །གསུམ་པ་དེའི་ངང་ལ་གཞག་པ་ནི། དེ་ལྟར་ན་རྨི་ལམ་གྱི་སྣང་བ་དང་། ད་་་་
ལྟར་གྱི་སྣང་བ་ལ་བདེན་བརྫུན་གྱི་ཁྱད་པར་འགའ་ཙམ་ཡང་མི་འདུག་པས་སེམས་འཁྲུལ་
སྣང་གི་དབང་དུ་མ་ཤོར་བ་ཞིག་ཅི་ནས་ཀྱང་བྱ་སྙམ་པའི་སེམས་རྣམ་རྟོག་གི་དབང་དུ་་་་
གཏོང་བར་འཁོར་འདས་བདེ་སྡུག་སྣ་ཚོགས་སུ་སྣང་བ་འདི་ཐམས་ཅད་རང་སེམས་མ་རིག་
པའི་གཉིད་ཀྱིས་བསླད་པའི་སྣང་བ་ཙམ་དུ་ཟད་ཀྱི་སེམས་ལས་ལོགས་སུ་གྲུབ་པ་མེད་དོ་
སྙམ་དུ་བསམས་ལ་དེའི་ངང་ནས་རིག་པ་གསལ་བར་སྣང་བ་དེའི་རང་མདངས་ལ་རྗེས་་་་་
གྱིས་བལྟ་ཞིང་གསལ་ལེ་ཧྲིག་གེ་བ་ཉམས་སུ་མྱོང་བ་ན་འཛིན་པ་མ་ཞུགས་པར་བྱས་་་་་
དར་ཅིག་ཤེས་པ་ལྷོད་ཀྱིས་གློད་ལ་གཞག་གོ །དེ་ལྟར་ཡང་རྗེ་བཙུན་གྱིས། ཆོས་ཀུན་
སེམས་ཀྱི་སྤྱོད་ཡུལ་དེ། །ཕྱུ་དང་དབང་ཕྱུག་ལ་སོགས་པ། །འབྱུང་བཞིའི་བྱེད་མཁན་་
མ་འཚོལ་བར། །སེམས་ཉིད་ཀྱི་ངང་ལ་གང་དགར་ཞོག །ཅེས་གསུངས་སོ། །རྗེས་
ཀྱི་ཆོས་གསུམ་ནི། དང་པོ་སྔར་དང་འདྲ། གཉིས་པ་ནི་ཆོས་ཐམས་ཅད་རྨི་ལམ་གྱི་་་་་
སྣང་བ་ལྟར་རང་གི་སེམས་ཉིད་ཀྱི་སྣང་བ་ལས་ལོགས་ན་མི་འདུག་པ་ལ་དེ་ལྟར་མ་རྟོགས་་
པར་གང་སྣང་ཕྱི་རོལ་གྱི་དོན་དུ་བདེན་པའི་དངོས་པོར་བཟུང་སྟེ་སྡུག་བསྔལ་ཀྱི་འཁྲུལ་་་་་
འཁོར་ལ་ལོངས་སྤྱོད་པའི་མ་རྒན་འདི་རྣམས་སྙིང་རེ་རྗེ་ཞེས་བསམ། གསུམ་པ་ནི།
ཉིན་པར་གྱི་གནས་དང་གྲོགས་དང་ལོངས་སྤྱོད་ལ་སོགས་པ་བདེ་སྡུག་གི་སྣང་བ་ཐམས་་་་་
ཅད་ལ་འདི་དག་ཀྱང་རྨི་ལམ་གྱི་སྣང་བ་ཡིན། རྨི་ལམ་གྱི་བདེ་བས་སུ་ཞིག་འཚེངས། །
རྨི་ལམ་སྡུག་པས་སུ་ཞིག་འཕུང་སྟེ། གཉིས་ཀའང་དོན་ལ་གྲུབ་པ་མེད་པས་སོ། །
ཞེས་ཐུན་མཚམས་ཐམས་ཅད་དུ་དྲན་འཛིན་དྲག་པོས་ཡང་དང་ཡང་དུ་བྱ་བ་ཤིན་ཏུ་གལ་་་་
ཆེའོ༑ །དེ་ལྟར་ཡང་གཉིས་མེད་རྣམ་རྒྱལ་གྱི་རྒྱུད་ལས། འདི་ལྟར་ཆོས་ཀུན་རྨི་ལམ་་་
དང༌༑ །ངོ་བོ་གཅིག་ཏུ་ཤེས་བྱ་སྟེ། །རྨི་ལམ་གྱི་ནི་ཚུལ་དུ་ཡང་། །ཀུན་ནས་སྤྱོད་་་་
པས་ཁྱབ་པར་བྱ། །ཞེས་གསུངས་པའི་གདམས་ངག་ཡིན་ནོ། །དེ་ལྟར་ཚུལ་དགུའི་སྒོ་
ནས་དཔེ་དང་པོ་ལ་ངེས་ཤེས་ཁྱད་པར་ཅན་ཞིག་སྐྱེས་སྐྱེས་བསྒོམ་སྟེ། ཡུན་རིང་དུ་་་་
222

འགོར་ཡང་དཔེ་དང་པོ་ལ་ངེས་ཤེས་མ་སྐྱེས་པར་དཔེ་གཉིས་པ་མན་གྱི་དམིགས་པ་མི་སྤོ་་་
ཞེས་གསུངས། དཔེ་གཉིས་པ་མན་ཆད་ལ་སྦྱོར་བའི་ཆོས་གསུམ་ནི་འདྲ་ལ། དངོས་་་་
གཞིའི་དཔེ་རྣམས་སོ་སོ་ནས་ཞིབ་ཏུ་བརྗོད་ན། །
རྫས་ཀྱིས་བསླད་པ་ནི། ཆང་གིས་བཟི་བའི་སྟོབས་ཀྱིས་གང་ལའང་འཇིགས་པ་
མེད་པའམ། ས་གཞི་འཁོར་ཞིང་འགུལ་བར་སྣང་བ་ལྟ་བུ་དང་། ཀོ་ཤོ་ཀན་ཏ་ཟོས་་་་
པས་སྣང་བ་སྔོན་པོར་མཐོང་བ་དང་། ད་དུ་ར་ཟོས་པས་སྣང་བ་སེར་པོར་མཐོང་བ་ལ་་་་་
སོགས་པ་མི་བདེན་བཞིན་དུ་སྣང་བའི་ཉམས་མྱོང་དྲན་པར་བྱས་ལ་དེ་དང་ད་ལྟར་གྱི་སྣང་་་
བ་བསྲེས་ཏེ་དོན་ལ་མེད་བཞིན་དུ་སྣང་བ་ཡིན་པར་ངེས་ཤེས་བསྐྱེད་ལ་དེའི་ངང་ལ་བློ་་་་
གཞག་པ་ལ་སོགས་གོང་གིས་རིགས་འགྲེས་སྦྱར་ཏེ་ཤེས་པར་བྱའོ། ། ནད་ཀྱིས་བསླད་་་་
པ་ནི་ཚད་ནད་དྲག་པོ་བྱུང་བའི་ཚེ་བདག་ཉིད་གཉིས་དང་གསུམ་ལ་སོགས་པར་མཐོང་་་་་་
ཞིང་༑ གྲོགས་ལ་ལ་ན་བ་དང་། ལ་ལ་འཆི་བ་ལ་སོགས་པའི་འཁྲུལ་སྣང་སྣ་ཚོགས་་་་
རང་ངམ་གཞན་ལ་བྱུང་བ་དྲན་པར་བྱས་ལ། དེ་དང་སྣང་བ་བསྲེས་ཏེ། མེད་བཞིན་དུ་
སྣང་བར་ངེས་ཤེས་བསྐྱེད་དོ། །གདོན་གྱིས་བསླད་པ་ནི་བདག་གིས་མྱོང་ངམ།
གཞན་གདོན་གྱིས་ཉེན་པ་ལ་རྗེས་སུ་དཔགས་ཏེ། ཡོད་པ་མེད་པ་དང་། མེད་པ་ཡོད་་
པ་ལ་སོགས་པ་སྣང་བ་ཕྱིན་ཅི་ལོག་ཏུ་མཐོང་གིན་འདུག་པ་དྲན་པར་བྱས་ལ། དེ་དང་་་་
སྣང་བ་བསྲེས་ཏེ། མེད་བཞིན་དུ་སྣང་བར་ངེས་ཤེས་བསྐྱེད་དོ། །མིག་ཡོར་ནི་མིག་་་་
བཙིར་བའམ་མ་བཙིར་ཡང་ལྡོག་སྟེ་བལྟ་བ་ལ་སོགས་པའི་བལྟ་ལུགས་འགའ་ཞིག་ལ་་་་་་
བརྟེན་ནས་མར་མེ་ལ་སོགས་པའི་དངོས་པོ་གཅིག་ལ་ཆ་གཉིས་སུ་མཐོང་བ་སྟེ། དེ་་་
གཅིག་ནི་འཁྲུལ་གཞི་ཡིན་པས་བདེན་ལ། གཅིག་ཤོས་ནི་འཁྲུལ་པ་ཡིན་པས་མི་བདེན་་
ནོ་སྙམ་པའི་རྟོག་པ་སྐྱེ་ན། གང་འཁྲུལ་གཞི་ཡིན་བརྟག་སྟེ། གཡས་པ་འཁྲུལ་ག་་་
ཡིན་སྙམ་ན་མིག་གཡས་པ་བཙུམས་པས་འཁྲུལ་གཞི་འཁྲུལ་པ་ལ་ཐིམ་ལ། གཡོན་པ་་་
འཁྲུལ་གཞི་ཡིན་སྙམ་ན་མིག་གཡོན་པ་བཙུམས་པས་འཁྲུལ་གཞི་འཁྲུལ་པ་ལ་ཐིམ་ནས་་་་
འགྲོ་བས། ཡང་དག་པར་ན་གཉི་གའང་སེམས་ཀྱི་ཆོ་འཕྲུལ་ལས་མ་འདས་པར་ཤེས་་་་་
པར་བྱས་ལ་དེ་དང་སྣང་བ་བསྲེས་ཏེ། མེད་བཞིན་དུ་སྣང་བར་ངེས་ཤེས་བསྐྱེད་དོ། །
223

རབ་རིབ་ནི། མིག་རབ་རིབ་ཀྱིས་བསྒྲིབས་པའི་གང་ཟག་གིས་ནམ་མཁའ་་་་
དྭངས་པ་ལ་བལྟས་པའི་ཚེ་སྐྲ་ཤད་དང་སྦྲང་བུའི་ཚོགས་དུ་མ་སྣང་ལ། དེ་དག་ཡོད་ནས་་
མཐོང་བ་ཡིན་ན་མིག་དག་པ་རྣམས་ཀྱིས་མཐོང་དགོས་པ་ལས་དེས་མི་མཐོང་བར་ར་་་་་
རིབ་ཅན་གྱིས་མཐོང་བའི་ཕྱིར་མེད་ཅིང་མི་བདེན་ལ། དེ་བཞིན་དུ་ཕྱི་རོལ་གྱི་སྣང་བ་་་་
རྣམས་ཀྱང་མེད་བཞིན་དུ་སྣང་བ་ཡིན་པར་ངེས་ཤེས་བསྐྱེད་དོ། །
མགལ་མེ་ནི། ཤིང་བུ་ཕྲ་མོ་ཞིག་གི་རྩེ་ལ་མེ་སྤར་ཏེ་མྱུར་དུ་བསྐོར་བ་ན་དམ་་་
འཁོར་རེ་བ་ཞིག་མཐོང་ཡང་བརྟགས་ན་མེ་དེ་གཅིག་ན་ཡོད་པའི་ཚེ་གཅིག་ཤོས་ན་མེད་་་་་
པས་མི་བདེན་ལ། དེ་དང་སྣང་བ་བསྲེས་ཏེ་ངེས་ཤེས་བསྐྱེད་དོ། །མྱུར་འཁོར་བ་་་་་
ལངས་ཏེ་ཕྱོགས་ཀུན་ཏུ་བལྟ་ཞིང་ལུས་བསྐོར་བ་ན་ཇེ་ཞིག་གི་ཚེ། རི་དང་ལྗོན་ཤིང་ལ་་་་
སོགས་པ་རྣམས་ཕྱོགས་ཀུན་ཏུ་རྒྱུག་པར་སྣང་བ་ལ་སོགས་པ་དུ་མར་སྣང་ཡང་དོན་ལ་མ་་་་
བདེན་ན། དེ་དང་སྣང་བ་བསྲེས་ཏེ་ངེས་ཤེས་བསྐྱེད་ལ་ངེས་ཤེས་སྐྱེས་པ་ན་དེའི་ངང་ལ་་
གཞག་གོ །རྗེས་དགེ་བ་བསྔོ། ཆོས་ཐམས་ཅད་སེམས་ཀྱི་སྣང་བར་མ་རྟོགས་་་་་
རྣམས་ལ་སྙིང་རྗེ་བསྒོམ། སྤྱོད་ལམ་ཐམས་ཅད་དུ་ཡང་གཟུགས་སྒྲ་ལ་སོགས་པ་ཡུལ་་་་་
དང་དབང་པོར་སྣང་བ་ཐམས་ཅད་སེམས་སྣང་ཙམ་དུ་དྲན་པར་བྱས་ལ་སྣང་བ་ལ་བདེན་་་་
འཛིན་བཟློག་པའི་ཐབས་ལ་འབད་པར་བྱ་སྟེ། རྡོ་རྗེ་གུར་ལས། ཡུལ་དང་དབང་་་་་
པོའི་རང་བཞིན་ནི། །སེམས་ལས་ཕྱི་རོལ་གྱུར་མེད་ཀྱང་། །གཟུགས་སོགས་སོ་སོར་་་
སྣང་བ་རྣམས། །སེམས་ཉིད་ཁོ་ན་སྣང་བ་ཡིན། །ཞེས་གསུངས་པའི་གདམས་ངག་་་་་
ཡིན་ནོ། །དེ་ལྟར་ན་ཆོས་ཐམས་ཅད་སེམས་ཀྱི་སྤྱོད་ཡུལ་ལམ་ཆོ་འཕྲུལ་ཡིན་པར་་་་་
རྟོགས་ན་ཕྱྭ་དང་དབང་ཕྱུག་དང་འབྱུང་བཞིའི་རྡུལ་ཕྲན་ལ་སོགས་པ་བྱེད་པ་པོ་རང་དབང་་་
ཅན་ཡོད་པ་མ་ཡིན་པར་རྟོགས་ཤིང་རང་གི་སེམས་དགེ་སྡིག་ཏུ་སྤྱད་པ་ལས་རིགས་དྲུག་ལ་
སོགས་པ་བདེ་སྡུག་གི་སྣང་བ་སྣ་ཚོགས་སུ་འཆར་བ་ཡིན་ནོ་ཞེས་ཁོང་དུ་ཆུད་པར་འགྱུར་་་་་
རོ༑ །
གཉིས་པ་སེམས་སྣང་སྒྱུ་མར་བསྒྲུབ་པ་ནི། རྩ་རྒྱུད་ལས། ངོ་བོས་གཟུགས་་་་
མེད་མཐོང་བ་པོ། །སྒྲ་མེད་ཐོས་པ་པོ་ཡང་མེད། །ཅེས་སོགས་དང་། དངོས་་་་་
224

ཀུན་གྱི་རང་བཞིན་འདི། །སྒྱུ་མའི་གཟུགས་ཀྱི་ཡང་དག་གནས། །ཞེས་དང་། སམྦྷ་
ཊ་ལས། དྲི་ཟའི་གྲོང་ཁྱེར་ལྟ་བུ་དང་། །སྒྱུ་མ་སྨིག་རྒྱུ་འདྲ་བ་དང་། །འཕྲོག་པ་ཟླ་
བའི་གྲོང་དང་མཚུངས། །རྨི་ལམ་བརྩེ་བ་ལྟ་བུར་ལྟ། །སྒྱུ་མ་ཇི་བཞིན་ཐམས་ཅད་དུ། །
བལྟ་བྱ་ཉིད་དང་རིག་པར་བྱ། །ཞེས་གསུངས་ཤིང་དེ་དག་གི་དོན་ནི་གཞུང་ལས།
གཟུགས་བརྙན་ཡིན་ཕྱིར་ཞེས་དང་། རྗེ་བཙུན་རིན་པོ་ཆེས། སེམས་དེ་ངོ་བོ་ཉིད་་་་་
མིན་སྒྱུ་མ་བཞིན། །སྨིག་རྒྱུ་ཆུ་ཟླ་གཙུབས་པའི་མེ་བཞིན་དུ། ། སྣ་ཚོགས་རྐྱེན་རྣམས་་་་
ཚོགས་ནས་སྣང་བ་ཙམ། །འདི་ཡི་སེམས་ཀྱི་རང་བཞིན་གང་ཡིན་སྨོས། །ཞེས་་་་་
གསུངས་ཏེ། དེ་ཡང་སྒྱུ་མ་ཞེས་བྱ་བ་འདི་རྒྱུ་རྐྱེན་དུ་མ་ཚོགས་པ་ལས་འབྲས་བུ་སྣ་་་་
ཚོགས་པ་འབྱུང་བ་ལ་བྱ་སྟེ། སྤྱོད་འཇུག་ལས། སྣ་ཚོགས་རྐྱེན་ལས་བྱུང་བ་ཡི། །
སྒྱུ་མ་དེ་ཡང་སྣ་ཚོགས་ཉིད། །རྐྱེན་གཅིག་གིས་ནི་ཀུན་ནུས་པ། །གང་ན་ཡང་ནི་ཡོད་་
མ་ཡིན། །ཞེས་རྒྱུ་རྐྱེན་སྣ་ཚོགས་ཀྱིས་བྱས་པ་ལ་སྒྱུ་མར་བཤད་དོ། །དེ་གཏན་ལ་་་་་
དབབ་པ་ནི། གཉིས་པ་སྒྱུ་མ་སྨིག་རྒྱུ་ཆུ་ཟླ་གློག །འཕྲོག་པ་དྲི་ཟའི་གྲོང་ཁྱེར་སྤྲིན་་་་་
དང་འཇའ། །ཞེས་གསུངས་པའི་དང་པོ་ཉམས་སུ་ལེན་པ་ལ། སྦྱོར་བའི་ཆོས་གསུམ་་
གྱི་གཞན་འདྲ། གསོལ་འདེབས་ཀྱི་ཚེ། སྒྱུ་མ་མཁན་གྱིས་སྤྲུལ་པའི་རྟ་གླང་རྣམས། །
སྣང་ཙམ་ཉིད་ནས་ངོ་བོས་སྟོང་པ་ལྟར། །རང་སེམས་འཁྲུལ་པའི་སྣང་བ་སྣ་ཚོགས་པ། །
སྣང་སྟོང་སྒྱུ་མར་རྟོགས་པར་བྱིན་གྱིས་རློབས། །ཞེས་སྦྱར། དངོས་གཞི་ལ་དཔེ་དྲན་་་་
པ༑ དཔེ་དོན་བསྲེ་བ། དེའི་ངང་ལ་གཞག་པ་གསུམ་གྱི་དང་པོ་ནི། སྒྱུ་མ་མཁན་་་་
དག་གིས་རྫས་ཀྱི་དངོས་པོ་གྱི་ན་གྱོ་མོ་དང་། སྤྲེ་མཇུག་ལ་སོགས་པ་ལ་སྒྱུ་མའི་སྔགས་་་་
ཀྱིས་བཏབ་སྟེ་ལྟ་བ་པོའི་མིག་བསླད་པ་ལ་བརྟེན་ནས་གྲོང་ཁྱེར་དང་རྟ་དང་གླང་པོ་ལ་་་་་
སོགས་པ་དུ་མ་ཞིག་སྣང་བར་འགྱུར་ལ། དེ་ལྟར་སྣང་བ་དེ་དག་མི་བདེན་བཞིན་དུ་སྣང་་
བ་དཔེའི་སྒྱུ་མ་ཡིན་ནོ། །དཔེ་དོན་བསྲེ་བ་ནི། དེ་བཞིན་དུ་སྣོད་བཅུད་བདེ་སྡུག་སྣ་་་
ཚོགས་སུ་སྣང་བ་འདི་དག་རང་སེམས་དགེ་སྡིག་གི་རྐྱེན་སྣ་ཚོགས་ཀྱིས་བསྒྱུར་བ་ལ་བརྟེན་
ནས་བྱུང་བ་ལས་ཀྱི་སྒྱུ་མའི་སྣང་བ་ཡིན་པས་སྣང་བ་ལྟར་མི་བདེན་ཞེས་བསམ་མོ། །
དེའི་ངང་ལ་གཞག་པ་ནི། དེ་ལྟར་ན་དཔེའི་སྒྱུ་མ་དང་ལས་ཀྱི་སྒྱུ་མ་གཉི་གའང་རང་རང་
225

གི་སྒྱུ་མའི་འཁྲུལ་འཁོར་ཚོགས་ན་སྣང་ལ། མ་ཚོགས་ན་མི་སྣང་བར་མཚུངས་ཤིང་དེ་་་་
གཉི་ག་དོན་ལ་མེད་བཞིན་དུ་སྣང་བའི་ཆ་ནས་མཚུངས་པ་ཁོ་ནའོ་ཞེས་ཐག་བཅད། །
སེམས་ཁ་ནང་དུ་ལྡོག་ལ་སེམས་ཉིད་རྐྱེན་གྱིས་སྣ་ཚོགས་སུ་སྣང་བ་འདི་ཐམས་ཅད་ནི་སྣང་
སྟོང་སྒྱུ་མའི་རྣམ་པར་རོལ་པའོ་ཞེས་ངེས་པར་བྱས་ནས་རང་རིག་རང་གསལ་ཙམ་དེའི་རང་
མདངས་ལ་རྗེན་གྱིས་བལྟ། རིག་པ་གཅེར་བུ་གཟུང་འཛིན་གྱི་སྒྲིབ་གཡོགས་དང་བྲལ་་་་
བ་མངོན་དུ་གྱུར་པ་ན་དེ་ལ་འཛིན་པ་མ་ཞུགས་པར་བྱས་ལ་དར་ཅིག་ཤེས་པ་ཀློད་ལ་་་་་་
གཞག་གོ །རྗེས་དགེ་བ་བསྔོ། སྣང་བ་སྒྱུ་མ་ལྟ་བུར་མ་རྟོགས་པར་དངོས་འཛིན་་་་
གདོན་གྱིས་དབང་དུ་གྱུར་པའི་མ་རྒན་རྣམས་ལ་སྙིང་རྗེ་བསྒོམ། ཐུན་མཚམས་ཐམས་་་་
ཅད་དུ་ཟས་གོས་གནས་མལ་ལོངས་སྤྱོད་ལ་སོགས་པ་བདེ་སྡུག་དུ་སྣང་བ་ཐམས་ཅད་་་་་
སེམས་ཉིད་རྐྱེན་སྣ་ཚོགས་ཀྱིས་བསྐྱེད་པ་སྒྱུ་མའི་སྣང་བ་སྟེ། དཔེར་ན་སྒྱུ་མ་མཁན་་་་་
གྱིས་སྤྲུལ་པའི་རྟ་གླང་དང་མཚུངས་པའོ་སྙམ་དུ་ཡང་དང་ཡང་དུ་དྲན་པར་བྱའོ། །་་་་
ལྟར་ཡང་རིམ་ལྔ་ལས། རྣལ་འབྱོར་པས་ནི་གང་དག་དམིགས། །དེའི་ཚེ་སྒྱུ་མ་་་་་
བུར་བལྟ། །ཞེས་སོ། །དཔེ་གཉིས་པ་མན་ཆད་ལ་སྦྱོར་བའི་ཆོས་ནི་འདྲ་ལ།
དངོས་གཞིའི་དཔེ་རྣམས་སོ་སོ་ནས་བརྗོད་ན་སྨིག་རྒྱུ་ནི་སོས་ཀ་ཉི་མ་ཕྱེད་ཙམ་གྱི་དུས་སུ་་
ཉི་མའི་འོད་ཟེར་དང་སའི་རླངས་ཀྱིས་མིག་བསྒྱུར་བ་ལ་སོགས་པའི་རྒྱུ་རྐྱེན་ཚོགས་པ་ལ་་་་
བརྟེན་ནས་ཐག་རིང་མོ་ནས་བལྟས་ན་ཆུ་ཆེན་པོ་འབབ་པ་ལྟ་བུར་སྣང་ལ། དེ་བཞིན་དུ་
སྣ་ཚོགས་ཀྱི་སྣང་བ་རྣམས་ཀྱང་ལས་ཀྱི་སྒྱུ་མ་ཚོགས་པའི་ཚེ་སྣང་གི །མ་ཚོགས་པའི་ཚེ་
མི་སྣང་བས་སྨིག་རྒྱུའི་ཆུ་དང་མཚུངས་པའོ། །ཞེས་བསམ་ཞིང་ངེས་ཤེས་བསྐྱེད་དོ། །
ཆུ་ཟླ་ནི་ནམ་མཁའ་ལ་ཟླ་བ་ཤར་བ། བར་སྣང་ལ་སྒྲིབ་གཡོགས་མེད་པ། སྣོད་་་་་
གཙང་མ་རུ་ཆུ་བླུགས་པ་སྟེ། རྒྱུ་རྐྱེན་དེ་རྣམས་འཛོམས་པའི་ཚེ་དབང་པོ་སྐྱོན་མེད་པས་་་
བལྟས་པ་ན་ཆུ་ནང་དུ་ཟླ་བ་འཆར་ལ། ཆུ་སྣོད་དུ་མ་བསྒྲིགས་ན་ཟླ་བ་དུ་མ་སྣང་ཞིང་ཆུ་་
གཅིག་ཕོ་བའི་ཚེ་ཟླ་བ་གཅིག་འགགས་ལ། དེ་བཞིན་དུ་ཆུ་སྣོད་ཇི་སྲིད་ཕོ་བ་དེ་བཞིན་་་་
དུ་ཟླ་བ་འགགས་པར་འགྱུར་རོ། །དེ་ལྟར་ན་དང་པོ་ནམ་མཁའི་ཟླ་བ་ཆུ་ནང་དུ་འཕོས་་་
པ་མ་ཡིན་ལ། བར་དུ་ཆུ་སྣོད་ཀྱི་ཟླ་བ་རྣམས་གཅིག་དང་དུ་མར་མི་གནས་ཤིང་། །
226

མཐའ་མར་ཆུ་འཕོ་བ་ན་ཆུ་སྣོད་ཀྱི་ཟླ་བ་ནམ་མཁའི་ཟླ་བ་ལ་ཐིམ་པ་མ་ཡིན། ཆུས་ཁྱེར་
བ་མ་ཡིན། སྣོད་ལ་ཐིམ་པ་ཡང་མ་ཡིན་ཏེ། སྒྱུ་མའི་འཁྲུལ་འཁོར་ཚོགས་པའི་ཚེ་སྣང་
ལ༑ མ་ཚོགས་པའི་ཚེ་མི་སྣང་ངོ༌། །དེ་བཞིན་དུ་སྣ་ཚོགས་ཀྱི་སྣང་བ་རྣམས་ཀྱང་ལས་
ཀྱི་སྒྱུ་མ་ཚོགས་ན་སྣང་གི །མ་ཚོགས་ན་མི་སྣང་བས་ཆུ་ནང་གི་ཟླ་བ་དང་མཚུངས་པའོ། །
ཞེས་བསམ་ཞིང་ངེས་ཤེས་བསྐྱེད་དོ། །
གློག་ནི། སྤྲིན་དང་ཆུའི་འོད་ཟེར་ཚོགས་པ་ན་བར་སྣང་ལ་གློག་ཅེས་བྱ་བའི་སྣང་
བ་འཁྱུག་ཙམ་པ་ཞིག་འབྱུང་ལ། དེ་རྣམས་མ་ཚོགས་ན་མི་འབྱུང་ངོ༌། །དེ་བཞིན་དུ་སྣ་
ཚོགས་སུ་སྣང་བ་རྣམས་ཀྱང་ལས་ཀྱི་སྒྱུ་མ་ཚོགས་པ་ན་ཡུད་པ་རེ་སྣང་ལ། སྒྱུ་མའི་་་་་་
འཁྲུལ་འཁོར་ཞིག་པ་ན་དེ་འཕྲལ་དུ་འགགས་པར་འགྱུར་བས་མི་བདེན་ནོ་ཞེས་བསམ་་་་་
ཞིང་ངེས་ཤེས་བསྐྱེད་དོ། །
འཕྲོག་པ་ནི། ཤར་ལྷོར་ཧ་རི་ཀེ་ལ་བྱ་བ་ན་མཚོ་ཆེན་པོ་ཞིག་ཡོད་པ་ལ་མཚན་
མོ་ཆར་ཆེན་པོ་བབས་པ་དང༌། ནང་པར་ནམ་མཁའ་ལ་སྤྲིན་དྭངས་པ་འཛོམས་པའི་ཚེ།
མཚོ་ནང་དུ་གྲོང་ཁྱེར་དང་རྟ་དང་གླང་པོ་ཆེ་ལ་སོགས་པ་དུ་མ་སྣང་ལ། རྒྱུ་རྐྱེན་དེ་རྣམས་
གང་རུང་ཞིག་མ་ཚང་བའི་ཚེ་དེ་རྣམས་མི་སྣང་ངོ༌། ། དེ་བཞིན་དུ་སྣ་ཚོགས་ཀྱི་སྣང་བ་་་་
རྣམས་ཀྱང་ལས་ཀྱི་སྒྱུ་མ་ཚོགས་ན་སྣང་གི །མ་ཚོགས་ན་མི་སྣང་བས་མི་བདེན་བཞིན་་་་
དུ་སྣང་བའོ་ཞེས་བསམ་ཞིང་ངེས་ཤེས་བསྐྱེད་དོ། །
དྲི་ཟའི་གྲོང་ཁྱེར་ནི། འགའ་ཞིག་གིས་ཡུལ་ཐག་རིང་པོར་བལྟས་པ་ན་མི་་་་་་
ཡིན་ཚོགས་པའི་གྲོང་ཁྱེར་དང་རྟ་དང་གླང་པོ་ལ་སོགས་པ་མ་ངེས་པ་དུ་མ་སྣང་ལ། དེར་
སོང་བ། དེ་བས་ཐག་རིང་བ་གཞན་ཞིག་ན་ཡོད་པར་སྣང་བའམ་ཡང་ན་ཅི་ཡང་མི་སྣང་་་
ངོ༑ །དེ་བཞིན་སྣ་ཚོགས་ཀྱི་སྣང་བ་རྣམས་ཀྱང་ལས་ཀྱི་སྒྱུ་མ་ཚོགས་ན་སྣང་གི །་་་
ཚོགས་ན་མི་སྣང་བས་མི་བདེན་ནོ་ཞེས་བསམ་ཞིང་ངེས་ཤེས་བསྐྱེད་དོ། །
སྤྲིན་ནི། ནམ་མཁའ་དྭངས་པ་ལ་སྤྲིན་གྱི་ཕུང་པོ་གློ་བུར་དུ་སྣང་བ་དེ་དང་པོ་སྐྱེ་་་
བའི་ཚེ་གང་ནས་འོངས་པའི་འོང་ས་མི་རྙེད་ལ། དེངས་པའི་ཚེ་གང་དུ་སོང་བའི་ས་མ་་་་་
རྙེད་དེ་གློ་བུར་དུ་སྣང་བ་ཙམ་དུ་བས་སོ། །དེ་བཞིན་དུ་སྣ་ཚོགས་ཀྱི་སྣང་བ་རྣམས་རང་
227

གི་སེམས་ནམ་མཁའ་ལྟ་བུ་ལ་ལས་ཀྱི་སྒྱུ་མ་སྤྲིན་ལྟ་བུ་ཚོགས་པའི་དབང་གིས་དོན་ལ་མེད་
བཞིན་དུ་སྣང་ལ། ལས་ཀྱི་སྒྱུ་མ་མ་ཚོགས་ན་མི་སྣང་བས་མི་བདེན་ནོ། །ཞེས་བསམ་
ཞིང་ངེས་ཤེས་བསྐྱེད་དོ། །
འཇའ་ཚོན་ནི། ཉི་མའི་འོད་ཟེར་དང་སྤྲིན་གྱི་གྲིབ་མའི་མཚམས་སུ་ཆར་བབས་་་
པ་ན་འཇའ་ཚོན་ཞེས་བྱ་བ་ཁ་དོག་སྣ་ཚོགས་པ་འཁྱོག་པོའི་རྣམ་པ་ཅན་ཞིག་རྒྱང་རིང་་་་
ནས་བལྟས་ན་སྣང་ལ་དྲུང་དུ་ཕྱིན་ན་ཅི་ཡང་མི་སྣང་ངོ་། །དེ་བཞིན་དུ་སྣ་ཚོགས་ཀྱི་སྣང་་་
བ་རྣམས་ཀྱང་སེམས་ནམ་མཁའ་ལྟ་བུ་ལ་ལས་ཀྱི་སྒྱུ་མ་ཉི་ཟེར་དང་ཆར་ལྟ་བུའི་རྐྱེན་་་་་
ཚོགས་པའི་ཚེ་མདོག་དབྱིབས་སྣ་ཚོགས་དང་འདྲ་བའི་སྣང་བ་དུ་མ་སྣང་གི ། མ་ཚོགས་་་་
ན་མི་སྣང་བས་སྣང་དུས་ཉིད་ན་སྟོང་ཞིང་སྟོང་དུས་ཉིད་ན་སྣང་བའི་སྣང་སྟོང་ཟུང་དུ་འཇུག་
པའོ་ཞེས་བསམས་ལ་ངེས་ཤེས་བསྐྱེད་དེ། དེའི་ངང་ལ་དར་ཅིག་རྩོལ་བ་གློད་ནས་་་་་
གཞག་གོ །རྗེས་དགེ་བ་བསྔོ། སྣང་བ་སྒྱུ་མ་ལྟ་བུར་མ་རྟོགས་པར་གང་སྣང་བ་བདེན་
པར་བཟུང་སྟེ་འཁྲུལ་པ་ལ་ལོངས་སྤྱོད་པའི་མ་རྒན་རྣམས་ལ་སྙིང་རྗེ་བསྒོམ། ཐུན་་་་་་
མཚམས་རྣམས་སུ་ཡང་འཁོར་འདས་ཀྱི་ཆོས་ཐམས་ཅད་སྣང་སྟོང་སྒྱུ་མ་ལྟ་བུར་དྲན་པ་་་་
བྱས་ལ། བླང་དོར་དང་དགག་སྒྲུབ་མེད་པར་ལོངས་སྤྱོད་ན་སྒྱུ་མ་ལྟ་བུའི་གནས་སྐབས་་་་
དང་། མཐར་ཐུག་གི་ཕུན་སུམ་ཚོགས་པ་ཐམས་ཅད་ཐོབ་པར་འགྱུར་རོ། །དེ་ལྟར་་་་
ཡང་སློབ་དཔོན་ཨཱརྱ་དེ་བས། བདག་བྱིན་རླབས་ཀྱིས་རིམ་པ་ལས། །ཐམས་ཅད་སྒྱུ་
མའི་རྣམ་འཕྲུལ་གྱིས། །དེ་ཡི་སངས་རྒྱས་འགྲུབ་པར་འགྱུར། །སྒྱུ་མར་གནས་པའི་་་་
རྣལ་འབྱོར་པ། །འདི་ལ་ལྷས་ཀྱང་རྟག་ཏུ་སྐྱོང་། ། སྒྱུ་མ་ལྟ་བུའི་ཏིང་འཛིན་གྱིས། །
ཐམས་ཅད་མཁྱེན་པར་དེ་ནས་འགྱུར། །སྒྱུ་མ་ལྟ་བུའི་ཏིང་འཛིན་གྱིས། །འདོད་ཡོན་་་་
ཐམས་ཅད་རྙེད་པར་འགྱུར། །ཞེས་གསུངས་པའི་དོན་འདི་ཡིན་ནོ། །གསུམ་པ་རང་་་་
བཞིན་མེད་པར་བསྒྲུབ་པ་ལ་རྟེན་འབྲེལ་དུ་བསྒྲུབ་པ་དང་། བརྗོད་བྲལ་དུ་བསྒྲུབ་པའོ། །
དང་པོ་ནི། རྩ་རྒྱུད་ལས། འདི་ལྟ་སྟེ་གཙུབ་ཤིང་དང་གཙུབ་སྟན་དང་སྐྱེས་བུའི་ལག་་་་
པའི་རྩོལ་བ་ལས་གློ་བུར་དུ་མེ་སྐྱེ་བར་འགྱུར་རོ། །ཞེས་སོགས་དང་། གཞུང་ལས་
གཞན་དབང་རྟེན་འབྲེལ་ཞེས་གསུངས་ཏེ། དེའི་དོན་རྗེ་བཙུན་རིན་པོ་ཆེས། སྒྱུ་་་་་་
228

ཞེས་བྱ་ངོ་བོ་ཉིད་ཀྱང་ནི། །འདི་ན་མེད་ཅིང་རྟེན་འབྲེལ་འབྱུང་བ་ཉིད། །སྐྱེ་དང་་་་
འགག་དང་གནས་པ་ཡོད་མིན་པས། །བརྗོད་བྲལ་འདི་ལ་ཅི་ཞིག་བསམ་པར་བྱ། །
ཞེས་གསུངས་སོ། །དེ་ཉིད་ཉམས་སུ་ལེན་པ་ལ་རྗེ་བཙུན་གྱིས། གསུམ་པ་གཉིས་ཀྱི་་
དང་པོ་རྟེན་འབྲེལ་ཏེ། ། ཁ་ཏོན་མར་མེ་མེ་ལོང་རྒྱ་དང་ནི། ། མེ་ཤེལ་ས་བོན་སྐྱུར་དང་་
བྲག་ཆའོ། །ཞེས་དཔེ་བརྒྱད་གསུངས་པའི་དང་པོ་ལ། སྦྱོར་བའི་ཆོས་གསུམ་གྱི་་་་་
གཞན་འདྲ། གསོལ་གདབ་ཀྱི་ཚེ། ས་བོན་མི་རྟག་མྱུ་གུར་འཕོ་མིན་ཡང་། ། མྱུ་གུ་
མི་འཆད་སྐྱེ་བར་སྣང་བ་ལྟར། །ཆོས་ཀུན་སྐྱེ་མེད་དབྱིངས་ལས་སྐྱེ་བར་སྣང༌། །རྟེན་་་་
འབྲེལ་ཟབ་མོ་རྟོགས་པར་བྱིན་གྱིས་རློབས། །ཞེས་སྦྱར། དངོས་གཞི་ལ་དཔེ་དྲན་པ།
དཔེ་དོན་བསྲེ་བ། དེའི་ངང་ལ་གཞག་པ་གསུམ་གྱི་དང་པོ་ནི། སློབ་དཔོན་གྱིས་སློབ་་
མ་ལ་བསླབ་པར་བྱ་བའི་ཁ་ཏོན་ཞིག་ངག་ཏུ་ལན་ཁ་ཅིག་བརྗོད་པ་ན། སློབ་མའི་བློ་ལ་་
ཡང་ཁ་ཏོན་དེ་འབྱུང་བར་འགྱུར་རོ། །དེ་ལྟ་བུའི་ཁ་ཏོན་དེ་སློབ་དཔོན་གྱིས་ངག་གི་རིག་
བྱེད་ལ་མ་བརྟེན་པའི་སློབ་མའི་བློ་ལ་བྱུང་བ་མ་ཡིན་པས་འགག་པ་མེད་ལ། སློབ་་་
དཔོན་གྱིས་ཁ་ཏོན་སློབ་མ་ལ་འཕོས་པ་མ་ཡིན་པས་སྐྱེ་བ་མེད་དོ། །དེ་ལྟར་ན་དོན་ལ་་་་
སྐྱེ་འགག་ནི་མི་འདུག ། མི་འདུག་བཞིན་དུ་དེ་ལྟ་བུའི་སྣང་བ་ནི་ཤར། ཤར་ཙམ་ཉིད་
ནས་རང་དབང་དུ་གྲུབ་པ་མི་འདུག་པའི་ཕྱིར་རྟེན་འབྲེལ་གྱི་སྣང་བ་ཙམ་མོ། །དཔེ་དོན་་
བསྲེ་བ་ནི། དེ་བཞིན་དུ་སྐྱེ་བ་དང་འཆི་བའི་གནས་སྐབས་སམ། ཤི་བ་དང་སྐྱེས་པའི་་
གནས་སྐབས་སམ། གཉིད་དུ་འགྲོ་བ་དང་སོང་བའི་གནས་སྐབས་སམ། བརྗོད་པ་་་
སྔ་མ་དང་ཕྱི་མའི་གནས་སྐབས་སམ། སྐད་ཅིག་སྔ་མ་དང་ཕྱི་མའི་གནས་སྐབས་སམ།
དེ་བཞིན་དུ་ཞག་དང་ཟླ་བ་དང་ལོ་དང་བསྐལ་པ་ལ་སོགས་པ་ཐམས་ཅད་འདྲ་སྟེ། སྣང་་
སེམས་ཀྱི་ཆོས་ཐམས་ཅད་ལ་སྔ་མ་ལ་མ་བརྟེན་པར་ཕྱི་མ་མི་འབྱུང་བས་འགག་པ་མེད་དོ། །
འདི་རྟོགས་པ་རྣམས་ལ་ཆད་ལྟ་མི་སྐྱེ། རྒྱུ་མཚན་ནི་རྒྱུ་ལ་བརྟེན་ནས་འབྲས་བུ་འབྱུང་་་་་
བར་ཤེས་པས་འབྲས་བུ་རྒྱུ་མེད་དུ་སྐྱེ་བར་ཁེགས་སོ། ། སྔ་མ་ཕྱི་མར་འཕོས་པ་མེད་པས་
སྐྱེ་བ་མེད་དོ། །འདི་རྟོགས་པ་རྣམས་ལ་རྟག་ལྟ་མི་སྐྱེ། རྒྱུ་མཚན་ནི་སྔ་མ་ཕྱི་མ་་་་་
འཕོས་ན་རྒྱུ་འབྲས་རང་བཞིན་གྱིས་གྲུབ་དགོས་པ་ལས་དེ་ལྟར་འཕོས་པ་མ་ཡིན་པས་རྒྱུ་་་
229

འབྲས་རང་བཞིན་གྱིས་གྲུབ་པ་ཁེགས་སོ། །དེ་ལྟར་ན་བླ་མའི་ཁ་ཏོན་དང་སློབ་མའི་ཁ་
ཏོན་དེ་ཉིད་དང་གཞན་དུ་བརྗོད་དུ་མེད་པས་རང་བཞིན་མེད་ཀྱང་ཕན་ཚུན་ལྟོས་ནས་སྐྱེ་་་
བར་སྣང་ཙམ་གྱི་ཆ་དེ་རྟེན་འབྲེལ་གྱི་སྣང་བ་ཡིན་པ་ལྟར། འཆི་བའི་སེམས་དང་སྐྱེ་བའི་
སེམས་ལ་སོགས་པ་གང་ལ་བརྟེན་ནས་གང་འབྱུང་བའི་ཆོས་ཐམས་ཅད་ཀྱང་དེ་ཉིད་དང་་་་
གཞན་དུ་བརྗོད་དུ་མེད་པས་རང་བཞིན་མེད་ཀྱང་ཕན་ཚུན་ལྟོས་ནས་སྣང་ཙམ་གྱི་ཆ་་་་་
འགགས་པས་ཆོས་ཐམས་ཅད་རྟེན་འབྲེལ་གྱི་སྣང་བ་ཡིན་ནོ་ཞེས་བསམ་ཞིང་ངེས་ཤེས་་་་་
བསྐྱེད༑ གསུམ་པ་དེའི་ངང་ལ་གཞག་པ་ནི། སེམས་ཁ་ནང་དུ་ལྡོག་སྟེ་སྣང་སེམས་ཀྱི་
ཆོས་འདི་རྣམས་དོན་དམ་པར་སྐྱེ་འཇིག་དང༌། འགྲོ་འོང་དང་། ཐོག་མཐའ་དང༌། །
མཐའ་དབུས་དང་། གཅིག་དང་དུ་མ་ལ་སོགས་པ་གང་དུ་ཡང་གྲུབ་པ་ནི་མི་འདུག །
མི་འདུག་བཞིན་དུ་ཕན་ཚུན་ལྟོས་གྲུབ་ཀྱི་སྣང་བ་འདི་ལྟ་བུ་ནི་ཤར། ཤར་ཙམ་ཉིད་ནས་
རང་གི་ངོ་བོས་གྲུབ་པ་མི་འདུག་པའི་ཕྱིར། རྟག་ཆད་ལས་གྲོལ་བ་རྟེན་ཅིང་འབྲེལ་བར་
འབྱུང་བའི་སྣང་བ་འདི་ལྟ་བུར་ངོ་མཚར་སྙམ་དུ་ཤེས་པར་བྱས་ལ། སྣང་བས་སྟོང་ད་་་་་
དང༌༑ སྟོང་པས་སྣང་བ་ལ་ངེས་ཤེས་བསྐྱེད་དེ་ངེས་ཤེས་སྐྱེས་པ་ན་སྐྱེ་འགག་མེད་པ་ཆུ་་
ལ་ཆུ་དང་། མར་ཁུ་ལ་མར་ཁུ་གཞག་པ་ལྟར་མཉམ་ཉིད་ཀྱི་ངང་ལ་གློད་དེ་གཞག །
དེ་སྐད་དུ་དོ་ཧ་མཛོད་ལས། ཇི་ལྟར་ཆུ་ལ་ཆུ་བཞག་ན། །ཇི་སྙེད་ཆུ་བུ་རོ་མཉམ་་་་་
འགྱུར༑ །སྐྱོན་དང་ཡོན་ཏན་མཉམ་ལྡན་སེམས། །མགོན་པོ་སུས་ཀྱང་མཚོན་མ་་་་་
འགྱུར༑ །ཞེས་གསུངས་སོ། །རྗེས་དགེ་བ་བསྔོ། སྣང་སེམས་ཀྱི་ཆོས་ཐམས་ཅད་་་་
སྐྱེ་འཇིག་འགྲོ་འོང་བདེ་སྡུག་འདུ་འབྲལ་ལ་སོགས་པ་རང་དབང་དུ་གྲུབ་པའི་ཆོས་གང་་་་་
ཡང་མི་འདུག་པ་ལ་དེ་མ་རྟོགས་པར་གང་སྣང་དེ་ཉིད་བདེན་པར་གཟུང་སྟེ། ཆོས་ཀྱི་་་་
བདག་ཏུ་འཛིན་པའི་གདོན་གྱི་དབང་དུ་སོང་བའི་མ་རྒན་འདི་རྣམས་སྙིང་རེ་རྗེ་ཞེས་བསམ།
ཐུན་མཚམས་རྣམས་སུ་ཡང་སྣང་སེམས་ཀྱི་ཆོས་ཐམས་ཅད་གདོད་མ་ནས་སྐྱེ་འགག་དང་་་་
བྲལ་བཞིན་དུ་སྣང་ངོར་བདེ་སྡུག་གི་སྣང་བ་མ་འགགས་པ་རྟེན་འབྲེལ་གྱི་སྣང་བ་ཡིན་ཞེས་
དྲན་འདུན་དྲག་པོ་བཏང་སྟེ་ཀུན་ནས་ཉོན་མོངས་དང་རྣམ་བྱང་གི་རྟེན་འབྲེལ་ཁྱད་དུ་མ་་་་་
གསོད་པར་བླང་དོར་གྱི་གནས་ལ་གཟོབ་པ་ཉིད་ལྷུར་ལེན་དུ་བྱའོ། །དཔེ་གཉིས་པ་མན་
230

ཆད་ཐམས་ཅད་ལ་སྦྱོར་བའི་ཆོས་གསུམ་ནི་འདྲ། དངོས་གཞིའི་དཔེ་རྣམས་སོ་སོ་ནས་་་་
བརྗོད་ན། མར་མེ་ནི་མར་མེ་སྔ་མ་ལ་མ་བརྟེན་པར་ཕྱི་མ་མི་སྐྱེ་བས་འགག་པ་མེད།
སྔ་མ་ཕྱི་མར་འོང་བ་མེད་པས་སྐྱེ་བ་མེད་དོ། །
མེ་ལོང་ནི་མེ་ལོང་གཡའ་ཡོངས་སུ་དག་པ་དང་། རང་གི་བྱད་བཞིན་འཕྲད་པ་་་
ལ་བརྟེན་ནས་མེ་ལོང་གི་ནང་དུ་བྱེད་བཞིན་ཞིག་སྣང་སྟེ། རང་གི་བྱད་བཞིན་ལ་མ་་་་་
བརྟེན་པར་མེ་ལོང་གི་ནང་དུ་བྱད་བཞིན་མི་འབྱུང་བས་འགག་པ་མེད། རང་གི་བྱད་་་་་
བཞིན་མེ་ལོང་གི་ནང་དུ་འཕོས་པ་མིན་པས་སྐྱེ་བ་མེད་དོ། །རྒྱ་ནི་རཱའམ་ཤིང་ལ་བྱ་་་་
པའི་རྒྱ་སྟེ་ལ་ཆའམ་འཇིམ་པ་ལ་བཏབ་པ་ན་རྒྱ་དང་འདྲ་བའི་རི་མོ་མང་དུ་འབྱུང་སྟེ། རྒྱ་
ལ་མ་བརྟེན་པར་ལ་ཆ་སོགས་ཀྱི་ངོས་ལ་རི་མོ་མི་འབྱུང་བས་འགག་པ་མེད། རྒྱའི་རི་མོ་
ལ་ཆའམ་འཇིམ་པའི་སྟེང་དུ་འཕོས་པ་མིན་པས་སྐྱེ་བ་མེད་དོ། །
མེ་ཤེལ་ནི། ཉི་མ་སྐྱོན་མེད་པ། བར་སྣང་སྒྲིབ་གཡོགས་མེད་པ། མེ་ཤེལ་་
གས་ཆག་མེད་པ། སྤྲ་བ་རླན་མེད་པ་རྣམས་འཛོམས་ན་མེ་འབྱུང་ཡང་། དེ་རྣམས་་་་་
གང་རུང་ཞིག་མ་ཚང་ན་མི་འབྱུང་བས་འགག་པ་མེད་ལ། དེ་ལྟ་བུའི་མེ་དེ་ཉི་མའམ།
མེ་ཤེལ་ལམ། སྤྲ་བ་སོགས་གང་ལས་བྱུང་བརྟགས་ན་མི་རྙེད་པའི་ཕྱིར་སྐྱེ་བ་མེད་དོ།
ས་བོན་ནི་རྟེན་འབྲེལ་གྱི་དཔེའི་གཙོ་བོ་ས་ལུ་ལྗང་པའི་མདོའི་དགོངས་པ་སྟེ། དེ་
ཡང་དཔེ་དྲན་པ་ནི། ཞིང་ས་གཤིན་པ། ནམ་ཟླ་དྲོད་གཤེར། རྐྱེན་ཆུ་ལུད། ས་
བོན་སྐྱོན་མེད་རྣམས་འཛོམས་པ་ལ་བརྟེན་ནས་མྱུ་གུ་དང་སྡོང་པོ་དང་འབྲས་བུའི་བར་དུ་་་
སྐྱེ་ལ། ས་བོན་དེ་ལ་མྱུ་གུ་དང་སྡོང་པོ་ལ་སོགས་པ་སྣ་ཚོགས་སྐྱེ་བའི་རྒྱུའི་འབྲེལ་་་་་
ཡོད་ཀྱང་རྐྱེན་མ་འཛོམ་གྱི་བར་དུ་མི་སྣང་ཞིང་། གོང་དུ་སྨོས་པའི་རྒྱུ་རྐྱེན་དེ་རྣམས་་་་་
འཛོམ་ན་ས་བོན་ལས་མྱུ་གུ་ལ་སོགས་པ་སྐྱེ་བར་སྣང་བས་འགག་པ་མེད་ལ། ས་བོན་མྱུ་
གུར་འོངས་པ་མེད་པས་སྐྱེ་བ་མེད་དོ། །དཔེ་དོན་བསྲེ་བ་ནི། དེ་བཞིན་དུ་རང་་་་་་
སེམས་ལ་ལས་དགེ་སྡིག་གིས་བག་ཆགས་སྣ་ཚོགས་ལ་བརྟེན་ནས། རིགས་དྲུག་ག་་་་་
བདེ་སྡུག་སྣ་ཚོགས་བསྐྱེད་པའི་རྒྱུ་ཡོད་ཀྱང་རྐྱེན་མ་འཛོམ་གྱི་བར་དུ་མི་སྣང་ཞིང་། རྐྱེན་
23f

ཚོགས་ནས་ཕུང་པོ་ཉིང་མཚམས་སྦྱོར་བའི་ཚེ་རིགས་དྲུག་གང་རུང་གི་ལུས་རྟེན་བླངས་ཏེ་་་
བདེ་སྡུག་སྣ་ཚོགས་མྱོང་ཡང་ཚེ་འདིའི་རྣམ་ཤེས་ལ་མ་བརྟེན་པར་ཕྱི་མ་འབྱུང་བ་མེད་པས་་་་
འགག་པ་མེད་ལ་ཚེ་འདིའི་རྣམ་ཤེས་ཕྱི་མར་འཕོས་པ་མེད་པས་སྐྱེ་བ་མེད་དོ། །དེའི་་་་་་
ངང་ལས་གཞག་པ་ནི། སྣང་སེམས་ཀྱི་ཆོས་འདི་རྣམས་དོན་དམ་པར་སྐྱེ་འགག་་་་་་
སོགས་པ་གང་དུ་ཡང་གྲུབ་པ་ནི་མི་འདུག །མི་འདུག་བཞིན་དུ་འདི་ལྟ་བུའི་སྣང་བ་ན་་་་་
ཤར་ཞེས་སོགས་སྔར་ལྟར་བསམས་ལ་ངེས་ཤེས་བསྐྱེད་དོ། །
སྐྱར་ནི་འགའ་ཞིག་གིས་སེའུ་འབྲུ་ལ་སོགས་པ་ཤིང་ཐོག་སྐྱར་པོ་བདག་གི་དྲུང་དུ་་་
འཆའ་བའི་ཚེ་བདག་འགྲམ་ཆུ་ལྡང་ཞིང་། བདག་གི་ཁར་ཆུ་འབྱུང་ཡང་ཤིང་ཐོག་གི་་་་
ལ་མ་བརྟེན་པར་བདག་གི་ཁར་ཆུ་འབྱུང་བ་མ་ཡིན་པས་འགག་པ་མེད་ལ། ཤིང་ཐོག་་་་
བདག་གི་ཁའི་ནང་དུ་འཕོས་པ་མ་ཡིན་པས་སྐྱེ་བ་མེད་དོ། །བྲག་ཆ་ནི། ཁང་པ་ཐོག་
དཔངས་མཐོན་པོའི་ནང་ངམ། བྲག་དཔངས་མཐོན་པོའི་དྲུང་དུ་སྐད་སངས་པ་གཅིག་་་་་
བཏོན་པ་ན་དེ་དང་རྗེས་སུ་མཐུན་པའི་སྐད་ཅིག་གྲག་པར་གྱུར་ཏེ། སྐད་སྔ་མ་ལ་མ་་་་་
བརྟེན་པར་ཕྱི་མ་འབྱུང་བ་མ་ཡིན་པས་འགགས་པ་མེད་ལ། སྐད་སྔ་མ་ཕྱི་མར་འཕོས་པ་
མ་ཡིན་པས་སྐྱེ་བ་མེད་དོ། །དེ་བཞིན་དུ་སྐྱེ་འཆི་ལ་སོགས་པ་སྣང་སེམས་ཀྱི་ཆོས་སྔ་ཕྱི་་་
རྣམས་ལ་སྔ་མ་བཞིན་དུ་སྦྱར་ཏེ་ངེས་ཤེས་བསྐྱེད་ལ་དེའི་ངང་དུ་དར་ཅིག་རྩོལ་བ་གློད་་་་
གཞག་གོ །།
གཉིས་པ་བརྗོད་བྲལ་དུ་བསྒྲུབ་པ་ནི། རྩ་རྒྱུད་ལས། གཞོན་ནུའི་དགའ་བ་ཇི་
ལྟ་བའམ། །ལྐུགས་པའི་རྨི་ལམ་ཇི་ལྟ་བའོ། །ཞེས་དང་། ལོངས་སྤྱོད་ཀྱི་ནི་རླབས་་
གཉིས་ལ། །རང་གི་གཡས་དང་ལག་གཞན་གྱི། །མཐེ་བོང་སྲིན་ལག་དག་གིས་ནི། །
དེ་ནི་རྣལ་འབྱོར་པ་ཡིས་བཙིར། །ཞེས་དང་། བོ་ལའི་བདེ་བ་ཕྱག་རྒྱ་ཆེ། །ཞེས་་་་་
སོགས་དང་། གཞུང་ལས། དེ་ཁོ་ན་ཉིད་རྒྱ་མཚོའི་དོན་དང་མ་བྲལ་བ། ཞེས་་་་་
གསུངས་ཏེ། འདིའི་དོན་རྗེ་བཙུན་རིན་པོ་ཆེས། བརྗོད་མེད་བརྗོད་པ་འདི་ལ་དོན་་་་་
མེད་ཅིང་། །བསམ་མིན་བསམ་པར་བྱ་བའི་གནས་མིན་ལ། །བསྒོམ་དུ་མེད་པ་འདི་
ལ་ཅི་ཞིག་བསྒོམ28
 ། །དེ་ལྟར་ཤེས་ནས་འཛིན་པ་མེད་པར་འགྱུར། །ཞེས་གསུངས་ལ།
232

དེ་ཡང་གོང་དུ་བཤད་པ་རྣམས་ཉམས་སུ་བླངས་པ་ལ་བརྟེན་ནས་ཡུལ་སྣང་སེམས་སུ་ཐག་་
ཆོད༑ སེམས་སྣང་སྒྱུ་མར་ཐག་ཆོད། སྒྱུ་མ་རྟེན་འབྲེལ་དུ་ཐག་ཆོད་དེ་འགལ་བར་་་་་
སྣང་བ་ལྟ་བུའི་ཆོས་རྣམས་མི་འགལ་བར་ཉམས་སུ་མྱོང་ཞིང་ངེས་པ་སྐྱེ་ལ། ངེས་ཤེས་
སྐྱེས་པ་དེའི་རང་བཞིན་འདི་ལྟར་ཡིན་ཞེས་བརྗོད་དུ་མེད་པའི་ཕྱིར་བརྗོད་བྲལ་ཞེས་་་་་
བཏགས་པ་ཙམ་ཡིན་ནོ། །འདི་ཉམས་སུ་ལེན་པ་ལ་རྗེ་བཙུན་གྱིས། གསུམ་པའི་་་་་་
གཉིས་པ་བརྗོད་བྲལ་བསྟན་པར་བྱ། །གཞོན་ནུའི་དགོད་དང་ལྐུགས་པའི་རྨི་ལམ་དང་། །
གནད་ལ་འཕྲུག་དང་དབང་པོའི་བདེ་བ་དང་། །གསུམ་པའི་ཡེ་ཤེས་གསང་བའི་སྙོམས་་་
འཇུག་དང༌། །ལོངས་སྤྱོད་རླབས་དང་དཀྱིལ་འཁོར་འཁོར་ལོའོ། །ཞེས་དཔེ་བརྒྱད་་་་
གསུངས་པའི་དང་པོ་ལ། སྦྱོར་བའི་ཆོས་གསུམ་གྱི་གཞན་འདྲ། བླ་མ་ལ་གསོལ་་་་་
འདེབས་ཀྱི་ཚེ། ལོངས་སྤྱོད་རླབས་ཀྱི་བདེ་བ་མྱོང་བ་ལྟར། །སེམས་དང་སྒྱུ་མ་རྟེན་་་་་
འབྲེལ་འགལ་མེད་དུ། །ཉམས་སུ་མྱོང་ཡང་བརྗོད་པར་མི་ནུས་པའི། །གནས་ལུགས་
བརྗོད་བྲལ་རྟོགས་པར་བྱིན་གྱིས་རློབས། །ཞེས་སྦྱར། དངོས་གཞི་ལ་དཔེ་དྲན་པ།
དཔེ་དོན་བསྲེ་བ། དེའི་ངང་ལ་གཞག་པ་གསུམ་གྱི་དང་པོ་ནི། བྱིས་པ་ཆུང་ངུ་སྨྲ་མ་་་་
ཤེས་པ་དགོད་པ་ན་དེའི་རྒྱུ་མཚན་ཞིག་གསལ་བར་ཉམས་སུ་མྱངས་ནས་ཡོད་ཀྱང་། ཇི་་
ལྟར་མྱོང་བ་དེ་དག་སྨྲ་མི་ནུས་སོ། །དཔེ་དོན་བསྲེ་བ་ནི། དེ་བཞིན་དུ་བརྒྱུད་པ་ཟམ་་་་
མ་ཆད་པའི་བླ་མའི་གདམས་ངག་ལ་བརྟེན་ནས་ཡུལ་སྣང་ཕྱི་རུ་མ་ལུས་པར་སེམས་སུ་ངེས་
པ་བསྐྱེད། སེམས་སྣང་གཟུང་འཛིན་དུ་མ་ལུས་པར་རང་རིག་པ་སྒྱུ་མ་ལྟ་བུར་ངེས་་་་་
བསྐྱེད༑ སྒྱུ་མ་སྒྲོ་སྐུར་དུ་མ་ལུས་པར་རྟེན་འབྲེལ་རྟག་ཆད་དང་བྲལ་བར་ངེས་པར་སྐྱེས་་
ཤིང་ཉམས་སུ་མྱོང་ཡང་ཇི་ལྟར་མྱོང་བ་དེ་ལྟར་བརྗོད་མི་ནུས་ཞེས་དོན་དེ་ལ་འཛིན་མེད་ཀྱི་་
ངེས་ཤེས་དང་གསལ་སྣང་ཅི་ཐོན་བྱའོ། །དེའི་ངང་ལ་གཞག་པ་ནི། སྒོ་གསུམ་འཇུག་་ན
པ་ཧྲིལ་གྱིས་བསྒྲིམས་ཏེ། ད་ལྟར་གྱི་ཤེས་པ་གཟུང་འཛིན་གྱི་སྒྲིབ་གཡོགས་དང་བྲལ་བ་
དེའི་རང་མདངས་ལ་རྗེན་གྱིས་བལྟ། གསལ་ལེ་ཧྲིག་གེ་བའི་ཚུལ་དུ་ཉམས་སུ་མྱོང་བ་ན་
+ + F
གསལ་རིག་དེ་དང་པོ་གང་ནས་སྐྱེས་བལྟས་པ་ན། ཐོག་མར་སྐྱེ་བའི་རྒྱུ་མ་རྙེད་པས་སྐྱེ་་་
མེད་དུ་སྟོང་སེང་ངེ་བ། བར་དུ་རང་གི་ངོ་བོ་གང་དུ་གནས་བལྟས་པ་ན་ལུས་ཀྱི་ཕྱི་ནང་་་་
233

བར་གསུམ་གང་དུ་ཡང་མི་གནས། ཁ་དོག་དབྱིབས་སུ་ཡང་མ་གྲུབ། ཇི་ལྟར་བཙལ་་
ཡང་མ་རྙེད་པས་གནས་མེད་དུ་དྭངས་སང་ངེ་བ། མཐའ་མར་གང་དུ་འགག་བལྟས་པ་ན་
འབྲས་བུ་གང་དུ་ཡང་མི་འགག་པས་འགག་མེད་དུ་བདེ་ཆམ་མེ་བ། དེ་ལྟར་རྒྱུ་འབྲས་ངོ་
བོ་གསུམ་དང་བྲལ་བས་གཤིས་ཅིར་ཡང་མ་གྲུབ་པས་སྟོང་ཉིད་དུ་རྗེན་ནེ་བ། སྟོང་པར་་
མྱོང་མཁན་གྱི་གསལ་བའི་རང་མདངས་གང་དུ་ཡང་མ་གྲུབ་པས་རང་རིག་ཏུ་གསལ་སེང་་་་
ངེ་བ། གསལ་དུས་ཉིད་ན་ཅི་ཡང་མ་གྲུབ་ཅིང་། སྟོང་དུས་ཉིད་ན་གསལ་རིག་མ་་་་་
འགགས་པས་གསལ་སྟོང་འཛིན་མེད་མཐའ་བྲལ་རིས་མེད། བརྗོད་བྲལ་བློ་འདས་ཀྱི་་
1ས
ངང་ལ་ཧྲིག་གེ་བསྒོམ་བྱ་སྒོམ་བྱེད་མེད་པར་རྗེན་ནེ། ཡོད་མེད་ཅིར་ཡང་མི་རྟོག་པར་ཡེ་་
རེ་གཞག །ཐ་ན་བརྗོད་བྲལ་ཙམ་དུའང་མི་འཛིན་པར་ཆད་དེ་གཞག །དང་པོ་བྲིས་་་་་
གྱིས་བསྒྲིམས་ལ་གཞག །བར་དུ་ལྷོད་ཀྱིས་གློད་ལ་གཞག །ཐ་མར་རེ་དོགས་མེད་་་་
པར་གཞག ། མདོར་ན་རིག་པ་གསལ་སྟོང་འཛིན་མེད་དེ་ཉིད་ལས་ཡེངས་སུ་ནི་ནམ་་་་་
ཡང་མེད་ཅིང་། བསྒོམ་རྒྱུ་ཅི་ཡང་མེད་པ་དེའི་ངང་ལ་རྩོལ་མེད་མ་བཅོས་ལྷུག་པར་་་་་
གཞག་གོ །དེ་ལྟ་བུའི་མཉམ་གཞག་དཔེ་དྲག་ལ་ཡུན་ཐུང་བ་ཡང་དང་ཡང་དུ་བྱ། །
སྒོམ་དང་ཞེ་མ་འགྲས་པར་བཟང་གྱེས་བྱས་ལ་བསྒོམ། རྗེས་དགེ་བ་བསྔོ། ཆོས་་་་་
ཐམས་ཅད་ཀྱི་རང་བཞིན་མཐའ་བྲལ་རིས་མེད་གཞི་མེད་རྩ་བྲལ་ནམ་མཁའ་ལྟ་བུར་་་་་
འདུག་པ་ལ། དེ་ལྟར་མ་ཤེས་པས་བདག་དང་གཟུང་འཛིན་གྱིས་འཆིང་བ་དམ་པོ་་་་་
བཅིངས་ཏེ་འཁྲུལ་སྣང་འབའ་ཞིག་ལ་ལོངས་སྤྱོད་པའི་མ་རྒན་རྣམས་ལ་སྙིང་རྗེ་བསྒོམ།
ཐུན་མཚམས་རྣམས་སུ་ཡང་དབང་ཤེས་ཡུལ་ལ་རྒྱ་ཡན་དུ་འཕྲོར་མི་འཇུག་པར་ཅིར་སྣང་་་་
ཐམས་ཅད་དབྱིངས་ལས་མ་གཡོས་པའི་འཆར་སྒོ་ཙམ་དུ་ཤེས་པར་བྱས་ལ། དེའི་དང་་་་
ནས་སེམས་ཅན་ཀྱི་དོན་ཅི་ནུས་བྱའོ། །དཔེ་གཉིས་པ་མན་ཆད་ཐམས་ཅད་ལ་སྦྱོར་བའི་་
ཆོས་གསུམ་ནི་འདྲ་ལ། དངོས་གཞིའི་དཔེ་རྣམས་སོ་སོ་ནས་བརྗོད་ན།
ལྐུགས་པའི་རྨི་ལམ་ནི། ལྐུགས་པས་རྨི་ལམ་གསལ་པོ་ཉམས་སུ་མྱངས་ནས་་་་་
ཡོད་ཀྱང་། དེའི་མྱོང་བ་དེ་དག་སྨྲ་མི་ནུས་སོ། །དཔེ་དོན་བསྲེ་བ་དང་། དེའི་དང་་་་
ལ་གཞག་པ་སོགས་འདི་མན་ཆད་ལ་འདྲ། །
234

གནད་ལ་འཕྲུག་པ་ནི། མཆན་ཁུང་ལ་སོགས་པ་གཡའ་བའི་གནས་སུ་གཞན་གྱི་
ལག་པས་རེག་པ་ན། བདག་ལ་གཡའ་བའི་དགོད་བྲོ་བའི་ཉམས་སུ་མྱོང་བ་ཞིག་འབྱུང་་་
ཡང་དེ་མྱོང་བཞིན་དུ་བརྗོད་མི་ནུས་སོ། །
དབང་པོའི་བདེ་བ་ནི། གསང་བའི་དབང་པོ་ཐ་དད་པ་གཉིས་སྦྱར་བ་ལས་བྱུང་་་་
བའི་བདེ་བ་སྟེ། དེ་མྱོང་བཞིན་དུ་བརྗོད་མི་ནུས་སོ། །ཐུན་མོང་མ་ཡིན་པའི་དཔེ་དང་
པོ་གསུམ་པའི་ཡེ་ཤེས་ནི། དབང་གསུམ་པའི་སྐབས་སུ་ཕྱག་རྒྱ་དང་མཉམ་པར་སྦྱོར་བ་
ལས་བྱུང་བའི་ཡེ་ཤེས་ཏེ། དེ་ཉམས་སུ་མྱོང་བཞིན་དུ་བརྗོད་དུ་མི་ནུས་སོ། །
གསང་བའི་སྙོམས་འཇུག་ནི། གང་ཟག་རབ་རླུང་ལ་དབང་ཐོབ་པས་འོག་སྒོ་་་་
གསང་བའི་སྙོམས་འཇུག་ལ་བརྟེན་ནས་བདེ་བ་བསྒོམ་པ་ཞེས་བྱ་བ་བསྒོམ་སྟོར་རྐྱེན་གྱིས་
བཙལ་བའི་སྐབས་སུ་གསུངས་པ་དེ་ཉམས་སུ་བླངས་བ་ལས་བྱུང་བའི་ཉམས་མྱོང་སྟེ།
དེ་ཉམས་སུ་མྱོང་བཞིན་དུ་བརྗོད་མི་ནུས་སོ། ། ལོངས་སྤྱོད་ཀྱི་རླབས་ནི། སྟེང་སྒོ་་་་
ལོངས་སྤྱོད་ཀྱི་རླབས་ལ་བརྟེན་ནས་བདེ་བ་བསྒོམ་པ་སྟེ། འདི་ལས་དང་པོ་པས་བསྒྲུབ་
ཏུ་ཡོད་ལ། དེ་ཡང་མགྲིན་པ་ན་རྩ་འདྲ་བ་གསུམ་ཡོད་པའི་བདུད་རྩི་དང་ཁྲག་རྒྱུ་བའི་་་་་
སྲང་བོར་ནས་རླུང་རྒྱུ་བའི་སྲང་མནན་པ་ལ་བརྟེན་ནས་སྣང་བ་མ་འགགས་ལ་རྟོག་པ་་་་
འགགས་པའི་ཉམས་མྱོང་སྐྱེ་ལ། དེ་ལག་ལེན་ཤེས་པས་དབེན་པའི་གནས་སུ་བསྒྲུབ་སྟེ།
ཉམས་མྱོང་སྐྱེས་པ་ན་མྱོང་བཞིན་དུ་བརྗོད་པར་མི་ནུས་པ་ལ་ངེས་ཤེས་བསྐྱེད་དེ་འཛིན་པ་
མ་ཞུགས་པར་བྱས་ལ་སེམས་ཀྱི་གནས་ལུགས་དང་བསྲེས་ཏེ་བསྒོམ། དཀྱིལ་འཁོར་་་་་
འཁོར་ལོ་ནི། དབང་གསུམ་པའི་ལམ་ཉམས་སུ་བླངས་པ་ལས་བྱུང་བའི་ཉམས་མྱོང་སྟེ།
དེ་ཉམས་སུ་མྱོང་བཞིན་དུ་བརྗོད་མི་ནུས་སོ། །དཔེ་དེ་རྣམས་རེ་རེ་ནས་དཔེ་དོན་བསྲེ་བ་
དང་༑ དེའི་ངང་ལ་གཞག་པ་སོགས་དཔེ་དང་པོའི་སྐབས་ཀྱི་འགྲོས་སྦྱར་ལ་ཉམས་སུ་་་
བླང་ངོ༌། །སླར་ཡང་རྟོགས་པ་གསལ་བར་འདོད་པས་སྔར་གྱི་དཔེ་བརྒྱད་ཚན་བཞིའི་་་་་
ནང་ནས་དཔེའི་གཙོ་བོ་རེ་རེ་བཏུས་ཏེ། རེ་རེའི་སྟེང་དུ་ཡང་སེམས་དང་སྒྱུ་མ་དང་རྟེན་་་་
འབྲེལ་དང་བརྗོད་བྲལ་བཞི་ལྡན་དུ་གཏན་ལ་འབེབས་པ་སྟེ། དེ་ཡང་སྦྱོར་བའི་ཆོས་་་་་
གསུམ་གྱི་གཞན་འདྲཔ
 ། གསོལ་འདེབས་ཀྱི་ཚེ། དངོས་ཀུན་བྱེད་པོ་གཞན་མེད་སེམས་
235

ཉིད་སྣང་། །སྣང་ཙམ་རང་སྟོང་སྣ་ཚོགས་རྐྱེན་གྱིས་སྐྱེ། །སྐྱེ་མེད་ལས་སྐྱེ་འགག་མེད་་
ཉམས་སུ་མྱོང་། །མྱོང་སྟོང་བརྗོད་མེད་རྟོགས་པར་བྱིན་གྱིས་རློབས། །ཞེས་སྦྱར།
དངོས་གཞི་ལ་གསུམ་སྟེ། དཔེ་དྲན་པ་ནི། ཐོག་མར་སེམས་སུ་བསྒྲུབ་པའི་དཔེ་རྨི་་་་
ལམ་དྲན་པར་བྱས་ལ། ད་རྨི་ལམ་རྨིབ་པོའི་སེམས་ལས་ལོགས་ན་མེད་པས་སེམས།
ཉིན་པར་གྱི་བག་ཆགས་ལ་སོགས་པའི་རྒྱུ་རྐྱེན་དུ་མ་ལས་འབྲས་བུ་དུ་མ་སྐྱེ་བས་སྒྱུ་མ།
གཉིད་དུ་མ་སོང་བ་དང་། གཉིད་དུ་སོང་བ་དང་། རྨི་ལམ་དང་གཉིད་སད་པ་་་་་་
གནས་སྐབས་རྣམས་སྔ་མ་ལ་མ་བརྟེན་པར་ཕྱི་མ་མི་འབྱུང་ལ། སྔ་མ་ཕྱི་མར་འཕོས་པ་
མེད་པས་སྐྱེ་འགག་མེད་དེ་རྟེན་འབྲེལ། དེ་རྣམས་མི་འགལ་བར་མྱོང་བཞིན་དུ་བརྗོད་་་་
པར་མི་ནུས་པས་བརྗོད་བྲལ་ལོ། །སྒྱུ་མར་བསྒྲུབ་པའི་དཔེ་ཆུ་ཟླ་དྲན་པར་བྱས་ལ། །
ཕྱི་རོལ་ན་བྱེད་པ་པོ་རང་དབང་ཅན་མེད་ཅིང་རང་ལ་དེ་ལྟར་སྣང་བས་སེམས། ནམ་་་་་
མཁའ་ལ་ཟླ་བ་ཤར་ཞིང་བར་སྣང་ལ་སྒྲིབ་གཡོགས་མེད་པ་དང་། སྣོད་དུ་མར་ཆུ་དྭངས་
པ་སོགས་ཀྱི་རྒྱུ་ལས་འབྲས་བུ་སྣོད་དུ་མར་ཟླ་བ་དུ་མ་འབྱུང་བས་སྒྱུ་མ། ཟླ་བ་ལ་མ་་་་་
བརྟེན་པར་ཆུ་ནང་དུ་ཟླ་བ་མི་འཆར་ལ། ཟླ་བ་སྣོད་དུ་འོངས་པ་མེད་པས་སྐྱེ་འགག་མེད་
དེ་རྟེན་འབྲེལ། མི་འགལ་བར་ཉམས་སུ་མྱོང་བཞིན་དུ་བརྗོད་པར་མི་ནུས་པས་བརྗོད་་་་
བྲལ་ལོ། །རྟེན་འབྲེལ་དུ་བསྒྲུབ་པའི་དཔེ་ས་བོན་དྲན་པར་བྱས་ལ་ཕྱི་རོལ་ན་བྱེད་པ་པོ་་
རང་དབང་ཅན་མེད་ཀྱང་རང་ལ་དེ་ལྟར་སྣང་བས་སེམས། ས་བོན་སྐྱོན་མེད་ལ་སོགས་་་་
པ་རྒྱུ་རྐྱེན་དུ་མ་ལས་འབྲས་བུ་དུ་མ་འབྱུང་བས་སྒྱུ་མ། ས་བོན་ལ་མ་བརྟེན་པར་མྱུ་གུ་་་
སོགས་མི་འབྱུང་ལ། ས་བོན་མྱུ་གུར་འཕོས་པ་མིན་པས་སྐྱེ་འགག་མེད་དེ་རྟེན་འབྲེལ།
མི་འགལ་བར་མྱོང་བཞིན་དུ་བརྗོད་པར་མི་ནུས་པས་བརྗོད་བྲལ་ལོ། །བརྗོད་བྲལ་ད་་་་
བསྒྲུབ་པའི་དཔེ་གནད་ལ་འཕྲུག་པའམ་དབང་པོའི་བདེ་བ་དྲན་པར་བྱས་ལ། དེ་རང་་་་
གིས་ཉམས་སུ་མྱོང་བས་སེམས། ཕན་ཚུན་ཕྲད་པ་ལ་སོགས་པའི་རྒྱུ་རྐྱེན་དུ་མ་ལས་སྐྱེ་་་
བས་སྒྱུ་མ། རྒྱུ་རྐྱེན་དེ་ལ་མ་ལྟོས་པར་འབྲས་བུ་ཉམས་མྱོང་དེ་མི་འབྱུང་ལ། རྒྱུ་་་་
འབྲས་བུར་འོངས་པ་མེད་པས་སྐྱེ་འགག་མེད་དེ་རྟེན་འབྲེལ། མི་འགལ་བར་མྱོང་བཞིན་
དུ་བརྗོད་པར་མི་ནུས་པས་བརྗོད་བྲལ་ལོ། །ཡང་གང་ཟག་རབ་རླུང་ལ་དབང་ཐོབ་པས་་
236

དབང་གསུམ་པའམ། དཀྱིལ་འཁོར་འཁོར་ལོའི་ཐབས་ལ་བརྟེན་ནས་ལྷན་སྐྱེས་ཀྱི་ཡེ་་་
ཤེས་ཉམས་སུ་མྱངས་ལ། འབྲིང་གིས་ལོངས་སྤྱོད་རླབས་ལ་བརྟེན་ནས་དེ་ཉམས་སུ་་་་
མྱོང་བས། དེའི་ཉམས་མྱོང་དྲན་པར་བྱས་ལ། རང་གིས་ཉམས་སུ་མྱོང་བས་སེམས། །
ཐབས་སམ་རྒྱུ་རྐྱེན་དུ་མ་ལས་འབྱུང་བས་སྒྱུ་མ། རྒྱུ་རྐྱེན་སྔ་མ་ལ་མ་བརྟེན་པར་ཉམས་་་་
མྱོང་མི་འབྱུང་ལ། རྒྱུ་རྐྱེན་དེ་འབྲས་བུ་ཉམས་མྱོང་དེར་འཕོས་པ་མིན་པས་སྐྱེ་འགག་་་་་
མེད་དེ་རྟེན་འབྲེལ། མི་འགལ་བར་མྱོང་བཞིན་དུ་བརྗོད་པར་མི་ནུས་པས་བརྗོད་བྲལ་་་་
ལོ༑ །དཔེ་དོན་བསྲེ་བ་ནི། དེ་བཞིན་དུ་ཁྱད་ཆོས་བཞི་ལྡན་གྱི་དཔེ་དེ་རྣམས་ཀྱིས་་་་་
མཚོན་པའི་ཉམས་མྱོང་ཁྱད་ཆོས་བཞི་ལྡན་དེ་རྣམས་བྱེད་པ་པོ་རང་དབང་ཅན་མེད་པ་རང་་་་
གིས་ཉམས་སུ་མྱོང་བས་སེམས། དཔེ་དྲན་པ་ལ་སོགས་པའི་རྒྱུ་དུ་མ་ལས་འབྲས་་་་་
ཉམས་མྱོང་དུ་མ་འབྱུང་བས་སྒྱུ་མ། རྒྱུ་ལ་མ་བརྟེན་པར་འབྲས་བུ་ཉམས་མྱོང་མི་འབྱུང་་་་
ལ༑ རྒྱུ་དེ་འབྲས་བུ་ཉམས་མྱོང་དེར་འཕོས་པ་མིན་པས་སྐྱེ་འགག་མེད་དེ་རྟེན་འབྲེལ།
མི་འགལ་བར་ཉམས་སུ་མྱོང་ཡང་བརྗོད་པར་མི་ནུས་པས་བརྗོད་བྲལ་དུ་ཤེས་པར་བྱས་་་་་
ལ༑ དོན་དེ་ལ་འཛིན་མེད་ཀྱི་ངེས་ཤེས་དང་། གསལ་སྣང་ཅི་འཐོན་བྱའོ། །དེའི་་་་
ངང་ལ་གཞག་པ་ནི། སྒོ་གསུམ་འཇུག་པ་བྲིམ་གྱིས་བསྒྲིམས་ཏེ་སེམས་ཉིད་གང་དུ་ཡང་་
མ་གྲུབ་པ་ལ་ཅིར་ཡང་སྣང་ལ་སྣང་བ་དེ་སྒྱུ་མ་ལྟ་བུའི་ཚུལ་དུ་སྣང་ཆ་མ་འགག་པ་ལ་ཡེ་་་་
ནས་སྟོང་པ། སྒྱུ་མའི་སྣང་བ་དེ་ཡང་ཡེ་ནས་སྐྱེ་འགག་མེད་པས་རྟེན་འབྲེལ། དེ་་་་
རྣམས་ཉམས་སུ་མྱོང་བཞིན་དུ་བརྗོད་པར་མི་ནུས་པས་བརྗོད་བྲལ་གཉུག་མའི་ངང་ལ་བཟོ་
མེད་ལྷུག་པར་གཞག་གོ །རྗེས་དགེ་བ་བསྔོ། སེམས་ཉིད་མྱོང་སྟོང་སྒྱུ་མ་ཕྱག་རྒྱ་ཆེན་་
པོའི་རྣམ་རོལ་དུ་མ་ཤེས་པའི་མ་རྒན་རྣམས་ལ་སྙིང་རྗེ་བསྒོམ། ཐུན་མཚམས་རྣམས་སུ་
ཡང་གང་སྣང་སེམས་ཀྱི་སྤྲུལ་པ། ཅིར་སྣང་སྒྱུ་མའི་འཁྲུལ་འཁོར། རྟེན་འབྲེལ་་་་་
འགག་མེད་ཀྱི་སྣང་བ། ཆོས་ཉིད་ཕྱག་རྒྱ་ཆེན་པོའི་ཡོ་ལོང་དུ་ཤེས་པར་བྱས་ལ་སེམས་་་་
ཅན་གྱི་དོན་ཅན་གྱི་དོན་ཅི་ནུས་བྱའོ། །
གསུམ་པ་རྒྱུད་གསུམ་གྱི་སྒོ་ནས་ཤིན་ཏུ་རྒྱས་པར་བཤད་པ་ནི། གསོལ་་་་་
འདེབས་ཀྱི་ཚེ། འཁོར་འདས་ཚང་བ་ཀུན་གཞི་རྒྱུ་ཡི་རྒྱུད། །སྨིན་གྲོལ་ཉམས་མྱོང་་་་་
237

ཟུང་འཇུག་ཐབས་ཀྱི་རྒྱུད། །ལྷུན་གྲུབ་གནས་གྱུར་འགལ་མེད་འབྲས་བུའི་རྒྱུད། །
དབྱེར་མེད་ལྟ་བ་རྟོགས་པར་བྱིན་གྱིས་རློབས། །ཞེས་སྦྱར་རྒྱུད་གསུམ་དངོས་ལ།
ཀུན་གཞི་རྒྱུའི་རྒྱུད། ལུས་ཐབས་ཀྱི་རྒྱུད། ཕྱག་རྒྱ་ཆེན་པོ་འབྲས་བུའི་རྒྱུད་དོ། །
དང་པོ་ནི། རྒྱས་བཤད་ཐོག་མ་ཀུན་གཞིའི་རང་བཞིན་དང་། རྟེན་དང་བརྟེན་ཚུལ་རྒྱུ་་
དང་རྩ་བ་དང་། །འབྲེལ་ཚུལ་སྣང་བ་གསུམ་པོ་དྲན་པ་ཡིས། །ལུས་དང་སེམས་ལ་་་་
འཁོར་འདས་ཚང་ཚུལ་ལོ། །ཞེས་གསུངས་པའི་དོན་ནི། ཀུན་གཞིའི་ངོ་བོ་ནི་མྱོང་བ་
གསལ་རིག་སེམས་ཅན་ནས་སངས་རྒྱས་ཀྱི་བར་དུ་རྒྱུན་མ་ཆད་པ། དགེ་མི་དགེ་གང་གི་
ཡང་ཕྱོགས་སུ་མ་ལྷུང་བའི་མ་བསྒྲིབས་ལུང་མ་བསྟན། བདེན་གཉིས་ཀྱི་ནང་ནས་ཀུན་་་་
རྫོབ་བདེན་པ་ཡིན་ཏེ། དོན་དམ་བདེན་པ་རྟོགས་པའི་ཐབས་སུ་འགྱུར་རོ། །རྟེན་ནི་་
རགས་པ་དབང་རྟེན་ཁོག་པ་དང་བཅས་པ་དང་། ཕྲ་བ་དཀྱིལ་འཁོར་བཞི་ལ་བརྟེན།
ཁམས་གསུམ་ནི་འདིའི་ཡུལ་དང་། སྣང་བ་རྣམས་ནི་ལོངས་སྤྱོད་དོ། །བརྟེན་ཚུལ་ནི།
མེ་ཏོག་དང་མེ་ཏོག་གི་དྲིའི་ཚུལ་གྱིས་རྟེན་དང་བརྟེན་པ་གྲུབ་སྡེ་རྫས་གཅིག་པའི་ཚུལ་གྱིས་
གནས་སོ། །འདི་ཉིད་ཐབས་ཀྱིས་ཟིན་མ་ཟིན་གྱི་རྐྱེན་གྱིས་འཁོར་འདས་ཀྱི་རྒྱུ་སོ་སོར་་་
བྱེད་པའི་ཕྱིར་ན་རྒྱུའི་རྒྱུད་དང༌། ཤིང་སྡོང་པོ་ཆེན་པོའི་རྩ་བ་དང་འདྲ་བར་འཁོར་འདས་་
ཀྱི་ལོ་འདབ་ཐམས་ཅད་བསྐྱེད་པའི་ཕྱིར་ན་རྩ་རྒྱུད་དོ། །རྟེན་དང་བརྟེན་པའི་འབྲེལ་་་་་་
ཚུལ་བརྩི་བ་ནི། སེམས་ཀུན་གཞི་ལ་འཁོར་འདས་ཀྱི་ཆོས་ཐམས་ཅད་བག་ཆགས་་་་་
ཚུལ་དུ་གནས་པས། དེ་ནང་ལུས་ལ་རྩ་ཡི་གེ་ལ་སོགས་པའི་ཚུལ་དུ་སྨིན། ལུས་ལ་་་་་
སྨིན་ཚད་ཕྱི་རོལ་དུ་སྣོད་བཅུད་ཀྱི་ཚུལ་དུ་སྣང་། ཡང་ཕྱི་རོལ་དུ་སྣང་ཚད་ལུས་ལ་ཚང་།
ལུས་ལ་ཚང་ཚད་སེམས་ལ་བག་ཆགས་ཀྱི་ཚུལ་དུ་ཚང་། འཁོར་འདས་ཀྱི་ཚང་བརྩི་་་་་
ནི༑ སེམས་ཀུན་གཞི་ལ་རིགས་དྲུག་གིས་བསྡུས་པའི་འཁོར་བའི་ཆོས་ཀུན་མཚན་ཉིད་་་་
སྣ་ཚོགས་ཀྱི་ཚུལ་དང་། ཉམས་གསལ་བ་ལམ་གྱི་ཆོས་ཀུན་ཡོན་ཏན་གྱི་ཆོས་དང་།
འབྲས་བུའི་ཆོས་ཀུན་ནུས་མཐུའི་ཚུལ་དུ་ཚང་། གཉིས་པ་ལུས་ཐབས་རྒྱུད་ལ།
ཐབས་ལ་སྨིན་བྱེད་ལམ་དང་ཉམས་མྱོང་སྟེ། །ཞེས་གསུངས་པའི་དོན་གཏན་ལ་དབབ་་་
པ་ལ། སྨིན་པར་བྱེད་པ་དབང་འཁོར་འདས་དབྱེར་མེད། གྲོལ་བར་བྱེད་པ་ལས་་་་་པ་མར་
238

འཁོར་འདས་དབྱེར་མེད། སྨིན་གྲོལ་ལ་བརྟེན་ནས་བྱུང་བ་ཉམས་མྱོང་འཁོར་འདས་་་་་
དབྱེར་མེད་དོ། །དང་པོ་ནི། དང་པོ་དཀྱིལ་འཁོར་དབང་དང་དབང་རྫས་སོགས། །
རེ་རེའང་གདན་གསུམ་འཁོར་འདས་དབྱེར་མེད་དུ། །དཔལ་ལྡན་བླ་མའི་ཞལ་ལས་་་་་
བླང་བར་བྱ། །ཞེས་པའི་དོན་ནི། བུམ་དབང་ལ་སྦྱང་གཞི་ཕུང་པོ་ལྔ་དང་ཉོན་མོངས་་་
པ་ལྔ་ནི་སངས་རྒྱས་ལྔ། ཁམས་ལྔ་ནི་རིག་མ་ལྔ། མིག་ལ་སོགས་པ་ནང་གི་སྐྱེ་མཆེད་
དྲུག་ནི་ས་སྙིང་ལ་སོགས་པ་བྱང་ཆུབ་སེམས་དཔའ་དྲུག །གཟུགས་ལ་སོགས་པ་ཕྱིའི་སྐྱེ་
མཆེད་དྲུག་ནི་གཟུགས་རྡོ་རྗེ་མ་ལ་སོགས་པ་ལྷ་མོ་དྲུག །ཚིགས་ཆེན་བཅུ་ནི་ཁྲོ་བོ་་་་
བཅུའི་ངོ་བོར་རྣམ་པར་དག་ཅིང་རིགས་ལྔ་ལ་སོགས་པ་གདན་གསུམ་སོ་སོས་སྦྱང་གཞི་དེ་་
དང་དེ་སྦྱངས་ལ། དེ་དག་ཀྱང་སྦྱང་གཞི་འཁོར་བ་དང་། སྦྱོང་བྱེད་མྱ་ངན་ལས་འདས་
པ་ཡིན། རྒྱུ་ལ་འབྲས་བུའི་རྒྱ་དང་འབྲས་བུ་ལ་རྒྱུའི་རྒྱས་གདབ་སྟེ་དག་བྱ་དག་བྱེད་རོ་་་
གཅིག་ཏུ་རྟོགས་ན་འཁོར་འདས་དབྱེར་མེད་ཡིན་ནོ། །དེ་ཡང་བུམ་དབང་བསྐུར་བའི་ཚེ་
སློབ་མའི་ཕུང་ཁམས་སྐྱེ་མཆེད་ལ་གདན་གསུམ་ཚང་བར་ཤེས་པས་བདག་མདུན་གྱི་་་་་
དཀྱིལ་འཁོར་བསྒྲུབས་པས། དབང་རྫས་བུམ་པ་དབུ་རྒྱན་ལ་སོགས་པ་དང་། སློབ་
མ་རྣམས་རེ་རེའང་རིགས་ལྔ་ཡབ་ཡུབ་ལྔར་བསྐྱེད་ལ་སྐྱེ་མཆེད་བྱིན་གྱིས་བརླབས་པ་ལ་་་
སོགས་པས་གདན་གསུམ་དངོས་སམ་རྣམ་དག་གམ་ཕྲིན་ལས་ཀྱི་སྒོ་ནས་ཚང་བར་བྱས་ཏེ།
འབྱུང་བ་ལྔ་དང་ཕུང་པོ་ལྔ་ལ་སོགས་པ་ཡེ་ཤེས་ལྔར་བྱིན་གྱིས་བརླབས་པ་ནི་བུམ་དབང་
གི་གདན་གསུམ་འཁོར་འདས་དབྱེར་མེད་དུ་གོ་བར་བྱའོ། །གསང་དབང་བསྐུར་བའི་ཚེ་
རྩ་ཡི་གེ་བྷ་གའི་དཀྱིལ་འཁོར་ལ་བྷཾ་ཨཱི་ཛཾ་ཁཾ་ཧཱུྃ་ནི་སངས་རྒྱས་ལྔ། ལོ་མཱི་པཾ་ཏཱ་ཡུམ་བཞི།
མིག་ཏུ་མཾ་དང༌། རྣ་བར་ཌི་ལ་སོགས་པ་བྱང་ཆུབ་སེམས་དཔའ་དེས་འཛིན་པའི་ཡུལ་་་་་
གཟུགས་ལ་སོགས་པ་ལྷ་མོ། ཚིགས་ཆེན་བཅུ་རུ་ཧཱུཾ་རིང་པོ་བཅུ་ཡོད་པ་ནི་ཁྲོ་བོ་དང་ཁྲོ་་
མོའི་གདན་ཏེ་སློབ་མའི་རྩ་ཡི་གེ་གདན་གསུམ་འཁོར་འདས་དབྱེར་མེད་དུ་ཤེས་པས་་་་་
དབང་རྫས་བྱང་ཆུབ་སེམས་ཀྱི་ཐིག་ལེ་ཡུངས་ཀར་གྱི་འབྲུ་ལྟ་བུ་གཅིག་གི་སྟེང་ནའང་ཕུང་་་
པོ་ལྔ་དང་བདུད་རྩིའི་དྭངས་མ་ནི་སངས་རྒྱས་ཀྱི་གདན། སྐྱེ་མཆེད་ཀྱི་དྭངས་མ་ནི་བྱང་་་་
ཆུབ་སེམས་དཔའི་གདན། འབྱུང་བ་བཞིའི་དྭངས་མ་ནི་ལྷ་མོའི་གདན། ཚིགས་ཆེད་་་་
239

བཅུའི་དྭངས་མ་ནི་ཁྲོ་བོ་དང་ཁྲོ་མོའི་གདན་ཏེ་དབང་རྫས་ཀྱི་བདུད་རྩི་འཁོར་འདས་དབྱེར་་
མེད་དུ་ཚང་བའི་ཡེ་ཤེས་པའི་ཚུལ་དེ་སློབ་མའི་རྒྱུད་ལ་ཡོད་པའི་ཡི་གེ་བྷ་ག་དང༌། །
གཞིར་གནས་ཀྱི་བྱང་སེམས་གདན་གསུམ་ཚང་བའི་དམ་ཚིག་པ་དེ་ལ་བྱིན་ཏེ་ཐིམ་པས་་་་་
ཉམས་མྱོང་གི་ཡེ་ཤེས་གདན་གསུམ་ཚང་བ་ཞིག་སྐྱེ་བར་གྱུར་པ་ནི་གསང་དབང་གི་གདན་་
གསུམ་འཁོར་འདས་དབྱེར་མེད་དོ། །ཤེས་རབ་ཡེ་ཤེས་ཀྱི་དུས་སུ་སློབ་མའི་ལུས་དང་་་་
ཡི་གེ་བྷ་ག་དང་། བྱང་ཆུབ་ཀྱི་སེམས་གདན་གསུམ་ཚང་བ་ལ་སྔར་གསང་དབང་བསྐུར་
བ་དེ་གོང་ནས་གོང་དུ་འཕེལ་བར་བྱ་བའི་ཕྱིར་ཕྱག་རྒྱ་གདན་གསུམ་ཚང་བ་བྱིན་ཏེ། །
སྙོམས་པར་ཞུགས་པ་ལས་སློབ་མའི་བྱང་སེམས་གདན་གསུམ་ཚང་བ་དེ་དབབ་པ་དང་་་་
གཟུང་བ་ལ་སོགས་པའི་སྒོ་ནས་ཉམས་མྱོང་དཔེའི་ཡེ་ཤེས་སྐྱེ་བར་འགྱུར་བ་ནི་ཤེར་དབང་་
གི་གདན་གསུམ་འཁོར་འདས་དབྱེར་མེད་དོ། །བཞི་པ་བསྐུར་བའི་ཚེ་སློབ་མའི་སྙིང་པོ་་
ཡེ་ཤེས་ཀྱི་རླུང་གདན་གསུམ་ཚང་བ་ལ་ཚིག་གི་བཞི་པའམ་དོན་གྱི་བཞི་པའམ་བཞི་པ་རྟེན་
ཅན་བསྐུར་ཏེ་ངོ་སྤྲད་པས་སྔར་ལས་ཀྱང་མཆོག་ཏུ་གྱུར་པའི་དཔེའི་ཡེ་ཤེས་སྐྱེ་བར་འགྱུར་་་
བ་ནི་དབང་བཞི་པ་གདན་གསུམ་འཁོར་འདས་དབྱེར་མེད་དོ། །དེ་ལྟར་ན་དེ་དག་་་་་
ཐམས་ཅད་ཀྱི་སྦྱང་གཞི་གསལ་བ་འཁོར་བ། སྦྱོང་བྱེད་སྟོང་པ་མྱང་འདས། སྦྱང་གཞི་
དེ་སྦྱོང་བྱེད་དེར་ངོ་འཕྲོད་པ་ནི་དབྱེར་མེད་དོ། །གཉིས་པ་ལམ་འཁོར་འདས་དབྱེར་་་་་
མེད་ལ་གསུམ་ལས། བསྐྱེད་རིམ་འཁོར་འདས་དབྱེར་མེད་ནི། བསྐྱེད་པ་སྔོན་འགྲོ་་་
རྟེན་དང་བསྐྱེད་ཆོག་དང་། ཁ་དོག་ཕྱག་མཚན་རྣམ་འགྱུར་ཡན་ལག་བཅས། །་་་་་
རེའང་འཁོར་འདས་དབྱེར་མེད་རང་བཞིན་དུ། །ལེགས་པར་བརྩེ་བའི་བསམ་པས་་་་་
བཤད་པར་བྱ། །ཞེས་གསུངས་པའི་དོན་ནི། སྔོན་འགྲོ་ཚོགས་གཉིས་བསགས་པས་་་དུག་
ལས་དང་ཉོན་མོངས་སྦྱོང་ཞིང་སྔོན་སྟོན་པས་བསྐལ་པ་གྲངས་མེད་གསུམ་དུ་ཚོགས་་་་་
བསགས་པ་དེའི་དོད་གྲུབ་ཅིང་དེ་ལམ་དུ་བྱེད། སྲུང་བའི་འཁོར་ལོས་བར་ཆད་སྲུང་ཞིང་
སྲོད་ལ་བདུད་བཏུལ་བ་ལམ་དུ་བྱེད། ཆོས་འབྱུང་བསྒོམས་པས་ནམ་མཁའི་ཁམས་དང་་
མངལ་སྐྱེས་ཀྱི་མངལ་ལ་སོགས་པ་སྐྱེ་གནས་བཞིའི་གང་དུ་སྐྱེ་བའི་གནས་སྦྱོང་ཞིང་རྣམ་་་་་
ཐར་སྒོ་གསུམ་ལམ་དུ་བྱེད། འབྱུང་བཞིའི་དཀྱིལ་འཁོར་གྱིས་ཕྱི་སྣོད་ཀྱི་འབྱུང་བ་དང་་་་
240

ནང་ལུས་ཀྱི་འབྱུང་བཞི་སྦྱོང་ཞིང་ཚད་མེད་བཞི་ལམ་དུ་བྱེད། གཞལ་ཡས་ཁང་གིས་མ་
དག་སྣོད་ཀྱི་འཇིག་རྟེན་སྦྱོང་ཞིང་བྱང་ཕྱོགས་སོ་བདུན་ལམ་དུ་བྱེད། མངོན་བྱང་ལྔའི་ཉི་
མ་དང་ཟླ་བ་ལ་སོགས་པས་སྐྱེ་གནས་བཞི་སྦྱོང་ཞིང་ཡེ་ཤེས་ལྔ་ལམ་དུ་བྱེད། ཁ་དོག་ནི་
དཀར་པོས་གཏི་མུག་སྦྱོང་ཞིང་མེ་ལོང་ལྟ་བུའི་ཡེ་ཤེས་མཚོན། ནག་པོས་ཞེ་སྡང་སྦྱོང་་་
ཞིང་ཆོས་ཀྱི་དབྱིངས་ཀྱི་ཡེ་ཤེས་མཚོན། དམར་པོས་འདོད་ཆགས་སྦྱོང་ཞིང་སོར་རྟོག་ཡེ་
ཤེས་མཚོན། སེར་པོས་ང་རྒྱལ་དང་སེར་སྣ་སྦྱོང་ཞིང་མཉམ་ཉིད་ཡེ་ཤེས་མཚོན།
ལྗང་གུས་ཕྲག་དོག་སྦྱོང་ཞིང་བྱ་གྲུབ་ཡེ་ཤེས་མཚོན་པས་ལྷའི་སྐུ་མདོག་ལ་སོགས་པ་སྦྱང་་་་
གཞི་སྦྱོང་བྱེད་ངོ་སྤྲོད་ཅིང་བསྒོམས་པས་ཉོན་མོངས་པ་ཡེ་ཤེས་སུ་བྱིན་གྱིས་བརླབས།
ཕྱག་མཚན་ནི། འཁོར་ལོ་དང་རྡོ་རྗེ་དང་རིན་པོ་ཆེ་དང་པདྨ་དང་སྣ་ཚོགས་རྡོ་རྗེ་རྣམས་་་་་
ནི་རིམ་བཞིན་སྤང་བྱའི་ངོས་ནས་གཏི་མུག་སོགས་དང་ཆོས་མཐུན་ཞིང་འབྲས་བུ་མེ་ལོང་་་་
ལྟ་བུའི་ཡེ་ཤེས་སོགས་དེ་དང་དེ་མཚོན་ཞིང་། སྲོག་ཆགས་ཀྱི་ཕྱག་མཚན་རྣམས་་་་་
མཚོན་བྱེད་བཟང་བ་ཡིན་ཏེ། རེ་རེ་ལའང་ཕུང་པོ་ལྔ་དང་ཉོན་མོངས་པ་ལྔ་དང་ཡེ་ཤེས་་་
ལྔ་ལ་སོགས་པའི་སྦྱང་གཞི་དང་སྦྱོང་བྱེད་ཐམས་ཅད་ཚང་བའི་ཕྱིར་རོ། །ཕྱག་མཚན་་་་་
འཁོར་ལོ་ལ་སོགས་པས་ཆོག་མོད་ཀྱང་འདིར་ཕྱག་བཅུ་དྲུག་གི་ཕྱག་མཚན་དང༌། །
ཞབས་འོག་ཏུ་བདུད་བཞི་མནན་པ་རྣམས་ནི་སྔོན་བྱུང་གི་རྣམ་འཕྲུལ་ལ་དགོངས་ཏེ་ཧེ་རུ་་་
ཀ་བྱོན་ཚུལ་ལས་ཤེས་པར་བྱའོ། །ཕྱག་དང་ཞབས་བརྐྱངས་པས་ནི་ཆོས་ཉིད་སྟོང་པ་་་་
ཉིད་ཀུན་ལ་ཁྱབ་བ་དང་སྙིང་རྗེས་འགྲོ་དོན་མཛད་པ་མཚོན། བསྐུམས་པས་བདག་ད་་་་
བཞིན་ཉིད་དང་ལྡན་ཞིང་ཐུགས་རྗེ་ཆེན་པོ་དང་ལྡན་པ་མཚོན། ཕྱག་ཐུགས་ཀར་བསྣོལ་་
བ་དང་ཞབས་སྐྱིལ་ཀྲུང་གིས་ཐབས་ཤེས་ཟུང་འཇུག་ཏུ་འཇུག་པ་མཚོན་ནོ། །དེ་ལྟར་ན་་
སྔར་བཤད་པ་དེ་ཀུན་གྱི་སྦྱང་གཞིར་སྣང་བ་འཁོར་བ། དེ་དང་དེའི་སྦྱོང་བྱེད་མྱ་ངན་་་་་
ལས་འདས་པ། ངོ་བོ་ཟུང་དུ་འཇུག་པ་དབྱེར་མེད་དོ། ། ལམ་གྱི་ཡན་ལག་བཟླས་པ་་་
དང་༑ ཁ་ཟས་ཀྱི་རྣལ་འབྱོར་དང༌། ཁྲུས་དང་སྤྱོད་ལམ་ལ་སོགས་པའི་བྱ་བ་ཐབས་་་་
ཀྱི་ཕྱོགས་ནི་ཆོས་ཅན་འཁོར་བ་དང་ཆོས་མཐུན་ལ། ལྟ་བ་བརྗོད་བྲལ་དང་མ་བྲལ་བའི་
ཤེས་རབ་རྣམས་ཆོས་ཉིད་མྱ་ངན་ལས་འདས་པ་དང་ཆོས་མཐུན་ཞིང་ཕན་ཚུན་རྒྱས་ཐེབས་
24

པ་དབྱེར་མེད་དོ། །
གཉིས་པ་རྫོགས་རིམ་འཁོར་འདས་དབྱེར་མེད་ནི། རྫོགས་པ་ལུས་དང་ངག་་་་
ཡིད་འཁོར་བ་ལ། །འབྲས་བུ་ཡེ་༼ཁ༽ཤེས་སངས༼ཀ༽རྒྱས་ལེགས༼ག༽རྫོགས་པར། །
༼ཁ༽རྒྱུ་དང་འབྲས་བུས་༼ཀ༽ཕན་ཚུན་རྒྱས་༼ག༽གདབ་ཅིང་། །རྟོགས་པ་དཔེ་ཡི་ཡེ་་་
ཤེས་ངོ་སྤྲོད་བྱ། །ཞེས་གསུངས་པའི་དོན་ནི། སྦྱང་གཞི་ལུས་རྩ་དང་རྩ་ཡི་གེ་དང་་་་
ཁམས་བདུད་རྩི་དང་སྙིང་པོ་ཡེ་ཤེས་རླུང་རྣམས་ནི་འཁོར་བ་ཡིན་ལ། དེ་དག་སྦྱོང་བྱེད་་་་
སྤྱི་བོ་དང་སྤྱི་གཙུག་སོགས་ན་བཞུགས་པའི་ཁཎྜ་ཀ་པ་ལི་དང་རབ་ཏུ་གཏུམ་མོ་ལ་སོགས་་་
པའི་ལྷ་རྣམས་ནི་མྱ་ངན་ལས་འདས་པ། དེ་གཉིས་རྒྱུ་ལ་འབྲས་བུ་དང་འབྲས་བུ་ལ་རྒྱུའི་
རྒྱ་སྟེ་ཕན་ཚུན་རྒྱས་ཐེབས་པ་ནི་ལུས་འཁོར་འདས་དབྱེར་མེད། དེ་བཞིན་དུ་རླུང་ནང་་་་
འཇུག་ཕྱིར་འགྲོ་གནས་པ་སྟེ་གསུམ་དང་། ཡི་གེ་ཨོ་ལ་སོགས་པ་གསུམ། ཉོན་་་་་
མོངས་པ་འདོད་ཆགས་ལ་སོགས་པ་གསུམ། སྦྱང་གཞི་འཁོར་བ། དེ་དག་འབྲས་བུ་་་
སངས་རྒྱས་ཀྱི་སྐུ་དང་ཡེ་ཤེས་སུ་གདོད་མ་ནས་གནས་པར་ཤེས་ཏེ་ཉམས་ལེན་གྱི་རྩིས་་་་་
ཟིན་པ་ནི་སྦྱོང་བྱེད་མྱང་འདས། མཐར་དེ་གཉིས་དབྱེར་མེད་རོ་གཅིག་ཏུ་རྟོགས་པ་་་་་
ངག་འཁོར་འདས་དབྱེར་མེད། ཡིད་རྣམ་པར་རྟོག་པ་དུ་མ་དང་བཅས་པ་འཁོར་བ། །
སྦྱོང་བྱེད་རང་བྱིན་རླབས་སམ་དཀྱིལ་འཁོར་འཁོར་ལོ་བསྒོམས་པས་སྦྱོང་བ་ནི་མྱང་འདས།
དེ་ལ་བརྟེན་ནས་ཡེ་ཤེས་སྐྱེས་པ་ནི་ཡིད་འཁོར་འདས་དབྱེར་མེད་དོ། །དེ་ལྟར་དེ་དག་་་་
འཁོར་འདས་དབྱེར་མེད་དེ་ངོ་འཕྲོད་ཅིང་ལེགས་པར་རྟོགས་པའི་ཚེ། དེ་ལྟ་བུའི་རྟོགས་་
པ་ལ་དཔེའི་ཡེ་ཤེས་ཡིན་ནོ་ཞེས་ངོ་སྤྲད་པར་བྱ་སྟེ། མཐོང་བའི་ལམ་གྱི་ཡེ་ཤེས་མཚོན་་་
ནུས་པས་སོ། །
གསུམ་པ་བསྐྱེད་རྫོགས་གཉིས་ཀ་འཁོར་འདས་དབྱེར་མེད་ནི། བསྐྱེད་རྫོགས་་་་
ཐུན་མོང་ཆོས་དྲུག་དྲན་བྱ་ཞིང་། །རྟོགས་པ་གོང་ནས་གོང་དུ་འཕེལ་འདོད་ན། །དམ་་
ཚིག་བརྡ་སོགས་ལ་ཡང་ལེགས་སྦྱར་ཏེ། །དྲི་མ་མེད་པའི་བློ་ཡིས་དཔྱད་པར་བྱ། །
ཞེས་གསུངས་པའི་དོན་ནི། རིམ་པ་གཉིས་ཀྱི་ངོ་བོ་དང་རབ་ཏུ་དབྱེ་བ་དང་མིང་གི་དོན་
དང་འབྲེལ་པ་ཅན་དུ་བསྒོམ་པའི་འཐད་པ་དང༌སཟབན
 ། རིམ་པ་གཉིས་ཀྱིས་གྲོལ་བའི་རྒྱུ་་་་
242

མཚན་དང༌། རིམ་གཉིས་བསྒོམ་ཚུལ་ཏེ་ཐུན་མོང་གི་ཆོས་དྲུག་འཁོར་འདས་དབྱེར་མེད་་
དུ་འགྲོ་ཚུལ་ནི། སྦྱང་གཞི་རྣམ་རྟོག་གཉིས་དང་སྦྱོང་བྱེད་རིམ་པ་གཉིས་སྦྱར་ནས་་་་་
ཉམས་སུ་ལེན་པ་ལ་བརྗོད་བྲལ་གྱི་ལྟ་བས་རྒྱས་ཐེབས་པ་ནི་རིམ་པ་གཉིས་ཐུན་མོང་བའི་་་
འཁོར་འདས་དབྱེར་མེད་དང་། དམ་ཚིག་འཁོར་འདས་དབྱེར་མེད་ནི་མཉམ་གཞག་གི་་
དམ་ཚིག་བསྐྱེད་རིམ་དང་རྫོགས་རིམ་འཁོར་འདས་དབྱེར་མེད་ཀྱི་སྐབས་སུ་བསྟན་ཟིན།
རྗེས་སྤྱོད་ཀྱི་དམ་ཚིག་ལྟ་བ་ཡིན་པས་སྔར་ལྟ་བ་ཐོས་བསམ་གྱིས་གཏན་ལ་ཕབ་པ་དང་།
དཔེའི་ཡེ་ཤེས་ཀྱི་སྐབས་སུ་བསྟན་ཟིན། བཟའ་སྲུང་མི་འབྲལ་བའི་དམ་ཚིག་ནི། །
གནས་སྐབས་ཀྱི་བྱ་བ་ཡིན་པས་འཁོར་བ་ལྟར་སྣང་ལ། ཡེ་ཤེས་སྐྱེ་བའི་གྲོགས་བྱེད་་་་་
པས་མྱ་ངན་ལས་འདས་པར་ཡང་སྣང་བས་དབྱེར་མེད་དོ། །བརྡ་ནི་ལྔ་བསྡུས་རྩེ་མོ་་་
མནན་པ་ལྟ་བུ་ལ་སྦྱང་གཞི་ཉོན་མོངས་པ་ལྔ་ཕུང་པོ་ལྔ་དང་དེའི་ཆོས་ཉིད་རྣམ་གྲངས་ལ་་་་་
དང་དྲུག་སྦྱང་བ་ལ་སྦྱོང་བྱེད་རིག་པའི་དབང་ལྔ་བརྟུལ་ཞུགས་དང་དྲུག་སྦྱིན་པས་འབྲས་བུ་
རིགས་ལྔ་ཡེ་ཤེས་ལྔ་འགྲུབ་པ་བུམ་དབང་གི་བརྡ་འཁོར་འདས་དབྱེར་མེད། དེ་བཞིན་་་་
དུ་བརྡ་གོང་མ་རྣམས་ལ་ཡང་དབང་དེ་དང་དེའི་འགྲོས་སྦྱར་བས་སྦྱང་གཞི་སྦྱོང་བྱེད་ངོ་སྤྲད་
དེ་འཁོར་འདས་དབྱེར་མེད་དུ་ཤེས་པར་བྱ། སོགས་ཀྱིས་བསྡུས་པ་སྤྱོད་ལམ་དང་ཉལ་་་
བ་དང་ལྡང་བ་དང་། གཏོར་མའི་རྣལ་འབྱོར་ལ་སོགས་པ་ལ་ཡང་དེ་དང་དེའི་བྱ་་་་་་
ཐམས་ཅད་སྣང་བ་འཁོར་བ། དེ་དང་དེའི་རང་བཞིན་སྟོང་པ་མྱང་འདས། སྣང་སྟོང་་་་
ཟུང་འཇུག་ཏུ་རྒྱས་གདབ་པ་དབྱེར་མེད་དེ་ཉམས་སུ་བླང་བའི་ཚེ་དྲན་པ་གལ་ཆེའོ། །
གསུམ་པ་ཉམས་མྱོང་འཁོར་འདས་དབྱེར་མེད་ནི། འཁོར་བའི་ཉམས་ལ་བརྟེན་་
ནས་ལོག་ལྟ་སྤང་། །ལམ་གྱི་ཉམས་ཀྱིས་ཐེག་པ་གཅིག་ཏུ་བསྒྲུབ། །འབྲས་བུ་་་་
ཉམས་ཀྱིས་སྤྲོ་པ་མཆོག་ཏུ་འགྱུར། །ཆོས་ཀུན་ཚད་མ་བཞི་ཡིས་གཏན་ལ་དབབ། །
ཅེས་གསུངས་པའི་དོན་ནི། ལམ་བསྒོམས་པའི་སྟོབས་ཀྱིས་དང་པོར་རྩ་ཡིག་རྣམས་སུ་་་
རླུང་སེམས་འདུས་པ་ལས། རིགས་དྲུག་ཐ་དད་པ་དུ་མའི་ཉམས་འཆར། དེ་ལ་བརྟེན་
ནས་ལས་རྒྱུ་འབྲས་ལ་ཡིད་ཆེས་ཤིང་ལོག་པར་ལྟ་བ་སྤོང་བར་འགྱུར། ཡང་བསྒོམས་པ་
ལ་བརྟེན་ནས་རྩ་ཡིག་རྣམས་སུ་རླུང་སེམས་འཕྲོ་འདུ་ལས་ཕྱི་ནང་གི་ལྟ་གྲུབ་ཐ་དད་པའི་་་་
243

ཚུལ་དུ་སྣང་བ་འཆར། དེ་ལ་བརྟེན་ནས་ལྟ་གྲུབ་ཐམས་ཅད་ཉམས་སྣང་ཡིན་པར་ཤེས་་་
ཏེ༑ ཡང་དག་པར་ན་ཐེག་པ་གཅིག་ཏུ་འགྲུབ་པར་འགྱུར་ཏེ་འཁོར་འདས་དབྱེར་མེད་་་་་
དམ་ཟུང་དུ་འཇུག་པ་ཁོ་ན་ཡིན་ནོ་ཞེས་ངེས་ཤེས་བསྐྱེད། ཡང་ལམ་བསྒོམས་པས་རླུང་་་
སེམས་ཆེར་དྭངས་པ་ན་ཡུམ་དང་རིགས་ལྔའི་རྩ་ཡིག་ཏུ་རླུང་སེམས་འདུས་པས་ཆོས་སྐུ་་་་
དང་གཟུགས་སྐུའི་ཉམས་འཆར། དེ་ལ་བརྟེན་ནས་འབྲས་བུའི་ཡོན་ཏན་བསམ་གྱིས་མི་
ཁྱབ་པ་ཐོབ་པར་འགྱུར་རོ་སྙམ་དུ་མོས་པ་དང་སྤྲོ་བ་མཆོག་ཏུ་འགྱུར། དེ་ལྟར་གཞི་ལམ་
འབྲས་གསུམ་གྱི་ཉམས་སྐྱེ་བ་དེ་ནི་ཉམས་མྱོང་རྗེས་སུ་དྲན་པའི་ཚད་མ་ཡིན། དེ་ལྟར་་་་
བསྟན་ནས་བླ་མ་ལ་མོས་གུས་ཁྱད་པར་ཅན་སྐྱེ་བས་བླ་མ་ཚད་མ། དེ་ཉིད་སངས་རྒྱས་་་
ཀྱི་ལུང་དང་འབྱོར་བས་ལུང་ཚད་མ། དེ་ཉིད་རྣལ་འབྱོར་དབང་ཕྱུག་གི་གཞུང་རྡོ་རྗེ་་་་
ཚིག་དང་འཕྲོད་པས་བསྟན་བཅོས་ཚད་མ་ཞེས་བྱ་བ་སྟེ། ཆོས་ཐམས་ཅད་ཚད་མ་བཞི་
ལྡན་དུ་གཏན་ལ་དབབ་ཅིང་ཤེས་པར་བྱའོ། །
གསུམ་པ་འབྲས་བུའི་འཁོར་འདས་དབྱེར་མེད་ནི། རང་བཞིན་རྒྱུ་ལ་བསམ་ན་་་
ལྷུན་གྲུབ་སྟེ། །མཐའ་ཡས་ཡོན་ཏན་ཚོགས་ནི་གནས་གྱུར་ཡིན། །དེས་ན་ལྷུན་གྲུབ་་་
གནས་གྱུར་མི་འགལ་ཏེ། །འདི་ནི་འབྲས་བུའི་འཁོར་འདས་དབྱེར་མེད་ཡིན། །ཞེས་་
གསུངས་པའི་དོན་ནི། སྤྲུལ་སྐུ་ལོངས་སྐུ་ཆོས་སྐུ་ངོ་བོ་ཉིད་སྐུ་སྟེ་སྐུ་བཞི། ཤིན་ཏུ་་་་
རྣམ་པར་དག་པ་ངོ་བོ་ཉིད་ཀྱི་སྐུ་དང་ལྷ་ལུས་རྩ་ལ་སོགས་པའི་རྟེན་དཀྱིལ་འཁོར་བས་་་་་
བརྟེན་པ་ཡིད་དང་ལྔ་ལ་རང་བཞིན་ལྷུན་གྲུབ་ཏུ་གནས་པ་འཁོར་བ། སྐུ་དེ་དག་སངས་་་
རྒྱས་ཀྱི་ཡོན་ཏན་བསམ་གྱིས་མི་ཁྱབ་པ་དང་ལྡན་པས་གནས་གྱུར་མྱང་འདས། སྐུ་་་་་
རེའང་གསལ་སྟོང་ཟུང་འཇུག་གསུམ་དང་མ་བྲལ་བས་ལྷུན་གྲུབ་དང་གནས་གྱུར་མི་འགལ་
བ་འབྲས་བུའི་འཁོར་འདས་དབྱེར་མེད་ཡིན་ནོ་ཞེས་ངེས་ཤེས་བསྐྱེད་ལ་ད་ལྟ་ལམ་ཉམས་་་
སུ་ལེན་པའི་དུས་སུ་ཡང་འབྲས་བུ་དེ་དག་གསལ་སྟོང་ཟུང་འཇུག་ཏུ་ངོ་སྤྲད་ཅིང་ཉམས་སུ་་
བླངས་ན་ལམ་ཆོད་ཆེ་ཞིང་གཞི་ལམ་འབྲས་བུ་གསུམ་དབྱེར་མེད་ཀྱི་ཉམས་ལེན་དུ་འགྲོ་་་་
སྟེ༑ དེ་ལྟར་ཡང་བདག་ཉིད་ཆེན་པོས། གཞི་ལམ་འབྲས་གསུམ་དབྱེར་མེད་དོན་སྨྲ་
བ༑ །འཁོན་གྱི་རིགས་སྐྱེས་ཤཱཀྱའི་སྲས་པོ་མཆོག །རྡོ་རྗེའི་རིགས་གཅིག་ཀུན་དགའ་་
244

རྒྱལ་མཚན་དཔལ། ། 
ཆབཟང་པོ་ལས་གཞན་དོན་མཐུན་སྨྲ་བ་སུ། །ཞེས་གསུངས་སོ། །
ལྟ་བ་བསྟན་ཟིན་ཏོ། །
གཉིས་པ་ལམ་གྱི་ཉམས་བསྐྱེད་པའི་ཕྱིར་ལུས་ཐབས་རྒྱུད་ལ་དབང་བཞི་དང་རྗེས་
ས
སུ་འབྲེལ་བའི་ལམ་བསྒོམ་པ་ནི། གཞུང་ལས། ལམ་དུ་བསྐྱེད་རིམ་སོགས་ལྔ་པ་་་་
བཞིས་བསྟན་ཞེས་གསུངས་སྟེ། དབང་བཞི་པོ་རེ་རེ་ལ་ལམ་གང་ཡིན་པ། ལྟ་བ
གྲུབ་མཐའ འདའ་ཀ་མ་གང་ཡིན་པ། ཞར་བྱུང་བར་དོ༔ འབྲས་བུ་གང་ཡིན་་་་
སྟེ་དོན་ཚན་དྲུག་དྲུག་གི་སྒོ་ནས་གཏན་ལ་འབེབས་པ་ལས། དང་པོ་བུམ་དབང་གི་ལམ་
ནི་བསྐྱེད་པའི་རིམ་པ། ལྟ་བ་ངོ་བོ་ཉིད་གསུམ། གྲུབ་མཐའ་འཁོར་འདས་དབྱེར་་་་་
མེད༑ འདའ་ཀ་མ་གོང་དུ་འཕོ་བ། བར་དོ་བདག་སེམས་དང་ཡི་དམ་རོ་གཅིག་པ།
འབྲས་བུ་སྤྲུལ་པའི་སྐུ་རང་བཞིན་ལྷུན་གྲུབ་སྟེ་དྲུག་གི་དང་པོ་ལམ་བསྐྱེད་པའི་རིམ་པ་ལ་་་་
ཀྱི
ཕྱི་བསྐྱེད་རིམ་དང་ནང་བསྐྱེད་རིམ་གཉིས། དང་པོ་ལ། སྒོམ་དོན་ལ་ཐོས་བསམ་་་་་
གྱིས་སྒྲོ་འདོགས་གཅད་པ་དང་། བཅད་དོན་ཉམས་སུ་བླང་བ་གཉིས། དང་པོ་ནི་ཟིན་
ཐུན་དུ་འཆད་དོ། །
གཉིས་པ་ལ་བསྐྱེད་རིམ་གྱི་བྱ་བ་དང་སེམས་འཛིན་གཉིས་ལས། དང་པོ་་་་་
བསག་སྦྱང་འཇུག་གསུམ་གོང་དུ་བསྟན་པ་བཞིན་ལས་མཎྜལ་འབུལ་བའི་སྐབས་ཀྱི་ཞལ་་་
ཤེས་ནི། བདག་ཉིད་ཆེན་པོ་ས་པཎ་གྱིས། ཕྱི་ཀུན་རྫོབ་ཀྱི་མཎྜལ། ནང་རྡོ་རྗེ་་་་
ལུས་ཀྱི་མཎྜལ། གསང་བ་ཟུང་འཇུག་སེམས་ཀྱི་མཎྜལ་ཏེ་རིམ་པ་གསུམ་གསུངས་པའི་
དང་པོ་སྐབས་འདིར་དབུལ་བར་བྱ་སྟེ། ཡང་མཎྜལ་བཤམས་ཤིང་དབུལ་ལ། ཚིག་་་་
ནི༑ ཞིང་ཁམས་རྣམ་པར་དག་པ་འདིར། །དབུས་ཀྱི་རི་རྒྱལ་རི་རབ་ལ། །གླིང་་་་
བཞི་འདོད་ཡོན་ལྔ་ཡིས་བརྒྱན། །ཉི་མ་ཟླ་བས་སྐོར་བ་བྱེད། ། ལྷ་མིའི་ལོངས་སྤྱོད་་་་་
ཕུན་སུམ་ཚོགས། །རྒྱལ་སྲིད་རིན་ཆེན་རྣམ་པ་བདུན། །འདོད་འཇོའི་བ་དང་དཔག་་་་
བསམ་ཤིང་། །མ་རྨོས་ལོ་ཐོག་གསེར་དང་དངུལ། །འབྲུ་བཟང་ལོངས་སྤྱོད་བསམ་མི་
ཁྱབ༑ །དངོས་པོ་བཟང་ལ་གྱ་ནོམ་པ། ། བླ་མ་སངས་རྒྱས་རྣམས་ལ་འབུལ། །
རྫོགས་པའི་སངས་རྒྱས་ཐོབ་པར་ཤོག །ཨོཾ་གུ་རུ་བུདྡྷ་བོ་དྷི་སཏྭ་ས་པ་རི་ཝཱ་ར་མཎྜལ་པཱུ་་
245

ཛ་མེ་གྷ་ས་མུ་དྲ་སྤ་ར་ཎ་ས་མ་ཡེ་ཧཱུྃ་ཞེས་བརྗོད། གཞན་འདྲ། བླ་མའི་རྣལ་འབྱོར་གྱི་་
གསོལ་འདེབས་ཀྱི་ཚིག །སྐུ་ཡི་རྡོ་རྗེ་སྤྲུལ་སྐུའི་ངོ་བོ་ཉིད། །སྒྲོ་འདོགས་ཡོངས་གཅོད་
ཕྱི་ཡི་བླ་མ་ལ། །གསོལ་བ་འདེབས་སོ་ལུས་ལ་བུམ་དབང་སྩོལ། །བསྐྱེད་རིམ་ལ་་
བཟང་སྒོམ་པར་བྱིན་གྱིས་རློབས། །ངོ་བོ་ཉིད་གསུམ་ལྟ་བ་རྟོགས་པ་དང་། །འཁོར་་་་
འདས་དབྱེར་མེད་གྲུབ་མཐའ་སྙོགས་པར་ཤོག །ཚེ་འདིར་གྲུབ་མཐའ་སྙོགས་པར་མ་་་་་
ནུས་ན། ། གོང་ནས་གོང་དུ་འཕོ་བ་ཐེབས་པར་ཤོག །གལ་ཏེ་འཕོ་བའི་རྣལ་འབྱོར་མ་
ཐེབས་ན། ། ལྷ་སེམས་དབྱེར་མེད་བར་དོའི་གདམས་ངག་ལ། །བརྟེན་ནས་རིག་་་་་་
འཛིན་མཁའ་སྤྱོད་སོགས་གྲུབ་སྟེ། །སྤྲུལ་སྐུ་མངོན་དུ་འགྱུར་བར་བྱིན་གྱིས་རློབས། །
ཞེས་སྦྱར། །
གཉིས་པ་སེམས་འཛིན་ལ་འཇུག་པའི་རིམ་པ། གནས་པའི་རིམ་པ། ལྡང་་་་་
བའི་རིམ་པ་གསུམ་གྱི་དང་པོ་ནི། སྐྱབས་འགྲོ་སེམས་བསྐྱེད་རྡོ་རྗེ་སེམས་དཔའི་བསྒོམ་་་
བཟླས་ནས་བརྩམས་ཏེ་མངོན་རྟོགས་ཡན་ལག་བཞི་དྲུག་གང་རུང་ཉམས་སུ་བླང་། དེ་་་
ཡང་ཡན་ལག་བཞི་བ་ལྟར་ན་རིགས་ཀྱི་བདག་པོས་རྒྱས་འདེབས་ཀྱི་བར་རམ། ཡན་་་་
ལག་དྲུག་པ་ལྟར་ན་བསྟོད་པ་རིན་ཆེན་འབྱུང་ལྡན་གྱི་ཡན་ལག་གི་བར་སྦྱང་གཞི་སྦྱོང་བྱེད་་
ངོ་སྤྲོད་ཅིང་། གསལ་ལ་དྲག་ལ་ཡུན་ཐུང་བ་བཤར་སྒོམ་གྱི་ཚུལ་དུ་ཉམས་སུ་ལེན་པ་སྟེ།
གསལ་བ་ནི་སབ་སུབ་མ་ཡིན་པར་སྐད་ཆུང་ངུའི་སྒོ་ནས་ཚིག་རིས་གསལ་པོར་བརྗོད་པ།
དྲག་པོ་ནི་ཚིག་དོན་གྱི་རྗེས་སུ་ཧྲིལ་ལི་ལི་འབྲེང་སྟེ་རྣམ་རྟོག་གཞན་གྱིས་བར་མ་ཆད་པར་་་་་
བསྒོམ་༑ དེ་ལྟར་བྱས་ན་འགོར་ཆུང་བས་ཡུན་ཐུང་བའང་ཤུགས་ལས་འབྱུང་བས་རྣམ་་་་་
རྟོག་གཞན་གྱིས་བར་མ་ཆོད་པར་གལ་ཆེའོ། །གཉིས་པ་གནས་པའི་རིམ་པ་ལ་ང་རྒྱལ་་་་
ལ་བསླབ་པ་དང་། རྣམ་པ་ལ་བསླབ་པ་གཉིས་ལས། དང་པོ་ནི། ངོ་བོ་སྟོང་པ་དང་
སྙིང་རྗེ་ཟུང་དུ་འཇུག་པ་ལ་རྣམ་པ་མཚན་དང་དཔེ་བྱད་ཀྱིས་བརྒྱན་པའི་དཔལ་ཀྱེ་རྡོ་རྗེ་་་་
གཟུགས་ཀྱི་སྐུ་དང་ཆོས་ཀྱི་སྐུ་གཉིས་སུ་མེད་པའི་བདག་ཉིད་དེ་ང་ཡིན་ནོ་སྙམ་དུ་ཡང་དང་
ཡང་དུ་ང་རྒྱལ་བྱའོ། །དེ་ལྟར་ཡང་རྡོ་རྗེ་གུར་ལས། སངས་རྒྱས་ང་རྒྱལ་རྣལ་འབྱོར་་་་
གྱིས༑ །སངས་རྒྱས་ཉིད་དུ་མྱུར་བར་འགྲུབ། །ཅེས་གསུངས་སོ། །གཉིས་པ་རྣམ་་་་
246

པ་ལ་བསླབ་པ་ནི། རང་གིས་བསྒོམས་པའི་རྟེན་དང་བརྟེན་པར་བཅས་པའི་དཀྱིལ་་་་་
འཁོར་གྱི་འཁོར་ལོ་ཡོངས་སུ་རྫོགས་པ་སྣང་ལ་རང་བཞིན་མེད་པ་སྒྱུ་མའི་རྣམ་པའམ། །
རྨི་ལམ་གྱི་སྣང་བ་ལྟ་བུར་ལམ་གྱིས་དྲན་པར་བྱ་སྟེབ
 ། དེ་ལྟར་ཡང་རྡོ་རྗེ་གུར་ལས། ང་
ཡི་སྐུ་ནི་སྒོམ་བྱེད་པ། །གལ་ཏེ་སྒྱུ་མའི་ཚུལ་གྱིས་སམ། །གལ་ཏེ་རྨི་ལམ་འདྲ་བར་་་་་
བལྟ༑ །ཞེས་གསུངས་སོ། །དེ་ནས་རྩ་ཞལ་གྱི་སྤྱན་དབུ་མ་ལ་སེམས་བཟུང་སྟེ།
རང་ཀྱེ་རྡོ་རྗེར་གསལ་བའི་མཛོད་སྤུའི་དབུས་སུ་སྤྱན་དབུ་མ་ཁྲོ་བོའི་སྤྱན་དབུས་གནག་པ།
མཐའ་དཀར་བ། སྤྱན་རྩ་དམར་བ། གཡས་ངོས་སུ་སྨིན་མ་དང་བཅས་ཤིང་རྫི་མ་་་་་
དང་བཅས་པ་ཞེས་ཡིད་ཀྱིས་བསྒོམ་ཞིང་སེམས་གཟུང་། དེ་ཡང་གསལ་མ་ཐེབས་ན་་་་་་
ངག་ཏུ་སྤྱན་དབུ་མ་དབུས་གནག་པ་ཞེས་སོགས་དལ་བུའི་སྒོ་ནས་བརྗོད་ཅིང་ཡང་ཡང་་་་་
གསལ་གདབ། དེས་ཀྱང་མ་ཐེབས་ན་བྲིས་པའི་སྤྱན་དབུ་མ་མེ་ལོང་གི་ནང་དུ་འཆར་དུ་་
བཅུག་ལ། དེ་ལ་བལྟ་ཞིང་བསྒོམས་ལ་སེམས་གཟུང་། དེ་ཡང་གསལ་ན་གསལ་དེ་་་་
འཕྲོ་གཅད། མི་གསལ་ན་མི་གསལ་ཏེ་འཕྲོ་གཅད། བསམ་གཏན་གྱི་དུག་དབྱུང་
བྱ་བར་ཉམས་སུ་བླངས་ཏེ་གསལ་པོ་བྱུང་ན་ཡུན་ཐུང་བར་འཕྲོ་བཟང་མུ་ལ་ངལ་བསོ། །
གསལ་པོ་ཡེ་མི་ཡོང་ན་ལན་གཅིག་ལ་དེའི་འཕྲོ་བཅད་དེ་ངལ་བསོ། སྒོམ་དང་ཞེ་་་་་
འགྲས་པའི་གནད་ཡིན། གསལ་བའི་འཕྲོ་བཅད་ཀྱང་རྣམ་པ་ཝལ་ཝལ་བྱེད་པ་དང་། །
སྒོམ་པའི་དུས་མི་གསལ་ལ་མ་བསྒོམས་པའི་དུས་སུ་གསལ་ན་བསམ་གཏན་གྱི་དུག་ཡིན་་་་
པས་དར་ཅིག་ཤེས་པ་ཡུལ་ལ་ཡེངས་སུ་བཅུག་ནས་ངལ་བསོ་ཞིང་སླར་བསྒོམ་མོ། །
ལྡང་བའི་རིམ་པ་ནི། དག་པ་དྲན་པ། བཟླས་པ་བྱ་བ། དཀྱིལ་འཁོར་བསྡུ་་་་་
རྣམས་བྱས་ནས་གཙོ་བོའི་ང་རྒྱལ་གྱིས་གཏོར་མའི་རྣལ་འབྱོར་ལ་འཇུག་པའམ། མ་་་་་
འཇུག་ན་དེ་མ་ཐག་བཀྲ་ཤིས་དང་སྨོན་ལམ་རྣམས་བྱས་ལ་སྤྱོད་ལམ་གྱི་རྣལ་འབྱོར་་་་་
གསལ་བཏབ་སྟེ་རང་དང་སྣང་བ་ཐམས་ཅད་ལྷར་གསལ་བ་ལ་དངོས་སམ་ཡིད་ཀྱིས་སྤྲུལ་་
པའི་མཆོད་པས་ཡོངས་སུ་མཉེས་པར་བྱ་བ་དང་། སྣང་བ་ཐམས་ཅད་ལྷའི་འཁོར་ལོ་
ཡིན་ནོ་སྙམ་པའི་དྲན་འཛིན་ཡང་དང་ཡང་དུ་གལ་ཆེའོ། །དེ་ལྟར་ཡང་གསང་བ་འདུས་་་་
པ་ལས། འདོད་པའི་ལོངས་སྤྱོད་ཐམས་ཅད་ལ། །ཅི་འདོད་པར་ནི་བསྟེན་བཞིན་དུ། །
247

རང་གི་ལྷག་པའི་ལྷར་སྦྱོར་བས། ། བདག་དང་གཞན་ལ་མཆོད་པར་གྱིས། །ཞེས་་་་་
གསུངས་སོ། །དེ་ལྟར་སྤྱན་དབུ་མ་ལ་སེམས་བརྟན་པ་ན་དབུ་མའི་སྟེང་དུ་རྩ་བའི་སྤྱན་་་་
གཉིས་དང་གསུམ་ག་ལ་ཐུན་མོང་དུ་ཐུན་གཅིག་བསྒོམ། ཤངས་ཀྱི་ཁྲོ་གཉེར་ལ་ཐུན་་་་་
གཅིག ་ཤངས་གཟེངས་མཐོ་བ་ལ༔ དེའི་སྟེང་དུ་ཞལ་གྱི་མཆེ་བའི་མྱུ་གུ་ལྗགས་་་་་
འདྲིལ་བ་དང་བཅས་པ་ལ་༴ སྙན་གཉིས༴ སྙན་ཤལ་རིང་བ་ལ་ རྩེ་ཞལ་ཡོངས་་་་
རྫོགས་མགྲིན་པ་དང་བཅས་པ་ལ༔ གཡས་ཞལ་དཀར་བ་ལ་ཐུན་གཉིས། དེའི་སྟེང་་་
དུ་གཡོན་ཞལ་དམར་བ་ལ༔ གཡས་ཀྱི་ལྷག་མ་གཉིས་ལ༴ གཡོན་གྱི་ལྷག་མ་གཉིས་་
སྟེང་ཞལ་གཙུག་ཏོར་དང་བཅས་པ་ལ་ཐུན་གཉིས། དབུ་སྐྲ་གྱེན་དུ་བརྗེས་པ། རྩ་་་་
ཞལ་གྱི་མཚོག་མའི་སྟེང་དུ་སྣ་ཚོགས་རྡོ་རྗེ་དང་བཅས་པ་ལ་༔ སྤྱི་བོའི་འཁོར་ལོ་དྲྭ་མིག་་
སོ་གཉིས་པ། དབུ་རེ་རེ་ལ་མི་མགོ་སྐམ་པོ་ལྔ་ལྔའི་དབུ་རྒྱན། རུས་པའི་རྩེ་བྲན།
སྙན་རྒྱན་དང་བཅས་པ་ལ་ཐུན་གཅིག །མགུལ་རྒྱན་དྲ་མིག་བཅུ་དྲུག་པ་དང་སྐུ་བྱིན་ལ་
ཐུན་གཉིས། དེའི་སྟེང་དུ་ཕྱག་གཡས་བརྒྱད་རྒྱན་དང་བཅས་ཤིང་ཕྱག་མཚན་གདོང་་་་་
ནང་བསྟན་ལ༔ གཡོན་བརྒྱད་རྒྱན་དང་བཅས་ཤིང་ཕྱག་མཚན་གདོང་ཕྱིར་བསྟན།
མི་མགོའི་དོ་ཤལ། སེ་རལ་ཁ། སྐེད་རྒྱན་དྲྭ་མིག་དྲུག་ཅུ་རྩ་བཞི་མེ་རི་དང་བཅས་པ་
ལ༴ བདུད་བཞི་མནན་པའི་ཞབས། དེའི་རྒྱན་ཡུམ་དང་བཅས་པ་ལ༔ འE
 གཙོ་བོ་་་་
སྟེང་དུ་གོ་རི་བསྣན་པ་ལ༔ ཙོ་རི་སོགས་བདུན་ལ་ཐུན་རེ་རེ། ལྷ་དགུ་གཞལ་ཡས་་་་་
ཁང་དང་བཅས་པ་ལ་ཐུན་གཅིག །དེའི་སྟེང་དུ་དུར་ཁྲོད་ལ༔ སྲུང་འཁོར་ལ་ཟླ་
སྣོད་བཅུད་ཐམས་ཅད་དཀྱིལ་འཁོར་གྱི་འཁོར་ལོར་གསལ་གདབ་པ་ལ་ཐུན་གཅིག་སྟེ་དེ་་
ལྟར་ན་སྤྱན་དབུ་མ་ནས་བཟུང་འདིའི་བར་ལ་སྒོམ་ཐུན་སུམ་ཅུ་སོ་གཉིས། དམིགས་་་་་
!
རྐང་ཉི་ཤུ་རྩ་དགུ་ཡོད་དོ། །དེ་ཙམ་མི་ནུས་ན་སྤྱན་དབུ་མ་ལ་གཅིག ། སྤྱན་གསུམ་ག་་
ལ= དབུ་རིལ་པོ་ལ༴ སྐུ་རིལ་པོ་ལ་༴ ཡུམ་དང་གདན་ལ་ གཙོ་འཁོར་ཚང་མ་ལ་
༔ གཞལ་ཡས་ཁང་ལ༴ དུར་ཁྲོད་སྲུང་འཁོར་དང་བཅས་པ་ལ་ཐུན་གཅིག་སེམས་་་་་
བཟུང་སྟེ། ཀུན་དྲིལ་ཐུན་བརྒྱད་དོ། །དེ་ལྟར་བསྒོམས་པས་བདག་བསྐྱེད་ཀྱི་་་་
དམིགས་པ་གསལ་བ་ན་ཕྱི་རོལ་གྱི་དངོས་པོ་གང་ཡང་རུང་བ་ཞིག་དཀྱིལ་འཁོར་དུ་བསྒོམ།
248

དེ་ལ་གོམས་ནས་རང་གིས་མཐོང་ཚད་ཀྱི་སྣང་བ་དཀྱིལ་འཁོར་དུ་བསྒོམ། དེ་ལ་གོམས་་
ནས་རང་གིས་བསྒོམས་པའི་དཀྱིལ་འཁོར་རྒྱ་བསྐྱེད་དེ་འཇིག་རྟེན་གྱི་ཁམས་ཐམས་ཅད་་་་
ཁྱབ་པར་བསྒོམ། དེ་ལ་གོམས་ནས་ལྷ་དང་དཀྱིལ་འཁོར་ཇེ་ཆུང་དུ་བསྡུས་ལ་ཡུངས་་་་་
འབྲུའི་ཚད་ཙམ་གྱི་དཀྱིལ་འཁོར་གྱིས་ནམ་མཁའི་ཁམས་ཐམས་ཅད་ཁྱབ་སྟེ་ཡུངས་འབྲུ་་་
ཆེར་མ་སོང་ཞིང་། ནམ་མཁའ་ཆུང་དུ་མ་སོང་བའི་ཚུལ་དུ་བསྒོམ། འདི་ནི་བསྐྱེད་་་་་
རིམ་གྱི་རྩལ་སྦྱོང་བ་ཡིན་ཞེས་ཆོས་ཀྱི་རྒྱལ་པོ་འཕགས་པའི་གསུང་རབ་ལས་བཤད་དོ། །
དེ་ལྟར་ཕྱི་རོལ་གྱི་སྣང་བ་ལྷར་བསྒོམས་པས་ལྷར་འགྱུར་རམ་ཞེ་ན་འགྱུར་ཏེ། བསམ་མི་
ཁྱབ་ལས། གཉིས་མེད་བཅུད་ཀྱིས་འཕིག་པ་ཡི། །རྡོ་ཤིང་འཇིམ་པའི་འགྱུར་་་་་་
རྣམས༑ །ལྷ་ཡི་རྣམ་པར་འགྱུར་བར་ནི། །བབཟང་པོའི་ཞལ་སྔ་ནས་ཀྱིས་བསྟན། །
ཞེས་སོ། །
གཉིས་པ་ནང་བསྐྱེད་པའི་རིམ་པ་ལ། སྒོམ་དོན་ལ་ཐོས་བསམ་གྱིས་སྒྲོ་འདོགས་
གཅོད་པ་ནི་ཟིན་ཐུན་དུ་འཆད། ལུས་དཀྱིལ་དེ་ཉིད་ཉམས་སུ་བླང་བའི་ཚུལ་ནི། །
སྔོན་ལ་ལམ་དབང་བསྐུར་ནས་སེམས་འཛིན་ལ་སྔར་ལྟར་གསུམ་གྱིས་འཇུག་པའི་རིམ་པ་་་
ནི་ཕྱི་དཀྱིལ་དང་སྦྲགས་ནས་བསྒོམ་པའི་ཚེ་ཡེ་ཤེས་ཀྱི་འཁོར་ལོ་རང་ལ་ཐིམ་པའི་རྐྱེན་་་་་
གྱིས་ལུས་དཀྱིལ་གསལ་གདབ། ལུས་དཀྱིལ་རྐྱང་པ་བསྒོམ་པའི་ཚེ་ཚོགས་ཞིང་སྤྱན་་་་་
དྲངས་པ་མཆོད་པས་མཆོད་ལ་རང་གི་སྤྱི་བོ་ནས་བསྟིམས་པའི་རྐྱེན་གྱིས་ལུས་དཀྱིལ་་་་་
གསལ་གདབ། དབང་བླངས་ཏེ་རིགས་བདག་གིས་རྒྱས་འདེབས་གྲུབ་པ་ན་སེམ་་་་་
འཛིན་ལ་གནས་པའི་རིམ་པ་ནི་རང་གི་ཕུང་པོ་ཁམས་དང་སྐྱེ་མཆེད་རྟེན་དཀྱིལ་འཁོར་་་་་
བཞི་དང་བཅས་པ་ཐམས་ཅད་དེ་བཞིན་གཤེགས་པའི་རྟེན་དང་བརྟེན་པར་བཅས་པ་
དཀྱིལ་འཁོར་ཡིན་ནོ་ཞེས་ང་རྒྱལ་དྲག་པོ་བྱ། དེ་ནས་རྟེན་དང་བརྟེན་པ་སོ་སོ་་་་
དམིགས་པ་གཟུང་བ་ལ། རྒྱས་པར་ན་རྟེན་ལུས་དཀྱིལ་ལ་གཅིག ། ཕོ་བྲང་ལྔ་ལ་་་་
རེ༑ ཡན་ལག་གི་ལྷ་རྣམས་ལ་གཅིག་སྟེ་བདུན། འབྲིང་དུ་ན་རྟེན་ལུས་དཀྱིལ་དང་་་་
ཐུགས་ཀྱི་ཕོ་བྲང་ལ་གཅིག །ཕོ་བྲང་བར་པ་གསུམ་ལ་རེ་རེ། གསང་གནས་ཀྱི་ཕོ་་་་
བྲང་དང་ཡན་ལག་གི་ལྷ་རྣམས་ལ་གཅིག་སྟེ་ལྔ། བསྡུ་ན་ཐོག་མཐའ་གཉིས་དེ་དང་འདྲ་་
249

བ་ལས་ཕོ་བྲང་བར་པ་གསུམ་ལ་དམིགས་པ་གཅིག་སྟེ་གསུམ་དུ་བྱའོ། །གང་ལྟར་ཡང་་་
བརྟེན་པ་ལྷ་གསལ་འདེབས་པའི་ཚེ། ལུས་ཆགས་པའི་ཐོག་མ་ལྟེ་བ་ཡིན་པས་དེ་ནས་་་་་
གསལ་འདེབས། སེམས་འཛིན་པའི་ཚེ་འོད་གསལ་འཆར་བའི་སྒོ་དང་སེམས་ཀྱི་གནས་
ས་སྙིང་ག་ཡིན་པས་ཐོག་མར་སྙིང་གའི་ཐུགས་རྡོ་རྗེའི་སྤྱན་དབུས་མ་ནས་བཟུང་། དེའི་་་་
ཞལ་དང་སྐུ་མདོག་ཕྱག་མཚན་དང་འཁོར་གྱི་ལྷ་མོ་རྣམས་ལ་སེམས་འཛིན། དེ་ནས་་་་་
མགྲིན་པ། སྤྱི་བོ། ལྟེ་བ། གསང་གནས་ཀྱི་ལྷ་རྣམས་ལ་སེམས་འཛིན་ནོ། །དེ་་་
ཡང་འཁོར་ལོ་རེ་རེ་བཞིན་ནམ། ལྷ་རེ་རེ་ལ་སྐུ་དབྱིབས་སོགས་དང༌། ལུས་རྩ་སྤྲུལ་་་
པའི་སྐུ་སོགས་སྦྱར་ཞིང་ཕྱི་བསྐྱེད་རིམ་ལྟར་གསལ་ན་གསལ་ཏེ་འཕྲོ་གཅད། ཅེས་་་་་
སོགས་ཀྱི་ཚུལ་དུ་སེམས་གཟུང་ངོ༌། །ལྡང་བའི་རིམ་པ་ནི། དེ་ལྟར་བསྒོམས་པའི་་་་་
མཐར་ནང་ནས་བྱུང་བའི་ངོ་བོ་ཉིད་ཀྱི་ལྟ་བ་སྐྱེས་ན་དེའི་རྒྱུན་བསྐྱངས་ལ། ཕྱི་ནང་་་་་
སྦྲགས་པའི་བསྐྱེད་རིམ་ཡིན་ན་དག་པ་དྲན་པ་ལ་སོགས་པ་སྔར་བཞིན་བྱ། ལུས་དཀྱིལ་་
རྐྱང་པ་བསྒོམ་པ་ཡིན་ན། རྩ་འཁོར་ལུས་ལ་རྒྱལ་བའི་སྐུ། །སྤྲུལ་སྐུ་གདན་གསུམ་་་་་
ཚང་བའི་ལྷ། །འདོད་ཡོན་ལྷ་སྐུའི་བདེ་བས་མཆོད། །སྣང་སྟོང་ལམ་དུ་ལོངས་པར་་་་་
ཤོག །ཅེས་ལམ་ཁྱེར་གྱི་སྨོན་ལམ་བྱས་ལ་དེའི་ངང་མ་ཤོར་བའི་སྒོ་ནས་སྤྱོད་ལམ་ལ་་་་་
འཇུག་གོ །གཉིས་པ་ལམ་དེ་བསྒོམས་པ་ལས་བྱུང་བའི་ལྟ་བ་ངོ་བོ་ཉིད་གསུམ་ནི།
ལུས་རྩ་ལ་གནད་དུ་བསྣུན་པ་ལས་སྐྱེ། ཕྱིའི་ཡུལ་གྱི་རྟེན་དུ་སྐྱེ། རང་གི་ངོ་བོ་མི་རྟོག་་
པར་སྐྱེའོ། །དེ་ལ་གསུམ། སྣང་ཕྱོགས་ཀྱི། སྟོང་ཕྱོགས་ཀྱི། ཟུང་འཇུག་གི་ངོ་བོ་
ཉིད་དོ། །དེ་རེ་རེ་ལ་ཡང་མ་རིག་པའི་སྣང་བ་ལས་ལོག་པའི་ཆོས་ཅན། ཡིད་ཀུན་་་་་
བརྟགས་དང་བྲལ་བའི་ཆོས་ཉིད། ངོ་བོ་གཅིག་ལ་ལྡོག་པ་ཐ་དད་ཅེས་བྱ་བ་གསུམ་ཏིང་་
ངེ་འཛིན་གཅིག་གི་སྟེང་དུ་བརྩི་བ་ཡིན་ཏེ། དེ་ཡང་སྣང་བའམ་སྟོང་པ་སོགས་དེ་དང་་་་
དེའི་སྟེང་དུ་སེམས་གནས་ཏེ་རིག་པ་གསལ་བར་སྣང་བས་མ་རིག་པའི་སྣང་བ་ལས་ལོག་་་་
པའི་ཆོས་ཅན། དེ་དང་དུས་མཉམ་དུ་ཐ་མལ་གྱི་རྣམ་རྟོག་རྒྱུན་ཆགས་འགགས་ཏེ་རྣམ་་་་
རྟོག་གཞན་གྱིས་མ་བསླད་པར་སེང་ངེ་གནས་པས་ཡིད་ཀུན་བརྟགས་དང་བྲལ་བའི་ཆོ་
ཉིད༑ རིག་པ་གསལ་བར་ཟིན་པའི་དུས་ཉིད་ན་རྟོག་མེད་དུ་གནས་ལ། རྟོག་མེད་དུ་
250

གནས་པའི་དུས་ཉིད་ན་རིག་པ་གསལ་བར་ཟིན་པས་ངོ་བོ་གཅིག །གསལ་བར་ཟིན་་་་་
པའི་ཆོས་ཅན་དང༌། རྟོག་མེད་དུ་གནས་པའི་ཆ་ནས་ཆོས་ཉིད་དེ་ལྡོག་པ་ཐ་དད་དོ། །
རྣམ་གཞག་འདི་ནི་སྒོམ་གྱི་རིགས་ཐམས་ཅད་ལ་བསྒྲེའོ། །དེ་དག་བསྐྱང་ཚུལ་ལ།
མཉམ་གཞག་གི་ངོ་བོ་ཉིད་བསྐྱང་ཚུལ། རྗེས་ཐོབ་ཀྱི་ངོ་བོ་ཉིད་བསྐྱང་ཚུལ། དེ་ཉིད་་་་
མ་སྐྱེས་ན་བསྐྱེད་པའི་ཚུལ་ལོ། །དང་པོ་ལ་གསུམ་ལས།
སྣང་ཕྱོགས་ཀྱི་ངོ་བོ་ཉིད་བསྐྱང་ཚུལ་ནི། དཔེར་ན་སྙིང་གའི་ཐུགས་རྡོ་རྗེའི་སྤྱན་་་
དབུ་མ་ལྟ་བུ་ཞིག་ལ་རིག་པ་གསལ་བོར་ཟིན་ཏེ་སེམས་གནས་ནི་སྤྱན་དབུ་མར་མ་རིག་པ་་་
ལས་ལོག་པའི་ཆོས་ཅན་ཞེས་བྱ། དེའི་ཚེ་སྤྱན་དབུ་མར་སྣང་ཙམ་ལས་གཞན་པའི་རྣམ་
རྟོག་ཐམས་ཅད་འགགས་ནས་རྟོག་མེད་དུ་སེང་གིས་གནས་པས་ཡིད་ཀུན་བརྟགས་དང་་་་
བྲལ་བའི་ཆོས་ཉིད་ཅེས་བྱ། ངོ་བོ་གཅིག་ལ་ལྡོག་ཚུལ་ཐ་དད་སྔར་བཤད་པ་བཞིན་ཏེ།
དེས་ཞལ་དང་སྐུ་ལ་སོགས་པ་ཐམས་ཅད་ལ་འགྲེའོ། །ངོ་བོ་ཉིད་འདི་ནི་འཇུག་པ་སེལ་་་
བའི་ལམ་དང་། མཚན་ཉིད་སྣ་ཚོགས་ཀྱི་ཏིང་འཛིན་ཡིན་ཏེ། འདི་ནི་རྣམ་རྟོག་རྒྱུད་་་་
ཆགས་ཀྱི་དུག་དང་བྲལ་བ་དང་སྣང་ཕྱོགས་ཀྱི་ཏིང་ངེ་འཛིན་ཡིན་པས་སོ། །དེ་བཞིན་དུ་
སྟོང་ཕྱོགས་དང་ཟུང་འཇུག་གི་ངོ་བོ་ཉིད་ནི་དམིགས་པ་གང་བསྒོམས་ཀྱང་དམིགས་པ་་་་
ཡུལ་དེ་སྟོང་། དེ་སྟོང་པ་ལ་རིག་པ་གསལ་བར་ཟིན་པའི་སྤྱན་དབུ་མ་ལ་སོགས་པའི་་་་་
དམིགས་ཡུལ་སྣང་ལ་རང་བཞིན་མེད་པ་ལ་རིག་པ་གསལ་བར་ཟིན་ན་སྟོང་པ་སོགས་ད་་་་
དང་དེར་མ་རིག་པ་ལས་ལོག་པའི་ཆོས་ཅན་དང་། དེའི་སྟོང་པར་མྱོང་ཙམ་དང་།
སྣང་ལ་རང་བཞིན་མེད་པའི་འཆར་སྒོ་དེ་ལས་གཞན་པའི་རྣམ་རྟོག་ཐམས་ཅད་འགགས་་་་་
ནས་རྟོག་མེད་དུ་སེང་གིས་གནས་པས་ཡིད་ཀུན་བརྟགས་དང་བྲལ་བའི་ཆོས་ཉིད། ངོ་་་
བོ་གཅིག་ལ་ལྡོག་པ་ཐ་དད་སྔར་བཤད་པ་བཞིན་ཏེ། སྟོང་ཕྱོགས་ཀྱི་ཏིང་ངེ་འཛིན་་་་་
རོལ་ཆགས་པ་དང་། དམིགས་པ་ལ་མཚན་མར་འཛིན་པ་གཅོད་པས་ཆགས་པ་གཅོད་་་་
པའི་ལམ་དང་། རང་བཞིན་སྟོང་པའི་ཏིང་ངེ་འཛིན་དུ་གཞག །ཟུང་འཇུག་གི་ངོ་བ་་་
ཉིད་ནི་ཡུལ་སྣང་སྟོང་འགལ་འདུས་སྐྱོན་མེད་དུ་འཆར་བས་བྱང་ཆུབ་ཆེན་པོའི་ལམ་དང་ངོ་་
བོ་ཟུང་འཇུག་གི་ཏིང་ངེ་འཛིན་དུ་གཞག་གོ །དེ་ལྟར་གསུམ་ལས། སྣང་ཕྱོགས་་་་་
251

ཡོད་པ་སྒྲོ་འདོགས་དང་། སྟོང་ཕྱོགས་ནི་མེད་པ་སྐུར་འདེབས་ཀྱིས་བསྡུས་པའི་ཕྱིར་་་
ཏིང་ངེ་འཛིན་སྐྱོན་ཅན་ཡིན་ལ། འོན་ཀྱང་དགག་སྒྲུབ་མེད་པར་བྱུང་རྒྱལ་དུ་བསྐྱངས་ན་་
སྐྱོན་མེད་སྐྱེ་བའི་སྣ་འདྲེན་དུ་འགྱུར། ཟུང་འཇུག་གི་ངོ་བོ་ཉིད་ནི། ཉམས་མྱོང་སྐྱོད་་་་
མེད་ཡིན་པས། དེའང་བྱུང་རྒྱལ་དུ་བསྐྱངས་ན་དོན་གྱི་ཡེ་ཤེས་མྱུར་དུ་འདྲེན་ནུས་པ་ཡིན་
གཉིས་པ་རྗེས་ཐོབ་ཀྱི་ངོ་བོ་ཉིད་བསྐྱང་ཚུལ་ནི། མཉམ་གཞག་ཏུ་སྣང་ཕྱོགས་་་་
སོགས་དེ་དང་དེར་གོམས་པའི་སྟོབས་ཀྱིས་རྗེས་ཐོབ་ཏུ་དངོས་པོ་གང་ཡང་རུང་བ་མཐོང་་་་
བས་རྐྱེན་བྱས་ཏེ་དེ་ལ་སེམས་རྩེ་གཅིག་ཏུ་གནས་པའམ། ནམ་མཁའ་སྟོང་པ་ལ་སེམས་
ཟིན་པའམ། ཡུལ་སྣང་སྣ་ཚོགས་སུ་སྣང་བཞིན་དུ་བདེན་ཞེན་མེད་པར་རྟོག་མེད་དུ་་་་
གནས་ན་ཡང་ཤེས་པ་ཐོམ་གྱིས་མི་གཞག་པར་དེ་ཉིད་ཀྱི་ངང་མ་ཤོར་བར་བྱས་ལ་འབད་་་་
རྩོལ་གྱི་སྒོ་ནས་རིག་པ་རྩེ་གཅིག་ཏུ་གཏད་དེ་རྒྱུན་བསྐྱང་ངོ་། །གསུམ་པ་མ་སྐྱེས་་་་་
བསྐྱེད་པའི་ཐབས་ནི། སྣང་ཕྱོགས་མ་སྐྱེས་ན་དབེན་པའི་གནས་སུ་ལུས་རྣམ་སྣང་་་་་
ཆོས་བདུན་ལ་སོགས་པ་བསམ་གཏན་གྱི་ཡན་ལག་རྣམས་ཚང་བར་བྱས་ལ། མེ་ལོང་ལ་
སོགས་པའི་དངོས་པོ་གང་ཡང་རུང་བ་ཞིག་ཡུལ་དུ་བྱས་ཏེ་དེ་ལ་མིག་ཕྱེ་བཙུམ་རན་པ་་་་
བལྟ་ཞིང་མ་ཡེངས་བར་ཤེས་པ་རྩོལ་བ་གློད་དེ་ལྷུག་པར་བཞག་པས་ཇེ་ཞིག་ན་ཡུལ་དེ་་་་་༌
གསལ་བར་སྣང་བ་ལ་ཡིད་རྟོག་མེད་དུ་སེང་གིས་གནས་ཏེ་དེའི་ཚེ་སྣང་ཕྱོགས་ཀྱི་ངོ་བོ་་་་
ཉིད་སྐྱེས་པ་ཡིན་ནོ། ། སྟོང་ཕྱོགས་ཀྱི་ངོ་བོ་ཉིད་མ་སྐྱེས་ན་བསམ་གཏན་གྱི་ཡན་ལག་་་་་
སྔར་བཞིན་བྱས་ལ་མིག་ལ་ཉི་མ་དང་སེར་བུ་ལ་སོགས་པས་མི་གནོད་པའི་གནས་སུ་ནམ་་་་
མཁའ་སྟོང་པ་ཡུལ་དུ་བྱས་ལ། དེ་ལ་མ་ཡེངས་པར་བལྟ་ཞིང་ཤེས་པ་རྩོལ་བ་གློད་དེ་་་་་
ལྷུག་པར་བཞག་པས་ནམ་མཁའ་སྟོང་པ་ལ་རིག་པ་གསལ་བར་ཟིན་ཞིང་ཡིད་རྟོག་མེད་དུ་་
གནས༑ དེའི་ཚེ་སྟོང་ཕྱོགས་ཀྱི་ངོ་བོ་ཉིད་སྐྱེས་པ་ཡིན་ནོ། །ཟུང་འཇུག་གི་ངོ་བོ་ཉིད་་་་
མ་སྐྱེས་ན་བསམ་གཏན་གྱི་ཡན་ལག་སྔར་བཞིན་བྱས་ལ་ཉིན་པར་མེ་ལོང་ནང་གི་གཟུགས་
བརྙན་དང་མཚན་མོ་ཆུ་ནང་གི་ཟླ་བ་ལ་མིག་ཕྱེ་བཙུམ་རན་པར་བལྟ་ཞིང་ཤེས་པ་རྩོལ་་་་
གློད་དེ་ལྷུག་པར་བཞག་པས་སྣང་ལ་རང་བཞིན་མེད་པ་ལ་རིག་པ་གསལ་བར་ཟིན་ཞིང་་་་
252

ཡིད་རྟོག་མེད་དུ་སེང་གིས་གནས་ན་ཟུང་འཇུག་གི་ངོ་བོ་ཉིད་སྐྱེས་པ་ཡིན་ནོ། །བསྐྱེད་་་་
རིམ་བསྒོམས་ཀྱང་མི་རྟོག་པའི་ཏིང་ངེ་འཛིན་མ་སྐྱེས་ན་ཚོགས་ལམ་ཆིག་རྐྱང་དུ་ཤོར་བ་བྱ་
བ་ཡིན། བསྐྱེད་རིམ་ལ་བརྟེན་ནས་མི་རྟོག་པའི་ཏིང་ངེ་འཛིན་སྐྱེས་ན་ཚོགས་དྲོད་འབྱོར་
པ་ཡིན་པས་རྣལ་འབྱོར་པའི་ལམ་སྣ་འདི་ནས་ཟིན་པར་དཔལ་ས་སྐྱ་པ་ཆེན་པོས་བཤད་་་་་
ཅེས་གསུངས་སོ། །གསུམ་པ་གྲུབ་མཐའ་འཁོར་འདས་དབྱེར་མེད་ནི། དེ་ལྟར་་་་་
འཇིག་རྟེན་པའི་ལམ་དུ་ལྟ་བ་ངོ་བོ་ཉིད་གསུམ་གོམས་པ་ལ་བརྟེན་ནས་འདས་ལམ་ས་དང་
པོ་ནས་དྲུག་པ་མན་ཆད་ལ་བུམ་དབང་གི་ལམ་བསྐྱེད་རིམ་མཐར་ཕྱིན་ཏེ། འཁོར་་་་་་
སྣོད་བཅུད་དུ་སྣང་བ་འདི་ཐམས་ཅད་མྱ་ངན་ལས་འདས་པ་ཡི་དམ་ལྷའི་དཀྱིལ་འཁོར་ད་་་་
ཤར་བས་ལྷ་དང་གཞལ་ཡས་ཁང་ལས་ལོགས་ན་སྣོད་བཅུད་མེད་ཅིང་འཁོར་འདས་་་་་
ཐམས་ཅད་རང་སེམས་གཉིས་སུ་མེད་པའི་ཡེ་ཤེས་དང་དབྱེར་མེད་དུ་རྟོགས་པས་སྣ་་་་་
སེམས་རོ་གཅིག་ཏུ་འདྲེས་ཤིང་རྩིག་པ་དང་རི་སོགས་ལ་ཐོགས་པ་མེད། སྟོང་གསུམ་་་་་
ཡུངས་འབྲུར་ཆུད་པ་ལ་ཆེ་ཆུང་མེད་པ་སོགས་ཡོན་ཏན་བསམ་གྱིས་མི་ཁྱབ་པ་དང་ལྡན་ཏེ།
དེ་ཙམ་ན་བསྐྱེད་རིམ་བསྒོམ་མི་དགོས་པར་སྣང་བ་ཐམས་ཅད་ལྷར་འཆར། སྒྲ་ཐམས་་་་
ཅད་སྔགས་སུ་འཆར་ལུས་ཀྱི་དཀྱིལ་འཁོར་མངོན་དུ་གྱུར། སྤྲུལ་སྐུའི་ཞིང་ཁམས་ལ་་་་་
དབང་ཐོབ། བཙུན་མོས་པང་ནས་འཁྱུད་དེ་ཟག་མེད་ཀྱི་བདེ་བ་རྒྱུན་མི་ཆད་པ་ལ་་་་་
ལོངས་སྤྱོད་པ་ཡིན་ནོ། ། །
བཞི་པ་འདའ་ཀ་མ་གང་དུ་འཕོ་བ་ནི། གལ་ཏེ་ཚེ་འདི་ལ་གྲུབ་མཐའ་མ་སྙོགས་་་
ན་འཆི་ཁར་སྙོགས་པའི་ཐབས་སུ་གང་ཟག་འབྲིང་གིས་འདའ་ཀ་མ་ཉམས་སུ་བླང་བར་བྱ་་་
སྟེ༑ དེ་ཡང་འཆི་མི་འཆི་ལེགས་པར་བརྟགས་ལ། ངེས་པར་འཆི་བར་རྟོགས་པ་ན་་་་་
འདའ་ཀ་མ་བྱ་བ་ཡིན་གྱི། གཞན་དུ་ན་ལྷ་བསད་པའི་ཉེས་པར་འགྱུར་ཏེ། སྡོམ་་་་་
འབྱུང་ལས། དུས་ཐོབ་ན་ནི་འཕོ་བྱ་ཡི། །དུས་མིན་ལྷ་ནི་གསོད་པར་འགྱུར། །
ཞེས་གསུངས་སོ། །དེས་ན་འཆི་བའི་དུས་ངེས་ནས་འཕོ་བ་སྦྱང་དགོས་པས། དེའི་་་་
ཚུལ་ལ་འཆི་ལྟས་བརྟག་པ། དེ་བསླུ་བའི་ཐབས། མ་བསླུས་ན་འཕོ་བ་གསུམ་གྱི་དང་
པོ་ལ། ཕྱིའི་འཆི་ལྟས། ནང་གི་འཆི་ལྟས། སྣང་ཚུལ་ལ་བརྟག་པ་གསུམ་གྱི་དང་པོ་
253

ནི༑ རྒྱ་སྐྱེགས་ཀྱི་རི་ལ་འཛེགས་པ། མེ་ཏོག་དམར་པོ་འཐུ་བ། ཐང་དམར་པོ་་་་
འགྲོ་བ། རྒྱུས་མེད་པའི་རྒྱལ་ཁམས་སུ་འགྲོ་བ་དང་། བུད་མེད་ནག་མོ་གོས་ནག་ཅན་
ལ་འདོད་ལོག་སྤྱད་པ་དང་། དེ་ལྟ་བུས་བདག་གི་ལྟོ་བ་ཕྲལ་ནས་ནང་ཁྲོལ་བཏོན་་་་
དང་༑ སྤྲེའུ་དང་བོང་བུ་ལ་ཞོན་ནས་ཁ་ཕྱིར་ཕྱོགས་ཏེ་འགྲོ་བ་ལ་སོགས་པ་རྨི་བ་དང་།
དངོས་སུ་རང་གི་ལུས་ངག་གི་སྤྱོད་པ་ལ་སྐྱོ་བ་དང་། གནས་དང་གྲོགས་ལ་སྐྱོ་བ།
སྤྱོད་པ་དང་གཤིས་འགྱུར་ཏེ་སྤྲོ་རིང་བ་ཐུང་ངུ་སོང་བ་དང་། ཐུང་བ་རིང་དུ་སོང་བ་དང༌།
རྩིང་བ་སེར་སྣ་ཆེར་སོང་བ་དང་། སེར་སྣ་ཅན་རྩིང་བར་སོང་བ་དང་། བསམ་གཏན་་་་
འདོར་བ་སྟེ་འདི་རྣམས་མ་ངེས་པའི་འཆི་ལྟས་ཡིན་ནོ། །ནང་གི་འཆི་ལྟས་ནི། སྤྱིར་སྣ་
གཡོན་ནས་རླུང་གྲངས་མང་དུ་རྒྱུ་ན་དགེ་ཞིང་ཚེ་རིང་ལ། གཡས་ནས་མང་དུ་རྒྱུ་ན་་་་་་
དགེ་ཞིང་ཚེ་ཐུང་ངོ༌། །གང་ལྟར་ཡང་ཐོ་རངས་ཀྱི་ཐུན་ནས་ཉི་མ་ཤར་བ་ཡན་ཆད་དུ་་་་
ཕལ་ཆེར་ལ་ཚེས་གཅིག་དང་གཉིས་དང་གསུམ་ལ་གཡོན་ནས་རྒྱུ། བཞི་དང་ལྔ་དང་་་་
དྲུག་ལ་གཡས་ནས་རྒྱུ། དེ་ལྟར་ཞག་གསུམ་གསུམ་སྤེལ་བའི་གནམ་གང་གི་བར་་་་་་
རིམ་བཞིན་དུ་རྒྱུའོ། །སྣ་བུག་གང་རུང་ཞིག་ནས་ཞག་ཁ་ཡར་བཏུད་ནས་རྒྱུ་བ་ལ་་་་་
ཉེས་པ་ཆེར་མེད་ཅིང་གོ་ལོག་ནས་རྒྱུ་བ་ལ་ནི་ཉེས་པ་ཡོད་དོ། །དེའང་ཞག་དྲུག་གོ་ལོག་
ན་འཐབ་རྩོད་དང་ཡིད་ལ་སྡུག་བསྔལ་དྲག་པོ་འབྱུང་བར་འགྱུར། ཟླ་བ་ཕྱེད་གོ་ལོག་ན་
ནད་དྲག་པོ་འབྱུང་བར་འགྱུར། ཟླ་བ་གཅིག་གོ་ལོག་ན་གཉེན་འབྲེལ་དག་རྒུད་པར་་་་་
འགྱུར༑ ཟླ་བ་ཕྱེད་དང་གཉིས་ལ་ལོག་ནས་རྒྱུན་ཟླ་བ་དྲུག་ན་ངེས་པར་འཆི་བར་འགྱུར་་
རོ༑ །སྣང་ཚུལ་ལ་བརྟག་པ་ནི། མདུན་གྱི་ནམ་མཁའ་ཚེ་གཟུགས་བརྟགས་ཏེ།
མགོ་དང་ཡན་ལག་མ་ཚང་བ་དང་། གཞན་ཡང་ནམ་མཁའི་མེ་ཏོག་ཡལ་བ་དང་།
མིག་གི་འོད་ཟེར་ཉམས་པ་དང་། མཁའ་འགྲོའི་སྒྲ་ཡལ་བ་དང་། གནམ་སའི་འབྲེལ་་
ཐག་ཆད་པ་ཞེས་བྱ་བ་སྣའི་ཐད་ཀར་ལག་པ་གཏད་པས་ཆད་ལ་ཁད་པ་ཞིག་ཀུན་ལ་་་་་
འོངས་ཀྱང་ཀྲིགས་ཀྱིས་ཆད་ན་ཟླ་བ་དྲུག་ན་འཆི་བ་ཡིན། དེ་ལ་སོགས་པ་འཆི་ལྟས་ཏེ་་
མ་ངེས་པའོ། །
གཉིས་པ་འཆི་བསླུ་ལ། ཕྱིའི་འཆི་བསླུ་ནི། ཚེ་སྒྲུབ་ཀྱི་ཆོ་ག་དང་། དད་པ་་
254

ཆེན་པོས་བླ་མ་དང་དཀོན་མཆོག་མཆོད་པ་དང་། ཚོགས་བསག་དང་། སཙྪ་དང་་་་
གཏོར་མ་དང་སྲོག་ཆགས་ཀྱི་ཚེ་སྐྱབས་པ་ལ་སོགས་པ་འབད་རྩོལ་དྲག་པོས་བྱའོ། །
ནང་གི་འཆི་བསླུ་ལ་ཐུན་མོང་དང་ཐུན་མོང་མ་ཡིན་པ་གཉིས། དང་པོ་ནི། བསམ་་་་་
གཏན་གྱི་ཡན་ལག་སྔོན་དུ་འགྲོ་བས་ཐོ་རངས་སྲོག་རྩོལ་གྱི་རླུང་སྟོང་ཙམ་རེ་བཟླ་བའམ།
ཡང་ན་རླུང་བུམ་པ་ཅན་བསྒོམས་པས་ངེས་པར་བཟློག་པར་འགྱུར་ཏེ། སྡོམ་འབྱུང་ལས།
ཡང་ན་བུམ་པའི་རྣལ་འབྱོར་གྱིས། །རྟག་ཏུ་འཆི་བདག་ལས་རྒྱལ་བྱ། །ཞེས་གསུངས་
སོ༑ །ཐུན་མོང་མ་ཡིན་པ་རྣལ་འབྱོར་དབང་ཕྱུག་གི་གདམས་ངག་ནམ་མཁའ་ཟས་སུ་ཟ་
བ་ནི་ནམ་ལངས་ནས་ལག་པའི་རི་མོ་མཐོང་བ་ཙམ་ན་གནམ་སྔོ་སང་ངེ་བ་མཐོང་བའི་སར་
བསྡད་ལ། བསམ་གཏན་གྱི་ཡན་ལག་དགུ་ཚང་བར་བྱས་ཏེ་ནམ་མཁའ་ལ་ཁ་གཏད་དེ།
ཁམས་གསུམ་གྱི་ནམ་མཁའ་ཐམས་ཅད་འོད་སྔོན་པོའི་ཚུལ་དུ་རང་གི་ཁ་ན་མར་སིབ་སིབ་་
སོང་བར་བསམ་ཞིང་རླུང་ཁ་ནས་སྒྲ་མེད་དུ་དགང་ལུས་ཐམས་ཅད་ཁྲིག་ཁེངས་པ་་་་་་
མཆིལ་མ་གཅིག་མིད་དེ་ཨོལ་ཀོས་ཨོལ་མདུད་མནན་ལ་ཁོག་པའི་ནང་ཐམས་ཅད་རྒྱན་་་་་
ནམ་མཁའ་སྔོ་བསང་ངེ་བས་ཁེངས་པར་བསམ་ཞིང་རླུང་ཐུབ་ཚད་གཟུང་ངོ༌། །དེ་ལྟར་་་་
ཡང་ཡང་བྱས་པས་སྒྲེགས་པ་གཅིག་བྱུང་ན་འཆི་བ་བསླུས་པ་ཡིན་ཏེ། འདི་ཁོ་ན་བཞིན་་་་
བསྒོམ་ན་འཆི་མེད་ཀྱི་དངོས་གྲུབ་ཐོབ་ཅེས་གསུངས་ཏེ། དེའང་། སྦྱོར་བས་ནམ་་་་་
མཁའ་ཟས་སུ་ཟ། །ནམ་མཁའ་བཞིན་དུ་འཆི་མེད་འགྱུར། །ཞེས་གསུངས་སོ། །
གསུམ་པ་མ་བསླུས་ན་གང་དུ་འཕོ་བ་ལ་སྣང་བ་བསྒྱུར་བའི་འདའ་ཀ་མ། འོད་ཀྱི་གོང་་་་
བུའི་འདའ་ཀ་མ། སྒྲས་འཕོ་བའི་འདའ་ཀ་མའོ། །དང་པོ་ནི། ད་ལྟ་ཉིད་ནས་སྤྱོད་་
ལམ་ཐམས་ཅད་དུ་སྣང་བ་ཡི་དམ་ལྷའི་དཀྱིལ་འཁོར་ཡིན་སྙམ་པའི་དྲན་འཛིན་དྲག་པོ་་་་
ཡང་དང་ཡང་དུ་གཏང་ཞིང་། ཁྱད་པར་གཉིད་དུ་འགྲོ་ཁར་དེ་ལྟ་བུའི་དྲན་པ་མི་བརྗེད་་་་
པར་བྱས་ལ་རྨི་ལམ་གྱི་སྣང་བ་ཡང་ཡི་དམ་གྱི་ལྷར་འཆར་བར་བྱའོ། །སྙམ་པའི་འདུན་་་་
པ་བཏང་སྟེ་ཉལ་བས་གོམས་ན་དེ་ལྟར་འཆར་བར་འགྱུར་རོ། ། སྔོན་འགྲོ་སྦྱང་བའོ། །
དེ་ནས་ནམ་ཞིག་ངེས་པའི་འཆི་ལྟས་བྱུང་བའི་ཚེ་བླ་མ་སྤྱན་དྲངས་ལ་བདོག་པ་ཐམས་ཅད་་་་
བཏང་སྟེ་དབང་བླང་། ཡང་ན་རང་གིས་བདག་འཇུག་བྱས་ཏེ་དབང་བླང་། རྡོ་རྗེ་སྤུན་་
255

གྲོགས་རྣམས་སྤྱན་དྲངས་ལ་ཚོགས་ཀྱིས་འཁོར་ལོ་བྱ། དམ་ཚིག་ཉམས་ཆགས་ཐམས་་་
ཅད་བཤགས། ཡོ་བྱད་ཐམས་ཅད་དགེ་བའི་ཕྱོགས་སུ་གཏང་། ཟང་ཟིང་གི་དངོས་པོ་
ལ་ཆགས་ཞེན་མེད་པར་བྱས་ལ། རང་ལྷར་གསལ་བའི་ཐུགས་ཀའི་ས་བོན་གྱི་འོད་ཀྱིས་
ལྷ་དང་བླ་མ་ཐ་མི་དད་པ་མདུན་གྱི་ནམ་མཁར་སྤྱན་དྲངས། ཕྱི་ནང་ཡིད་ལས་བྱུང་བའི་་་་
མཆོད་པ་ཅི་འབྱོར་ཕུལ། ཡན་ལག་བདུན་པ་བྱ། མོས་གུས་དྲག་པོས་གསོལ་བ་དུང་་
དུང་བ་གདབ། དེ་ནས་འཆི་བ་ལ་ཐུག་སྟེ་སྣང་བ་ཟ་ཟི་སྣ་ཚོགས་ནམ་བྱུང་བའི་ཚེ་བདག་
ཉིད་ལྷར་བསྒོམས་པ་དེ་དོར་ནས་མདུན་གྱི་སྣང་བ་དེ་ལྟར་དྲན་པར་བྱས་ནས་ལྷའི་སྣང་བ་
དེ་དང་བདག་གི་ཤེས་པ་རོ་གཅིག་པར་གྱུར་ཏེ་བར་དོའི་སྣང་བ་མི་འཆར་བར་གྲུབ་མཐའ་
སྙོགས་པའམ་རིག་པ་འཛིན་པ་ལ་སོགས་པར་འགྱུར་རོ། །འོད་ཀྱི་གོང་བུའི་འདའ་ཀ་མ་
ནི༑ ལྷ་དང་བླ་མ་ཐ་མི་དད་པ་མདུན་གྱི་ནམ་འཁར་སྤྱན་དྲངས་པ་ལ་སོགས་སྔར་བཞིན་
བྱས་ལ། ལུས་ཙོག་པུར་བྱ། ལག་པ་གཉིས་ལྟག་པ་ནས་སྐྱོར། རང་ལྷར་གསལ་་་་
བའི་སྙིང་གའི་ནང་དུ་འོད་ཀྱི་གོང་བུ་མཐེ་བོང་ཙམ་ཞིག་བསྒོམ། དེ་ལས་འོད་ཀྱི་གོང་བུ་
རེ་མཆེད་པས་དང་པོར་དམྱལ་བར་སྐྱེ་བའི་སྒོ་བཤང་བའི་ལམ་དགག །དེ་ནས་དུད་་་་་
འགྲོའི་སྒོ་གཅི་བའི་ལམ། འདོད་ཁམས་ཀྱི་ལྷའི་སྒོ་ལྟེ་བ། ཡི་དྭགས་ཀྱི་སྒོ་ཁ། །
གནོད་སྦྱིན་གྱི་སྒོ་སྣ་བུག་གཉིས། མིའི་རྒྱལ་པོ་དང་ཕལ་པའི་སྒོ་མིག་གཡས་གཡོན།
མིའམ་ཅིའི་སྒོ་རྣ་བ་གཉིས། གཟུགས་ཁམས་ཀྱི་ལྷའི་སྒོ་མཛོད་སྤུ། གཟུགས་མེད་ཀྱི་་
ལྷའི་སྒོ་སྤྱི་གཙུག་རྣམས་དགག་པར་བྱ་སྟེ། གདན་བཞི་ལས། སྒོ་རྣམས་ཀྱི་ནི་བྱེ་བྲག་
ལས༑ འཁོར་བའི་བྱེ་བྲག་འབྱུང་བ་ཡིན། །ཞེས་གསུངས། དེ་ནས་ལྟེ་བའི་ནང་དུ་
རླུང་གི་དཀྱིལ་འཁོར་སྔོན་པོ་ཟླ་བ་ཕྱེད་པ་ལྟ་བུ། དེའི་སྟེང་དུ་ཟླ་བའི་དཀྱིལ་འཁོར།
དེའི་སྟེང་དུ་སེམས་ཀྱི་རྟེན་ཧཱུྃ་མཐིང་ནག་རྣམས་ཆེ་ཆུང་ཅི་རིགས་པར་བསམས་ལ། །
སྟོབས་ཀྱི་ཧྭ་དྲག་ལ་རིང་བར་དྲངས། རླུང་དང་ཟླ་བ་ཧཱུྃ་དང་བཅས་པ་རིམ་གྱིས་ཡར་་་་་
བྱོན༑ དེ་བཞིན་དུ་ཉི་ཤུ་ཐམ་པའི་བར་དུ་བྱས་པས་མགྲིན་པར་བྱོན། ཉི་ཤུ་རྩ་གཅིག་
པ་ལ་ཚངས་པའི་སྒོ་བསལ་ཏེ་རླུང་དང་ཟླ་བ་ཧཱུྃ་གསུམ་ག་ལྷག་པའི་ལྷའི་ཐུགས་ཀར་་་་་
འཕངས་ན་གྲུབ་མཐའ་སྙོགས་པའམ་རིག་པ་འཛིན་པ་ལ་སོགས་པར་འགྱུར་རོ། །
256

གསུམ་པ་སྒྲས་འཕོ་བའི་འདའ་ཀ་མ་ནི། སྔོན་འགྲོ་ལྷ་དང་བླ་མ་སྤྱན་དྲང་་་་་
སོགས་དང༌། ལུས་ཙོག་པུ་སོགས་སྔར་དང་འདྲ་བར་བྱས་ལ། སྒོ་རྣམས་དབང་བཞི་་་
པའི་འདའ་ཀ་མ་བཞིན་ཡི་གེས་དགག །རླུང་དང་ཟླ་བ་ཧཱུྃ་རྣམས་ནི་ལྟེ་བར་བསམས་ལ་་
ཧིག་ཅེས་པས་མགྲིན་པའི་བར་དུ་དྲངས། ཉི་ཤུ་རྩ་གཅིག་པས་ཚངས་པའི་སྒོ་ནས་སྔ་མ་་
བཞིན་འཕངས་ན་གྲུབ་མཐའ་སྙོགས་པའམ་རིག་པ་འཛིན་པ་ལ་སོགས་པར་འགྱུར་རོ། །
ལྔ་པ་བར་དོ་ཡི་དམ་གྱི་ལྷ་དང་བདག་སེམས་རོ་གཅིག་པ་ནི། གལ་ཏེ་འདའ་ཀ་མ་་་་་
ཐེབས་པ་འདྲ་ན་གང་ཟག་ཐ་མའི་ལམ་བར་དོའི་གདམས་ངག་དགོས་པས། དེའི་ཚུལ་་་་
ལ་སྔོན་འགྲོ་དང་དངོས་གཞི་གཉིས།
 ། དང་པོ་ནི་གནས་སྐབས་ཐམས་ཅད་དུ་འཁོར་བའི་
སྐྱེ་གནས་གང་ལ་ཡང་མ་ཆགས་པའི་ངེས་འབྱུང་གི་བསམ་པ་དང་། སྐྱོ་ཤས་དྲག་པོས་་་་
ཀུན་ནས་བསླངས་ཏེ་ཆགས་སྡང་རྨོངས་གསུམ་སྐྱེ་བའི་ཡུལ་ཐམས་ཅད་ལྷག་པའི་ལྷ་་་་
དཀྱིལ་འཁོར་གྱི་འཁོར་ལོར་ཤེས་པའི་དག་སྣང་ཟབ་མོའི་དྲན་འདུན་དང་མ་བྲལ་བའི་ངང་
ནས་ཕྱི་སྒྲོ་འདོགས་ཡོངས་སུ་གཅོད་པའི་བླ་མ་རྡོ་རྗེ་སློབ་དཔོན་སྐུ་རྡོ་རྗེ་སྤྲུལ་སྐུར་དྲན་པ། །
དེས་བསྟན་པའི་རང་ལུས་ཡི་དམ་ལྷའི་དཀྱིལ་འཁོར་དུ་དྲན་པ། ལྷ་ལས་དྲས་པའི་རྡོ་་་་
རྗེའི་མིང་དྲན་པ་སྟེ་གསུམ་འབྲེལ་བ་ཅན་དུ་དུས་ཀྱི་ངེས་པ་གཅིག་ལ་དྲན་པར་བྱ་ཞིང་། །
ཁྱད་པར་དུ་ཁ་ཟས་ཟ་བའི་དུས་དང་། འཇིགས་ཤིང་ཉམ་ང་བའི་དུས་དང༌། གཉིད་་་་
དུ་འགྲོ་ཁ་དང་། གཉིད་སད་མཚམས་རྣམས་སུ་དེ་གསུམ་དྲན་པའི་འདུན་པ་དྲག་པོ་
བཏང་བས། རྨི་ལམ་དུ་འཇིགས་སྐྲག་ལ་སོགས་པ་བྱུང་བའི་ཚེ་ཡང་། དེ་གསུམ་གྱི་་་
དྲན་འདུན་རང་བབས་སུ་འབྱུང་ཞིང་། དེས་རྐྱེན་བྱས་ནས་རྨི་ལམ་གྱི་འཁྲུལ་སྣང་ཡང་་་་
བླ་མ་དང་ལྷག་པའི་ལྷར་འཆར་བ་ཞིག་མ་བྱུང་གི་བར་དུ་འབད་པར་བྱ་སྟེ། གོམས་པའི་་
སྟོབས་ཀྱིས་རྨི་ལམ་དུ་དེ་ལྟར་བྱུང་ན་བར་དོར་ཉམས་ལེན་ཇི་ལྟ་བ་བཞིན་ཐོག་ཏུ་ཁེལ་་་་་
བས་བར་དོ་དངོས་གྲུབ་ལེན་པའི་དུས་ཞེས་བཤད་པ་ཡིན་ནོ། །དངོས་གཞི་ནི། བར་་
དོར་ཡིད་ལུས་ཕྲ་བ་ཞིག་བླངས་པའི་ཚེ། འཇིགས་པའི་སྒྲ་བཞི་དང་། ཉམ་ང་བ་་་་
གཡང་ས་གསུམ་སྟེ། རྐྱེན་བདུན་ཤར་བ་ན་དེ་དང་རྗེས་སུ་མཐུན་པར་བར་དོའི་ལོངས་་་་
སྤྱོད་བསྣམ་བྱ་དྲི་ལྔ། འོད་ཀྱི་ལམ་ཁ་དོག་འཆར་བ། དེ་དག་གིས་རྐྱེན་བྱས་ཏེ་་་་
257

གོམས་པའི་དབང་གིས་དང་པོར་ཕྱི་སྒྲོ་འདོགས་ཡོངས་སུ་གཅོད་པར་བྱེད་པའི་བླ་མ་དྲན་་་་
པ་དང་། དེས་བསྟན་པའི་བདག་ཉིད་ལྷག་པའི་ལྷར་དྲན་པ་འབྱུང་ལ། དེ་མ་ཐག་་་་་
བསྣམ་བྱ་ཡང་ལྷག་པའི་ལྷར་ཤར་ཏེ། རྟེན་འབྲེལ་དེས་གསང་མཚན་ནས་ལུང་སྟོན་་་་་
འབྱུང་ཞིང་སྣང་བ་དང་བདག་གི་སེམས་རོ་གཅིག་པར་གྱུར་ནས་བར་དོ་ཉིད་དུ་རིག་པ་
འཛིན་པ་ལ་སོགས་པར་འགྱུར་རོ། །དེ་ཙམ་ན་བདུད་ཀྱི་ལུང་བསྟན་པར་སྲིད་པས་ད་ལྟ་
ཉིད་ནས་དབང་བཞིའི་བརྡ་ལ་གོམས་པ་དང་གསང་མཚན་གསང་བ་ཤིན་ཏུ་གཅེས་སོ། །
དྲུག་པ་འབྲས་བུ་སྤྲུལ་པའི་སྐུ་རང་བཞིན་གྱིས་ལྷུན་གྲུབ་ནི་འབྲས་བུའི་སྐབས་ཉིད་་་་་
འཆད་པར་འགྱུར་རོ། །
གཉིས་པ་གསང་དབང་དང་རྗེས་སུ་འབྲེལ་བ་ལ། ལམ་བདག་བྱིན་གྱིས་བརླབ་་
པའི་རིམ་པ། ལྟ་བ་རང་བྱུང་གི་ཡེ་ཤེས་བཞི། གྲུབ་མཐའ་མ་འདྲེས་ལ་ཡོངས་སུ་་་་
རྫོགས་པ། འདའ་ཀ་མ་འོད་གསལ་བ། ཞར་བྱུང་བར་དོ་རང་བྱུང་གི་ཡེ་ཤེས་གསལ་་
ལ་རྟོག་མེད། འབྲས་བུ་ལོངས་སྤྱོད་རྫོགས་པའི་སྐུ་རང་བཞིན་ལྷུན་གྲུབ་སྟེ་དྲུག་གི་དང་་་
པོ་ལ་སྔོན་འགྲོ་དང་དངོས་གཞི་ཁྲིད་ཀྱི་རིམ་པ་གཉིས། དང་པོ་ལ། ཁྲིད་ཀྱི་སྔོན་འགྲོ་
བསག་སྦྱང་གི་རྣལ་འབྱོར་དང༌། ཐུན་གྱི་སྔོན་འགྲོ་བསམ་གཏན་གྱི་ཡན་ལག་གཉིས་་་་་
ལས༑ དང་པོ་ནི། འདིར་ཡང་གྲུབ་ན་བླ་མ་ལ་དབང་བླང་བར་གསུངས་པས།
དེའི་དོད་ད་ལྟ་ཡུམ་གྱི་བྱིན་རླབས་རེ་མཛད་ནས་གསང་དབང་གི་ཁྲིད་འཛུགས་པར་མཛད།
དེའི་ཚེ་རླུང་ལྟས་བརྟགས་ཏེ་དཔོན་སློབ་གཉིས་ཀའི་རླུང་གཡས་ནས་རྒྱུ་བའི་དུས་སུ་མན་་་་
ངག་བསྟན་ན་ཉམས་མྱུར་དུ་སྐྱེ་ཡང་མི་བརྟན་ཞིང་བར་ཆད་འབྱུང་སྟེ། དེ་ཡང་རྩོམ་་་་་
པའམ༑ གཟུང་བའམ། དུ༔ཁ་སྐྱེད་པའམ་འཕྲོག་པའམ་ཉི་མའི་རླུང་ཡིན་པས་དེ་་་
དུས་སུ་མི་བསྟན། གཉིས་ཀའི་གཡོན་ནས་རྒྱུ་ན་ཉམས་སྐྱེ་བ་བུལ་ཡང་སྐྱེས་པ་བརྟན་་་་
ཞིང་བར་ཆད་ཆུང་སྟེ། དེ་ཡང་སྲོག་གམ་འཛིན་པའམ་བདེ་བ་སྐྱེད་པའམ་སྡུད་པར་བྱེད་་
པའམ་ཟླ་བའི་རླུང་ཞེས་བྱ་བ་ཡིན་པས་དེའི་དུས་སུ་བསྟན་ནོ། །གཉིས་ཀ་ནས་རྒྱུ་བ་་་
མ་ནིང་གི་རླུང་ཞེས་བྱ་བ་འཕོ་བའི་མཚམས་ཡིན་པས། དེའི་ཚེའང་ཏིང་ངེ་འཛིན་གཤའ་་
མ་མི་སྐྱེ་བས་མི་བསྟན་ནོ། ། ཡུན་རིང་དུ་གཡས་སུ་རྒྱུ་ན་གཡོན་དུ་འཕོ་བར་བསྒོམ་་་་་
258

པས་འཕོ་བའང་སྲིད། དེས་འཕོ་རུ་མ་བཏུབ་ན་ནུ་མ་བཅུད་ལ་བོར་བ་ཞེས་བྱ་བ་སྣ་བུག་
གཡོན་པ་བཀག་སྟེ་གཡས་པ་ནས་རླུང་དྲག་ཏུ་རྔུབས་ལ་ལག་པའི་གྲུ་མོས་ནུ་མ་དང་ལག་་་་
མཐིལ་གྱིས་འགྲམ་པ་གཡས་དྲག་ཏུ་མཉེས་ལ་མཐར་སྣ་བུག་གཡས་པ་བཀག་སྟེ་གཡོན་་་་
ནས་འབུད། དེ་ལྟ་བུ་ལན་ཁ་ཡར་བྱས་པས་འཕོའོ། །དེ་ལྟར་ན་དཔོན་སློབ་གཉིས་་་་
ཀའི་གཡོན་ནས་རྒྱུ་བའི་དུས་སུ་བསྟན་ན་བཀྲ་ཤིས་ཤིང་བར་ཆད་ཆུང་བ་ཡིན་ནོ། །དེ་་་
ནས་བསག་སྦྱང་གཉིས་སྔར་བསྟན་པ་བཞིན་ལས་མཎྜལ་གྱི་རྣལ་འབྱོར་གྱི་མཐར་བླ་མ་་་་་
རང་ལ་བསྟིམས་ཏེ། སྙིང་གའི་དབུས་སུ་བཞུགས་པ་དེ་ལ་ནང་རྡོ་རྗེའི་ལུས་ཀྱི་མཎྜལ་་་་་
དབུལ་ཏེ། དེ་ཡང་དོན་ཡིད་ལ་དྲན་བཞིན་པས། པགས་པ་གསེར་གྱི་ས་གཞི་ལ། །
རཀྟའི་རླན་གྱིས་ཀུན་ས་བྱུགས། །སྒལ་ཚིགས་རི་རྒྱལ་ལྷུན་པོ་ལ། །ཡན་ལག་བཞི་་་
ཡི་གླིང་བཞིས་བརྒྱན། །རོ་རྐྱང་དཀར་དམར་བྱང་ཆུབ་སེམས། ། ཉི་ཟླ་གསེར་དངུལ་་་
ལ་སོགས་པ། ། ལྷ་མའི་ལོངས་སྤྱོད་ཕུན་སུམ་ཚོགས། །དོན་སྣོད་བདེ་ཆ་རིན་ཆེན་་་་་
བདུན༑ ། ཧཾ་ལས་རྒྱུན་བབས་འདོད་འཇོའི་བ། །སྐུ་གསུམ་ལྷུན་གྲུབ་མ་རྨོས་ལོ། །
རྩ་ཕྲན་སྣ་ཚོགས་དཔག་བསམ་ཤིང་། །རང་ལུས་ཡོན་ཏན་མཐའ་ཡས་ཀྱི། །ཟས་་་་་
གོས་འབྲུ་སོགས་དཔག་མེད་རྣམས། །སྙིང་དབུས་ཐིག་ལེར་བརྟན་བཞུགས་པའི། །
བླ་མ་སངས་རྒྱས་ཁྱེད་ལ་འབུལ། །རྫོགས་པའི་བྱང་ཆུབ་ཐོབ་པར་ཤོག ། ཨོཾ་གུ་རུ་་་་
བུདྡྷ་སོགས་གོང་བཞིན་བརྗོད་ལ་ཅི་ནུས་དབུལ། དེ་ལྟར་མཎྜལ་དང་ཡི་གེ་བརྒྱ་པ་་་་
གཉིས་ཀའི་གྲངས་བཟུང་ལ། འདི་ཙམ་སོང་ཞེས་བླ་མ་ལ་གྲངས་དབུལ། དེའི་ཚེ་ཁ་་་
འཆམ་ན་བར་ཆད་ཆེ་ཞིང་ཏིང་ངེ་འཛིན་ངན་ལ། ཁ་ཡར་ན་བར་ཆད་ཆུང་ཞིང་ཏིང་་་་་་
འཛིན་བཟང་པོ་སྐྱེའོ། །
གཉིས་པ་ཐུན་གྱི་སྔོན་འགྲོ་བསམ་གཏན་གྱི་ཡན་ལག་ལ། སྦྱང་བ་གསུམ། །
གནད་ལ་དབབ་པ་གསུམ། སྒོམ་པ་གསུམ་མོ། །དང་པོ་ནི། རྗེ་བཙུན་རིན་པོ་་་་
ཆེས༑ རྫོགས་རིམ་ཟབ་མོ་ཀུན་གྱི་སྔོན་འགྲོ་ནི། །སྦྱང་བ་རྣམ་གསུམ་དེ་ནས་རླུང་ལ་་་་
བསླབ༑ །ཅེས་གསུངས་ཏེ། དེ་ལ་ལུས་སྦྱང་བ། ངག་སྦྱང་བ། ཡིད་སྦྱང་་་་་་
གསུམ་གྱི་དང་པོ་ནི། དབེན་པའི་གནས་སུ་ལུས་ཐམས་ཅད་དྲི་ཆུས་བཀྲུས་ལ་བསྐུ་མཉེ་་
259

བྱ༑ ཉི་མ་ལ་ཅུང་ཟད་འདུག །རྡུལ་མི་ཐོན་ཙམ་དུ་རན་པར་གཅག །ཕྱག་དང་་་་
བསྐོར་བ་བྱ། དེ་ནས། མགོ་བོ་མཇིང་པ་བསྒྱུར་བྱ་ཞིང་། །ལག་པ་གཉིས་ནི་་་་་
སོར་གཡབ། །རྐང་པ་གཉིས་ནི་དྲག་ཏུ་སྤྲུག །ཡན་ལག་ལྔ་ཡི་སྦྱང་བའོ། །ཞེས་པ་་
ལྟར་གྱི་ལུས་སྦྱང་བསྡུས་པ་ཙམ་མམ། ཤེས་ཤིང་ནུས་ན་ལུས་སྦྱང་རྒྱས་པ་ཉི་ཤུ་པ་དང་།
གཉིས་ཀ་ལག་ལེན་བཞིན་ལུས་དུབ་དུབ་བྱས་ལ། ལུས་སེམས་ཁོང་སློད་དེ། གསལ་
བ་རང་སོ་གཟུང་། ལྷུག་པ་རང་སོ་བཟུང་སྟེ། དེ་ཡང་རེ་ཞིག་འབྱོངས་པའི་ཚད་ནི།
དཀའ་ལས་མེད་ཅིང་ན་ཚ་མེད་ལ་ལུས་བདེ་ཞིང་ཡང་བ་ཡིན་ནོ། །ཁ་ཅིག་ལ་སྐབས་་་་་
དེར་ཏིང་ངེ་འཛིན་རང་ཤུགས་ཀྱིས་སྐྱེ་བའང་སྲིད་དོ། །གང་ལྟར་ཡང་ལུས་སྦྱང་ཡུན་རིང་
དུ་བྱས་ན་ཏིང་ངེ་འཛིན་ཡུན་རིང་དུ་སྐྱེ་ཞིང་ཏིང་ངེ་འཛིན་གྱི་བར་ཆད་མི་འབྱུང་བ་ཡིན་ནོ། །
ངག་སྦྱང་བ་ནི། མདོ་ཟློས་པ་དང་སྔགས་བཟླ་བ་ལ་སོགས་པའི་ཐུན་ཡོད་ན་ཤུབ་བུ་་་
སྒོ་ནས་མ་ཆག་ཙམ་བྱ། གཞན་ཐ་མལ་པའི་གཏམ་སྨྲ་བ་ལ་སོགས་པའི་ངག་གི་ལས་་་་་
ཐམས་ཅད་སྤང་ངོ༌། །སེམས་སྦྱང་བ་ནི། མཚན་བཅས་ཀྱི་དགེ་སྦྱོང་ཡོད་ན་ཐུན་མ་་་་་
ཆག་ཙམ་བྱ། གཞན་དགེ་མི་དགེའི་རྣམ་རྟོག་ཐམས་ཅད་སྤངས་ལ་ཡིད་སྐྱོ་སང་་་་་་
བཞག་སྟེ་ཡིད་སྐྱོ་བའི་གནས་སུ་བསམ་གཏན་འཁོར། ཞེས་གསུངས་སོ། །གནད་ལ་་
དབབ་པ་གསུམ་གྱི་དང་པོ་ལུས་གནད་ལ་དབབ་པ་ནི། སྐྱིལ་ཀྲུང་དང་ཙོག་པུ་གང་བདེ་་
རྒྱབ་རྟེན་མེད་པར་ཚིགས་དྲང་པོར་བསྲང་། མགོ་ཅུང་ཟད་སྒུག །མིག་སྣ་རྩེར་ཕབ། །
ལྕེ་རྐན་ལ་སྦྱར། སོ་དང་མཆུ་མཉམ་པར་སྦྱར་ཏེ་ཁང་པ་རྩིག་པའི་འགྲམ་དང་འདྲའོ། །
དེ་ནས་སྣ་སྒོ་ནས་རླུང་ཕྱིར་ལན་གསུམ་དྲག་ཏུ་འབུད། དེ་ནི་ངག་གནད་ལ་དབབ་པ་སྟེ་
ཁང་པའི་མི་གཙང་བ་ཕྱགས་དར་བྱེད་པ་དང་འདྲའོ། །དེ་ནས་སེམས་ལྷོད་གློད་ནས་་་་་
འཇོག་པ་ནི་སེམས་གནད་ལ་དབབ་པ་སྟེ་རྟ་བང་རྒྱུག་ཁར་དབུགས་འདོད་པ་དང་འདྲའོ། །
སྒོམ་པ་གསུམ་གྱི་དང་པོ་སེམས་ཅན་ཐམས་ཅད་ཀྱི་དོན་དུ་བདག་གིས་སངས་རྒྱས་ཐོབ་་་་
པར་བྱ། དེའི་ཆེད་དུ་ལམ་བསྒོམ་སྙམ་པ་ནི་བྱང་ཆུབ་ཀྱི་སེམས་བསྒོམ་པའོ། །གཉིས་
པ་བླ་མ་སྤྱི་བོར་བསྒོམས་ལ་མོས་གུས་དྲག་པོ་བྱ་ཞིང་གང་དྲིན་མ་ལ་སོགས་པས་བསྟོད།
གསོལ་འདེབས་ཀྱི་ཚིག །གསུང་གི་རྡོ་རྗེ་ལོངས་སྐུའི་ངོ་བོ་ཉིད། །རབ་བྱུང་སྟོན་་་་
260

མཛད་ནང་གི་བླ་མ་ལ། །གསོལ་བ་འདེབས་སོ་ངག་ལ་གསང་དབང་སྩོལ། །གཏུམ་་་་
མོའི་ལམ་བཟང་སྒོམ་པར་བྱིན་གྱིས་རློབས། །རང་བྱུང་རྣམ་བཞིའི་ལྟ་བ་རྟོགས་པ་དང་། །
མ་འདྲེས་ཡོངས་རྫོགས་གྲུབ་མཐའ་སྙོགས་པར་ཤོག །ཚེ་འདིར་གྲུབ་མཐའ་སྙོགས་པར་
མ་ནུས་ན། །འོད་གསལ་དབྱིངས་སུ་འཕོ་བ་ཐེབས་པར་ཤོག །གལ་ཏེ་འཕོ་བའི་རྣལ་
འབྱོར་མ་ཐེབས་ན། །གསལ་ལ་རྟོག་མེད་བར་དོའི་གདམས་ངག་ལ། །བརྟེན་ནས་་་་
རིག་འཛིན་མཁའ་སྤྱོད་སོགས་འགྲུབ་སྟེ། །ལོངས་སྐུ་མངོན་དུ་འགྱུར་བར་བྱིན་གྱིས་་་་་
རློབས༑ །ཞེས་སྦྱར། གསུམ་པ་ནི། ཧཱུྃ་ཞེས་བརྗོད་པས་སྲུང་བའི་འཁོར་ལོ་དང་།
ཡང་ཧཱུྃ་ཞེས་བརྗོད་པས་རང་ཡི་དམ་གྱི་ལྷར་བསྒོམ་པའོ། །བསམ་གཏན་གྱི་ཡན་ལག་་་་
དགུ་པོ་དེ་ནི་བསམ་གཏན་ཐམས་ཅད་ཀྱི་སྔོན་དུ་འགྲོ་བ་ཡིན་ནོ། །བསམ་གཏན་གྱི་་་་
དངོས་གཞི་ལ། དམིགས་པའི་ལུགས་མང་ནའང་། རྣལ་འབྱོར་གྱི་དབང་ཕྱུག་འདི་ནི་་
ཁམས་འདུས་པ་དང་པོ་གཏུམ་མོ་རླུང་དྲོད་རྟགས་ཀྱི་ལམ་ཁྲིད་པ་ཞེས་བྱ་བ་ཡིན་པས།
རླུང་གི་རྣལ་འབྱོར་གཙོ་བོར་བཞེད་དེ། དེའི་རྒྱུ་མཚན་ཞིབ་ཏུ་བླ་མས་འཆད་པར་འགྱུར་་
རོ༑ །རླུང་གི་རྣལ་འབྱོར་ཡང་ཡང་དག་པར་རྫོགས་པའི་སངས་རྒྱས་ཀྱིས་བསམ་གྱིས་མི་
ཁྱབ་པ་ཞིག་གསུངས་ཀྱང་། མན་ངག་ཉི་ཁྲི་ཆིག་སྟོང་དྲུག་བརྒྱར་འདུས་ལ། དེའང་་་་
མན་ངག་དགུ་བརྒྱ་ཕྲག་གཅིག་ཏུ་འདུ་ཞིང་། དེའང་ཉིས་བརྒྱ་ཉི་ཤུ་རྩ་ལྔར་འདུ་ལ།
དེའང་བཅུར་འདུ་ཞིང་། དེའང་ལྡང་བ་དང་། ss
འཇུག་པ་དང་། གནས་པ་དང་། །
ཐམས་ཅད་སྡོམ་པ་དང་བཞིར་འདུ་བ་ཡིན་ནོ། །དེའང་རྣལ་འབྱོར་གྱི་དབང་ཕྱུག་འདིས་
མན་ངག་བཞི་པོ་ཐམས་ཅད་ལམ་དུ་བྱེད་པ་ལ་སྲོག་རྩོལ་ལམ། རྡོ་རྗེའི་བཟླས་པ་ཕྱིར་་་་
གཏང་བའི་མན་ངག་གསུམ་ནི། རྩོལ་བ་བཀག་ནས་སྲོག་ནས་གཏང་བ། ཤུགས་་་་་
བསྐྱེད་དེ་གཉིས་ཀ་ནས་གཏང་བ། ཁ་ནས་སྒྲ་བཅས་སུ་གཏང་བའོ། །ནང་དུ་དག་
བའི་མན་ངག་གཉིས་ནི། རྩོལ་བ་བཀག་ནས་སྲོག་ནས་དགང་བ་དང་། ཁ་ནས་སྒྲ་་་་
མེད་དུ་དགང་བའོ། །གནས་པ་ལམ་དུ་བྱེད་པ་ཁ་སྦྱར་ཞེས་བྱའོ། །དེ་ལྟ་བུའི་ཉམས་
སུ་བླང་བ་རེ་རེ་ལའང་བཞི་བཞི་སྟེ། ཉམས་སུ་བླང་བའི་ཐབས་དང༌། མཐར་ཕྱིན་་་་་
པའི་ཚད། ཡོན་ཏན་གང་སྐྱེ་བ། སྐྱོན་གང་སེལ་བའོ། །དེ་ལ་དང་པོ་སྲོག་རྩོལ་་་་་
261

ཉམས་སུ་བླང་ན། བསམ་གཏན་གྱི་ཡན་ལག་དགུ་སྔོན་དུ་སོང་བར་བྱས་ནས། ཁོར་་་
གཅིག་སྣ་གཡས་བཀག་ལ་གཡོན་དུ་རྒྱུ་རུ་གཞུག །དེ་ནས་གོང་ལྟར་བདེ་བར་རྒྱུར་་་་་
གཞུག་སྟེ། ཐོག་མར་རྩོལ་བ་ནས་མགོ་འཛིན། རླུང་ཕྱིར་རྒྱུ་བའི་དུས་སུ་ཕྱིར་རྒྱུས།
ནང་དུ་འཇུག་པའི་ཚེ་ནང་དུ་རྒྱུས། ཅུང་ཟད་གནས་པའི་ཚེ་གནས་ཞེས་དྲན་པར་བྱ་ཞིང་་
བསླབ༑ དེ་ལ་ཏིང་ངེ་འཛིན་སྐྱེས་ནས། རྩོལ་བ་ལ་རྔན་དགས་རིམ་གྱིས་བྱིན་ཏེ།
ཕྱིར་རིང་དུ་རྒྱུས། ནང་དུ་ཐུང་དུ་རྒྱུས། ནང་དུ་གནས་ཞེས་དྲན་པར་བྱ། དེ་ལ་ཏིང་
ངེ་འཛིན་སྐྱེས་ནས་སྲོག་ནས་མགོ་བཟུང་སྟེ། ནང་དུ་རྒྱུས། གནས། ཕྱིར་རྒྱུས་སྙམ་
དུ་དྲན་པར་བྱ། འདི་རྡོ་རྗེའི་བཟླས་པར་བྱེད་ན་ནང་དུ་རྒྱུས་པ་ཨོཾ། གནས་པ་ཨཱ༔
ཕྱིར་འགྲོ་བ་ཧཱུྃ་ཞེས་དྲན་པར་བྱས་ཀྱང་བཏུབ་བོ། །དེ་ལ་ཏིང་ངེ་འཛིན་སྐྱེས་ནས།
སྲོག་ལ་རྔན་དགས་རིམ་གྱིས་བྱིན་ཏེ། ནང་དུ་རིང་དུ་རྒྱུས། ནང་དུ་གནས། ཕྱིར་་་་
ཐུང་ངུ་རྒྱུས། ཞེས་དྲན་པར་བྱས་ཏེ། འདིས་ནང་དུ་ཡུན་རིང་དུ་གནས་ཤིང་ཏིང་་་་་་
འཛིན་བསམ་གྱིས་མི་ཁྱབ་པ་སྐྱེའོ། །སྲོག་རྩོལ་མཐར་ཕྱིན་པའི་ཚད་ནི། རྒྱུ་་་་་་
གསལ་བ་ཞེས་བྱ་བ་འབྱུང་བ་བཞིའི་རླུང་རྒྱུ་བའི་གནས་དང་། ཁ་དོག་དང་།
དབྱིབས་དང་། རིང་ཐུང་གི་ཚད་ཀྱང་མིག་གིས་མཐོང་བ་ཡིན་ནོ། །རྣམ་པ་ངེས་་་་་
ཞེས་བྱ་བ་སྣ་གཡས་གཡོན་སྤོ་བ་དང་། དབང་པོ་གཞན་གྱི་སྒོ་ནས་གཏང་བ་དང་།
བཟློག་པར་ནུས་པ་ཡིན་ནོ། །བསྒོམས་པའི་ཡོན་ཏན་ནི། ཕྲིན་ལས་བཞི་འགྲུབ་པར་་་་་
སྟེ༑ དེའང་ས་རླུང་རྒྱུ་བ་གསལ་བའི་དུས་སུ། སྔགས་ཙམ་མམ། བསམ་པའི་སྨོན་
ལམ་བཏབ་པ་ཙམ་གྱིས་རྒྱས་པའི་ལས་འགྲུབ། དེ་བཞིན་དུ་ཆུ་རླུང་གིས་ཞི་བ། མེ་་་་
རླུང་གིས་དབང་། རླུང་གི་རླུང་གིས་མངོན་སྤྱོད་ཀྱི་ལས་རྣམས་ཐོགས་པ་མེད་པར་འགྲུབ་
པ་ཡིན་ནོ། །ཡང་ན་ཕ་རོལ་གྱི་སྲོག་གི་རླུང་གི་ལམ་ནས་བཅུག་ནས་ཕ་རོལ་གྱི་ནང་དུ་་་
ཀུན་ཏུ་བལྟས་ན་གཞན་གྱི་སེམས་ཤེས་པའི་མངོན་ཤེས་ཀྱང་འབྱུང་ངོ། །སྐྱོན་གང་སེལ་་
ན་གཡང་ས་དང་། རྡིབ་གྲི་དང་ཐོག་ལ་སོགས་པ་གློ་བུར་གྱིས་འཆི་བའི་རྐྱེན་གང་གིས་་་་
ཀྱང་བར་ཆད་མི་ནུས་ཏེ། ཚེ་ལ་ཅུང་ཟད་དབང་བ་ཡིན་ནོ། །ད་ནི་གཉིས་པ་རྩོལ་བ་་་
བཀག་སྟེ་སྲོག་ནས་གཏང་བའི་མན་ངག་ནི། པ ས་བ།བསམ་གཏན་གྱི་ཡན་ལག་ཚང་བར་བྱས་་་་
262

ནས༑ སེམས་སྣ་རྩེའི་སྣ་བུག་གཡོན་དུ་གཏད་ལ། སྣ་གཡས་པ་བཀག་ལ་རླུང་ནང་་་་
དུ་རྔུབ་སྟེ། གཡོན་ནས་ཕར་བུས་ལ་གཏང་ངོ༌། །གཏང་བའི་ཡན་ལག་ལ་རླུང་ནང་དུ་་
འོང་དུ་མི་གཞུག་པ་གནད་དུ་ཆེ། འདི་ནི་སྐྱོན་ཅན་ཕྱིར་བཏོན་པ་ཡིན་པས་མི་རྟོག་པའི་་་་
ཏིང་ངེ་འཛིན་ཤུགས་ལ་སྐྱེའོ། །མཐར་ཕྱིན་པའི་ཚད་ནི། ཕྱིར་གཏོང་རྒྱུ་མེད་པར་རླུང་
ཟད་ནས་ཅི་ཙམ་འདོད་པ་ཕྱིར་བཞག་ནས། ནང་དུ་འོང་དུ་མི་གཞུག་པར་ཁེགས་་་་་་་
ཡིན་ནོ། །ཡོན་ཏན་ལུས་བདེ་བས་ཁེངས་པ་དང་། མི་རྟོག་པ་མྱུར་དུ་སྐྱེའོ། །སྐྱོན་་་་
༣ནི་རོ་སྟོད་གཟེར་བ་དང་། སྙིང་མི་བདེ་བ་སེལ་ལོ། །འདི་ལམ་མི་སྒོམ་པའི་ཚེའང་་་་་
ཉམ་ངའི་གནས་སུ་འགྲོ་བའམ་ཆུ་ལ་བརྒལ་བའི་ཚེ་རྩོལ་པ་བཀག་སྟེ་སྲོག་ནས་གཏང་་་་
ཁོར་བདུན་བདུན་ཙམ་བྱས་ན་བར་ཆད་ཐམས་ཅད་སེལ་ལོ། །གསུམ་པ་ཤུགས་བསྐྱེད་་་་
དེ་གཉིས་ཀ་ནས་གཏང་བ་ནི་བསམ་གཏན་གྱི་ཡན་ལག་ཚང་བར་བྱས་ལ། རང་གི་ཤེས་
པ་མཛོད་སྤུར་གཏད་དེ། རླུང་གི་གནད་གཉིས་ཀ་ནས་ཤུགས་བསྐྱེད་ལ་བུས་ལ་གཏང་།
ཕྱིར་ཐུབ་ཚད་མནན། གཏང་བ་ལ་རླུང་ནང་དུ་འོང་དུ་མི་གཞུག་པ་གནད་དུ་ཆེ། ད་་་་
ལ་ཞག་གསུམ་ཙམ་བསྒོམ། དེ་ནས་རང་གི་མདུན་ཁྲུ་གང་ཙམ་གྱི་ནམ་མཁའ་སྟོང་པ་ལ་
ཡིད་གཏད། དེ་ནས་འདོམ་གང་ཙམ་ལ། དེ་ནས་མདུང་གང་ཙམ་ལ། དེ་ནས་་་་་
ཆེ་བའི་ལུང་པ་གཅིག་ཙམ་གྱི་ནམ་མཁའ་ལ། དེ་ནས་ས་སྐོར་གཅིག་ཙམ་གྱི་ནམ་མཁའ་
ལ༑ མཐར་འཇིག་རྟེན་གྱི་ཁམས་ཀྱི་ནམ་མཁའ་ཐམས་ཅད་ལ། ཡང་ན་ཤེས་པ་ཅི་
ཡང་མི་རྟོག་པ་ལ་གཏད་ལ་བསྒོམ། རླུང་གི་གནད་སྔ་མ་དང་འདྲའོ། །མཐར་ཕྱིན་་་་་
པའི་ཚད་སྔ་མ་དང་འདྲ། ཡོན་ཏན་གསལ་བའི་ཉམས་སུ་མྱོང་བ་མཐར་ཐུག་པ་སྐྱེ།
སྐྱོན་མགོ་ན་བ་དང་མིག་ཁྲག་ཏུ་སོང་བ་ལ་སོགས་པ་ཐམས་ཅད་སེལ་བར་ནུས་སོ། །
བཞི་པ་ཁ་ནས་སྒྲ་བཅས་སུ་གཏང་བ་ནི། བསམ་གཏན་གྱི་ཡན་ལག་རྣམས་ཚང་བར་་་་་
བྱས་ལ། རང་གི་འདོམ་གང་ཁོར་ཡུག་གི་ནམ་མཁའ་ལ་སེམས་གཏད་པའོ། །སིའི་སྒྲ་
ལ་སེམས་གཏད་ལ། རླུང་སོ་བར་ནས་སིའི་སྒྲ་དང་བཅས་པས་བུས་ལ་གཏང་། ཕྱིར་
ཐུབ་ཚད་མནན། གཏང་བ་ལ་ནང་དུ་འོང་དུ་མི་གཞུག་པ་གནད་དུ་ཆེ། མཐར་ཕྱིན་་་་
པའི་ཚད་སྔ་མ་དང་འདྲའོ། །ཡོན་ཏན་ལུས་ལྡང་བ་ཡང་བ་དང༌། ཟོ་མདོག་བདེ་་་་་་
263

འབྱུང་ངོ༌། །སྐྱོན་ནི་ཁྲག་རོ་དང་རིམས་གློ་བུར་བ་ལ་སོགས་པ་ཚད་ནད་མཐའ་དག་་་་་་
སེལ་བར་ནུས་སོ། ། ལྔ་པ་རྩོལ་བ་བཀག་སྟེ་སྲོག་ནས་དགང་བ་ནི། བསམ་གཏན་གྱི་་
ཡན་ལག་ཚང་བར་བྱས་ལ། ལྟེ་བར་སྒོ་ངའི་སྐོགས་པ་འདྲ་བ་ཕྱི་དཀར་ལ་ནང་སེར་་་་
གཅིག་གི་ནང་ན་མར་རླུང་སེམས་སིབ་སིབ་འགྲོ་བར་བསམ་ཞིང་། སྣ་གཡས་བཀག་ལ་
གཡོན་ནས་རྫོགས་པར་རྔུབས་ལ། རླུང་གི་རྟ་མཆིལ་མ་མིད་ལ་མནན། མཐར་ཕྱིན་་་་
པའི་ཚད་ནི་ཅི་ཙམ་འདོད་ཚད་ཐུབ་ཅིང་ན་ཚ་མེད་པ་ཡིན་ནོ། །ཡོན་ཏན་དྲོད་དང་བད་་་་
བ་བསམ་གྱིས་མི་ཁྱབ་པ་སྐྱེ་སྟེ། སློབ་དཔོན་རྣལ་འབྱོར་དབང་ཕྱུག་གི་ཉམས་རྣམས་་་་་
ཀྱང་འདི་ལས་སྐྱེས་པ་ཡིན་ནོ། །ཞེས་གསུངས་སོ། །སྐྱོན་ནི་གྲང་བ་དང་སྐྲན་དང་མ་་་་
ཞུ་བའི་ནད་རྣམས་སེལ་ལོ། །དྲུག་པ་ཁ་ནས་སྒྲ་མེད་དུ་དགང་བ་ནི། བསམ་གཏན་་་་
གྱི་ཡན་ལག་ཚང་བར་བྱས་ལ། ལྟེ་བར་ཆོས་འབྱུང་གྲུ་གསུམ་སྔོན་པོའི་ནང་ན་མར་རླུང་་
ཐམས་ཅད་སིབ་སིབ་འགྲོ་བར་བསམ་ཞིང་། རླུང་ཁ་ནས་སྒྲ་མེད་དུ་བཀང་ལ་མཆིལ་མ་
མིད་ལ་ཐུབ་ཚད་དུ་མནན། འདི་ལ་སྒྲ་བག་ཙམ་བྱུང་ན་དྲོད་ཉམས་ནས་འགྲོ་བས་་་་་
མེད་དུ་མནན་ནོ། །མཐར་ཕྱིན་པའི་ཚད་ནི། ཉིན་མཚན་མེད་པར་མནན་ཡང་ན་་་་་
མེད་པར་ཐུབ་པ་ཡིན་ནོ། །ཡོན་ཏན་ནི་དྲོད་དང་བསྡོངས་བདེ་གསལ་སྐྱེའོ། །སྐྱོན་ནི་་
དམུ་ཆུ་ལ་སོགས་པ་ལྟོ་བའི་ནད་སེལ། ཁྱད་པར་དུ་གོང་ན་སར་མནན་ལ་འབིགས་པ་
ལྟ་བུར་བྱས་ན་འབྱུང་བ་ལུས་འཁྲུགས་ཐམས་ཅད་སེལ་ལོ། །དགང་བའི་ཡན་ལག་་་་་
གཉིས་པོ་འདི་ལ་ཐུན་མོང་གི་དམིགས་པ་གཞན་ཡང་ལྟེ་བར་འོད་དཀར་པོ་གཅིག་གི་ནང་་་
ན་ཨ་དམར་པོ་མལ་གྱི་ཤད་ལྟ་བུ་ཞིག་ལ་རླུང་སེམས་སིབ་སིབ་འགྲོ་བར་དམིགས་་་་་
པའམ༑ འོད་དཀར་པོ་མེད་པར་དམར་པོ་ཉིད་ལ་སིབ་སིབ་སོང་བས་མེ་སོར་གཉིས་་་་་
སམ་བཞིའི་བར་ལ་དམིགས་པའམ། ལྟེ་བར་ཆོས་འབྱུང་དམར་པོའམ་སེར་པོ་དམིགས་་
ལ༑ དེ་ས་གཞི་ལྟར་རྒྱ་སྐྱེད་རྒྱ་མཚོ་ལྟར་གཏིང་ཟབ། ནམ་མཁའ་ལྟར་དཔངས་་་་་
གཏོད་པའི་དམིགས་པ་བྱའོ། །གཏང་བ་གསུམ་ཀའི་གནད་ལ་ནང་དུ་རིམ་གྱིས་འོང་དུ་་་
གཞུག་པ་དང་དགང་བ་གཉིས་ཀ་དང་ཁ་སྦྱར་དང་གསུམ་ཀ་ལ་ཕྱིར་གཏོང་བའི་ཚེ་རི་་་་་
གྱིས་གཏང་བ་གནད་དུ་ཆེའོ། །ཕྱིར་གཏང་བ་ལ་ནང་དུ་འོང་དུ་མི་གཞུག་པ་དང་།
264

ནང་དུ་དགང་བ་ལ་ཕྱིར་མི་གཏོང་བ་གནད་དུ་ཆེ། ནང་དུ་དགང་བའི་རླུང་གི་སྦྱོར་་་་་
གཅིག་ལ་ཡང་ཡང་མི་རྡུབ་པ་གནད་དུ་ཆེའོ། །ལུས་ཀྱི་འཁྲུལ་འཁོར་ཇི་ལྟར་བདེ་་་་་་
ཡིན་ཀྱང་གཏང་བ་གསུམ་ལ་ཙོག་པུ་དང་། དགང་བ་གཉིས་ལ་སྐྱིལ་ཀྲུང་ངོ༌། །ད་་་་
བདུན་པ་ཁ་སྦྱོར་ཞེས་བྱ་བ་ལམ་ཐམས་ཅད་ཀྱི་རྩ་བ་ཡོན་ཏན་ཐམས་ཅད་བསྐྱེད་པའི་རྒྱུ་་་
ཡིན་པས། དེའི་དམིགས་པ་ནི། བསམ་གཏན་གྱི་ཡན་ལག་དགུ་ཚང་བར་བྱ། བྱེ་་་
བྲག་ཏུ་ལུས་སྐྱིལ་ཀྲུང་དུ་གནད་ལ་དབབ། ལྟེ་བར་ཨ་ཤད་ལྟ་བུ་གཅིག་ལ་རླུང་ཐམས་་་
ཅད་བསྟིམ་ཞིང་བསྒོམ་མོ། །དེའང་བསྒོམ་པའི་རིམ་པ་ནི། དང་པོ་འོག་རླུང་ཅུང་ཟད་་
བསྐུམ༑ དེ་ནས་སྟེང་རླུང་རྫོགས་པ་དང་མཆིལ་མ་མིད་ལ་མནན། དེ་ནས་འོག་རླུང་
དྲག་ཏུ་བསྐུམ། དེ་ལྟ་བུ་དེ་ལ་སྟེང་འོག་གི་རླུང་མི་འཆོར་བར་ཐུབ་ན་གནད་མ་འཁྲུལ་བ་
མི
ཡིན༑ སྟེང་རླུང་མནན་པས་འོག་རླུང་མི་ཐེམས་ཤིང་འོག་འཐེན་པས་སྟེང་མ་ནོན་ན་་་་་
གནད་འཁྲུལ་པ་ཡིན། འོག་རླུང་བསྐུམས་པས་སྟེང་རླུང་རང་འགགས་སུ་འགྲོ། སྟེང་་་་
རླུང་མནན་པས་འོག་རླུང་རང་ཤུགས་ཀྱིས་འཐོན་པར་འགྲོ་ཞིང་། རླུང་ཕྱིར་བཏང་ཡང་་་་
འགྲོར་མ་འདོད་ན་ཡོན་ཏན་རིན་པོ་ཆེ་སྐྱེ་བའི་མཆོག་ཡིན་ནོ། །དེའང་རླུང་ནོན་པའི་་་་་་་
ཚད་ནི། རྩོལ་བ་ཡང་རབ་རྒྱུན་མི་ཆད། རྩོལ་བ་རབ་ལ་དྲུག་ཅུ་བཞི། རྩོལ་་་་་
འབྲིང་ལ་སུམ་ཅུ་གཉིས། རྩོལ་བ་ཐ་མ་ངེས་པ་མེད་ཅེས་བྱ་སྟེ། ཐུན་ལ་སྦྱར་ན་ཡང་་་་
རབ་ཀྱིས་ཁ་སྦྱར་རྒྱུན་མི་འཆད་པ་འོང་། རབ་ཀྱིས་ཐུན་གཅིག་ལ་ཁ་སྦྱར་དྲུག་ཅུ་རྩ་་་་
བཞི་རེ་འོང་། འབྲིང་གིས་ཐུན་རེ་ལ་སུམ་ཅུ་རྩ་གཉིས། ཐ་མས་ངེས་པ་མེད་པར་་་་་
བསྒོམ་ཞེས་གསུངས་ཏེ་འདི་ནི་གཙོ་བོར་མི་མཛད། ཁ་སྦྱར་རེ་རེའི་ཚད་ལ་སྦྱར་ན། །
པུས་མོ་ལ་བསྐོར་བ་རེ་དང་། སེ་གོལ་གཏོགས་པ་ཡང་རབ་ཀྱིས་རྒྱུན་མི་ཆད་པར་འོང་།
རབ་ཀྱིས་དྲུག་ཅུ་རྩ་བཞི། འབྲིང་སུམ་ཅུ་རྩ་གཉིས། ཐ་མ་ངེས་པ་མེད་པར་འབྱུང་་་
ཡིན་ནོ། །དེའང་ཉི་མ་རེ་རེའམ་ཐུན་རེ་རེ་ལ་འཕེལ་དུ་བཅུག་ན་ཐ་མ་ཡང་རབ་ཏུ་འགྱུར་
བ་ཡིན་ནོ། །དེ་ལྟར་སྐྱིལ་ཀྲུང་ལ་ཇི་ལྟར་འདོད་པ་ཐུབ་ནས་སྤྱོད་ལམ་གྱི་སྒོ་ནས་སྦྱང་་་་
བར་བྱ་སྟེ། ཙོག་པུར་སྦྱང་། དེ་ལ་འབྱོངས་ནས་ལངས་ལ་སྦྱང་། དེ་ནས་འགྲོ་ཡིན་
སྦྱང་༑ དེ་ནས་ལས་བྱེད་པ་ལ་སོགས་པ་བྱ་བ་ཐམས་ཅད་ཀྱི་སྒོ་ནས་ཀྱང་སྦྱང་བར་བྱའོ། །
265

མཐར་ཕྱིན་པའི་ཚད་ནི། ཉིན་ཞག་དུ་མར་ཁ་སྦྱར་ཐུབ་ཅིང་ལུས་ཀྱི་འཁྲུལ་འཁོར་་་་་
བཅས་པ་ཙམ་གྱིས་ཀྱང་ཏིང་ངེ་འཛིན་དུ་འགྱུར་བ་ཡིན་ནོ། །སྐྱོན་ནི་འབྱུང་བ་ལུས་་་་་
འཁྲུགས་པ་ལ་སོགས་པ་ཐམས་ཅད་ཀྱི་སྐྱོན་སེལ་ལོ། །ཡོན་ཏན་ནི་འཇིག་རྟེན་དང་་་་
འཇིག་རྟེན་ལས་འདས་པའི་དངོས་གྲུབ་ཐམས་ཅད་འགྲུབ་པ་ཡིན་ནོ། །ཁ་སྦྱོར་གྱི་རྣལ་
འབྱོར་འདི་ལ་འོག་རླུང་བསྐུམ་མི་ཤེས་པ་སྒལ་ཚིགས་ན་ཡར་དབྱུག་པ་བཙུགས་པ་ལྟ་བུའི་་
མི་བདེ་བ་བྱུང་ན། སྐྱིལ་ཀྲུང་བཅས་ལ་ལག་པ་གཉིས་ཁུ་ཚུར་བཅངས་ལ། སྟན་ལ་་་་
བཙུགས་ཏེ་ལུས་བར་སྣང་ལ་བཏེག་ལ་སྨད་སྟན་གྱི་སྟེང་དུ་བརྡབ་པར་བྱའོ། །དེ་ལྟ་་་་
འཁོར་ཁ་ཅིག་གིས་སེལ་བར་འགྱུར་ལ། གེགས་གཞན་སེལ་བ་ནི་གེགས་སེལ་རྒྱས་་་
ཉིད་ཀྱི་སྟེང་དུ་ཤེས་པར་བྱའོ། །གཉིས་པ་ཁྱབ་བྱ་མན་ངག་གི་གནད་གཏུམ་མོའི་་་་་་
དམིགས་པ་ནི། སྤྱིར་རྒྱུད་སྡེ་རྣམས་ལས་ཙཎྜ་ལཱིའི་བྱེ་བྲག་བསམ་གྱིས་མི་ཁྱབ་པ་
གསུངས་ནའང་དེ་ཐམས་ཅད་ཀྱི་ཉམས་སུ་བླང་བའི་མན་ངག་གི་གནད་མདོར་བསྡུ་ན་་་་་
དགུར་འདུ་སྟེ། འཁོར་ལོ་ལ་མ་བརྟེན་པ་ལྔ། བརྟེན་པ་གསུམ། མན་ངག་་་་་
གནད་ལ་བརྟེན་པའི་མྱུར་བ་སྟེ་དགུའོ། ། འདིའི་དང་པོ་ལ་མར་མེ་གསོ་བ། ཚངས་་་་་
པའི་ཐོག །རྩ་བའི་རྣལ་འབྱོར། སྲུབས་ཤིང་གི་འཁོར་ལོ། ཐིག་ལེའི་རྣལ་འབྱོར་་་་
དང་ལྔ་གསུངས་པའི་དང་པོ་ཉམས་སུ་བླང་ཚུལ་ནི། འདི་མན་ཆད་ཐམས་ཅད་ལ་བསམ་
གཏན་གྱི་ཡན་ལག་དགུ་དང་། རླུང་སྲོག་རྩོལ་ཁ་ཡར་བསྒོམ་པ་སྔོན་དུ་འགྲོ་བས་བསམ་
གཏན་གྱི་ལམ་བསལ་ཏེ། དེ་ནས་དངོས་གཞི་སྒོམ་པ་ལ་འཇུག་ལ། དེ་ཡང་དང་པོ་་་
འདི་ལ་ལུས་གནད་ཙོག་པུ་ལ། དམིགས་པའི་གནད་ལྟེ་འོག་སོར་བཞི་ན་ཀྵ་ཡིག་དམར་་
ནག་མགོ་བོ་ཐུར་ལ་བལྟ་བ་མེའི་རང་བཞིན་གཞི་ལ་གནས་པ་དང་། ལྟེ་བར་ཨོཾ་ཁ་དོག་་
དམར་སྐྱ་མགོ་བོ་གྱེན་དུ་བལྟ་བ་གསལ་གདབ། དེ་ནས་འོག་སྒོ་རླུང་འབྱེད་འཛུམ་་་་་
སྦྱོར་བ་ལན་གསུམ་གྱི་ཐ་མ་ལ་རླུང་ཅུང་ཟད་འཐེན་པས་སུམ་མདོའི་མེ་ཁ་དོག་དམར་་་་
རེག་བྱ་ཚ་བའི་རྣམ་པར་འབར་བས་ལྟེ་འོག་གི་ཀླུ་ཡིག་ཆེར་འབར་ཏེ། ལྟེ་བའི་ཨོཾ་ལ་་་་་
ཕོག་པས་ཨོཾ་ལས་བདུད་རྩིའི་རྒྱུན་ཆ་ཕྲ་མོ་ཞིག་བབས་པས་མར་མེའི་སྡོང་པོ་ལ་འབྲུ་མར་་་
བླུགས་པ་ལྟར་ཀའི་མེ་གསོས་པར་བསམས་ལ་སྟེང་རླུང་རིམ་གྱིས་བཅུག་སྟེ། རླུང་གི་རྟ་་
266

མཆིལ་མ་སྒྲ་མེད་དུ་མིད། ཨོལ་ཀོས་ཨོལ་མདུད་མནན་ལ་འོག་རླུང་ཅུང་ཟད་བསྐུམ་སྟེ་
རླུང་ཁ་སྦྱར་ནས་འབར་འཛག་ལ་སེམས་གཏད། རླུང་མི་ཐུབ་ན་དལ་བུས་གཏང་། །
དེའི་ལམ་སྦྱང་བ་ནི། དམིགས་པ་དེ་ཉིད་མཉམ་གཞག་ཏུ་འབད་ནས་བསྒོམ་པ་སྟེ་ཏིང་་་་
ངེ་འཛིན་གྱི་རྒྱུ་ཡིན་ནོ། ། ལྟ་བ་བསྐྱང་བ་ནི། ཐུན་ཞབས་སུ་སེམས་རྩོལ་བ་གློད་ལ་་་་་
མིག་ཐད་ཀར་ཧད་དེ་བལྟ་བར་བྱ་སྟེ་མི་རྟོག་པ་མཐའ་དབུས་མེད་པའི་ཉམས་སྐྱེའོ། །
དྲོད་བྱུང་རྒྱལ་དུ་བསྐྱང་བ་ནི། ལམ་བསྒོམས་པ་ལ་བརྟེན་ཉམས་མཐོ་དམན་བདེ་སྡུག་་་་
ཅི་སྐྱེས་ཀྱང་རླུང་སེམས་ཀྱི་རྟེན་འབྲེལ་དུ་ཤེས་པའི་སྒོ་ནས་རེ་དོགས་དང་དགག་སྒྲུབ་མེད་
པར་ལམ་དུ་བསྲེལ་ལོ། །ཐུན་གྲངས་དང་ཐུན་ཚད་མེད་པ་ནི། ཐུན་གསུམ་དང་བཞི་་
ལ་སོགས་པ་ངེས་པ་མེད་པར་བསྒོམ་པ་དང་། ཐུན་རེ་ལ་དམིགས་པ་འདི་གྲངས་འདི་་་་་
ཙམ་བསྒོམ་ཞེས་པ་ལྟ་བུའི་ཚད་གཟུང་མེད་པའོ། ། ཡིད་འཇུག་ཡུལ་བརྟག་པ་ནི། སྤྲོ་
ན་བསྒོམ་ལ་མི་སྤྲོ་ན་མི་སྒོམ་པ་སྟེ། སྤྲོ་བཞིན་དུ་མ་བསྒོམས་ན་ལམ་གོང་འཕེལ་དུ་མ་་་་
འགྱུར༑ མི་སྤྲོ་བཞིན་དུ་བསྒོམས་ན་རྟ་འགྲོག་ཅན་ལྟར་སྒོམ་དང་སེམས་འགྲས་ཏེ་ཕྱིས་་་
བསྒོམ་དུ་མི་བཏུབ་པའོ། །ཁམས་ཚོད་གཟུང་བ་ནི། ཁམས་བཟང་བཞིན་དུ་་་་་་
བསྒོམས་ན་ཏིང་ངེ་འཛིན་གོང་འཕེལ་དུ་མི་འབྱུང་། ཁམས་ངན་བཞིན་དུ་བསྒོམས་ན་་་་་
འབྱུང་བ་ལུས་འཁྲུགས་སུ་འགྱུར་བས་ཁམས་བསོ་ཞིང་ཚོད་ཟིན་པར་བསྒོམ་མོ། །ཟས་་་་
དང་སྤྱོད་ལམ་གྱི་ལྕག་གིས་བསྐུལ་བ་ནི། ཁ་ཟས་ཡང་ལ་བཅུད་ཆེ་བ་ཟ། སྤྱོད་ལམ་་་
དལ་ཞིང་བག་ཡང་བསྟེན། རླུང་དང་ཉི་མ་དང་མེ་ལ་མི་བསྡད། རྔུལ་འོང་དུ་མི་གཞུག །
ལུས་གནད་སྐྱིལ་ཀྲུང་དང་ཙོག་པུ་གང་བདེ་ལ་བསླབ་བོ། །གཉིས་པ་ཚངས་པའི་ཐོག་་་་
ནི༑ གཞུང་བཤད་དག་ལས། རླུང་གི་གཞུ་ལ་མེ་ཡི་མདའ། །བྱང་སེམས་ཧཾ་་་་་
འབེན་ལ་བརྡེག །མྱུར་དུ་ཡེ་ཤེས་འཆར་བར་འགྱུར། །ཞེས་འབྱུང་བས། དེའི་་་་་
ལམ་ཉམས་ལེན་ནི། ལུས་སྐྱིལ་ཀྲུང་བྱ། ལག་པ་གཉིས་པུས་མོ་ལ་དགབ། ལྟེ་་་་
བར་རླུང་གི་གཞུ་སྔོན་པོ་དང་། སུམ་མདོར་མེའི་མདའ་དམར་པོ་མདའ་སྟོང་སྦྱར་བ་ཆང་
བཟུང་དང་མདེའུ་བཤང་སྒོར་འཛོམ་པ་ཞིག་བསྒོམ། ལྟེ་བ་ནས་སྤྱི་བོའི་བར་དུ་རྩ་དང་་་་
མ་ཟངས་དུང་ལྟ་བུ་འཕེལ་ཁ་ཐུར་དུ་བསྟན་པ་ཞིག་དང་། དེའི་ཡས་སྣར་སྤྱི་བོའི་ཧ་་་
267

དཀར་པོ་མགོ་ཐུར་དུ་ལྟ་བ་ཞིག་རྣམས་གསལ་བཏབ་ལ། འོག་རླུང་དྲག་ཤུལ་དུ་བསྐུམ་
པ་དང་བསྟུན་ནས་ལྟོ་བ་ཚིགས་པ་ལ་དྲག་ཏུ་གཅེར། མིག་སྟེང་དུ་ལོག་གིས་བགྲོད་པས་
སྟེང་རླུང་རང་འགགས་སུ་འགྲོ། འོག་རླུང་གི་ནུས་པས་མདའ་གཞུ་རྒྱབ་ངོས་ནས་ཁྱུ་རུ་་་
རུ་འགྱུར་ཏེ། མདེའུ་རྩེ་ལྟེ་བར་སླེབ་པར་བསམ། དེ་ནས་རོ་སྟོད་གྱེན་དུ་འཐེན་བྱས་་་
པས་མདའ་གཞུ་ཁེངས་ཏེ་མདེའུ་རྩེ་དབུ་མའི་མས་སྣར་ཆུད་པར་བསམས་ལ། ལུས་ཀྱི་་
སྟོད་ལྡོག་གིས་བསྒྱུར་བས་མདའ་ལྟོང་བྲལ་ཏེ། མེའི་མདའ་དེ་དབུ་མའི་ནང་ན་ཡར་་་་་
ཐལ་གྱིས་སོང་བ་སྤྱི་བོའི་ཧཱུྃ་ལ་ཕོག་པས་ཧཱུྃ་ལས་བདུད་རྩི་འོ་མའི་རྒྱུན་ལྟ་བུ་སྐྱ་ནར་ནར་་་་
བའམ༑ མུ་ཏིག་གི་རྡོག་མ་ལྟར་དཀར་ཀྲིག་ཀྲིག་པ་རྒྱུན་མ་ཆད་པ་བྱུང་བས་མེ་དེ་ཐུར་་་་
དུ་བདས་དེ་ལྟེ་བར་སླེབ་པར་བསམས་ལ་ལུས་སེམས་ཁོང་གློད་དེ། འབར་འཛག་ལ་་་་་
ཤེས་པ་གཏད་དོ། །དེ་ལྟ་བུ་ཐུན་རེའི་ནང་དུ་ལན་རེ་ལས་མི་སྒོམ་པ་འདིའི་སྒོས་ཀྱི་་་་
དམིགས་བསལ་ཏེ། ལན་གཅིག་ཙམ་གྱིས་སེམས་གནས་པས། འཛག་པ་འབའ་་་་
ཞིག་བསྒོམ་པར་བྱ། །ཞེས་གསུངས་སོ། །རྩ་བའི་རྣལ་འབྱོར་ནི། ལུས་ཀྱི་གནད་་་་
ཙོག་པུ། སེམས་ཀྱི་གནད་རླུང་ཕྱིར་འགྲོ་བའི་ཚེ་གསང་གནས་ཀྱི་གཡས་ངོས་ནས་ལྟེ་བ།
ལྟེ་བ་ནས་སྙིང་ག །སྙིང་ག་ནས་མགྲིན་པ། མགྲིན་པ་ནས་སྤྱི་བོའི་བར་དུ་གཡས་་་་
མ་ཉི་མ་མེའི་རང་བཞིན་ཁ་དོག་དམར་པོ། སྦོམ་ཕྲ་གྲོ་སོག་འབྲིང་པོ་ཙམ་གསལ་་་་་
གདབ༑ རླུང་ནང་དུ་འཇུག་པའི་ཚེ་སྤྱི་བོའི་གཡོན་ངོས་ནས་མགྲིན་པ། མགྲིན་་་་་
ནས་སྙིང་ག །སྙིང་ག་ནས་ལྟེ་བ། ལྟེ་བ་ནས་གསང་གནས་ཀྱི་བར་དུ་གཡོན་རྐྱང་་་་
ཟླ་བ་ཆུའི་རང་བཞིན་ཁ་དོག་དཀར་པོ། སྦོམ་ཕྲ་གྲོ་སོག་འབྲིང་པོ་ཙམ་གསལ་གདབ།
རླུང་གནས་པའི་ཚེ་དེ་གཉིས་ཀྱི་བར་དུ་དབུ་མ་པདྨའི་སྣལ་མ་ལྟར་ཕྲ་སྟེ་རྟ་རྔ་བརྒྱར་་་་་
བཤགས་པ་ཙམ། ཆུ་ཤིང་གི་སྡོང་པོ་ལྟར་དྲང་སྟེ་ཡ་ཡོ་མེད་པ། རྒྱ་སྐྱེགས་ཀྱི་མེ་ཏོག་་་
ལྟར་དམར་ཞིང་སྣུམ་པ། ཏིལ་མར་གྱི་མར་མེ་ལྟར་གསལ་ཏེ་དྭངས་ཤིང་འོད་གསལ་བ།
ཞེས་ཆོས་བཞི་ལྡན་དུ་གསལ་བཏབ་སྟེ། རླུང་འགྲོ་འོང་གནས་གསུམ་དང་བསྟུན་ནས་རྩ་
གསུམ་པོ་གསང་གནས་ནས་སྤྱི་བོའི་བར་དུ་གཤིབས་ནས་གནས་པ་ལ་སེམས་ཡང་དང་་་་
ཡང་དུ་གཏད་ཅིང་སྦྱངས་པས། ཡིད་གར་ཆགས་ངེས་པར་མེད་དེ་གང་ལ་ཆགས་པར་་་་་
268

གཞག རྗེས་ལྟ་བ་བསྐྱང་བ་སོགས་སྔར་བཞིན་ནོ། །སྲུབས་ཤིང་གི་འཁོར་ལོ་ནི། །
ལུས་ཀྱི་གནད་ཙོག་པུ། སེམས་ཀྱི་གནད་ལུས་ཀྱི་དབུས་ལྟེ་བ་ནས་སྤྱི་བོའི་བར་དུ་རྩ་་་་
དབུ་མ་ཁ་དོག་དམར་སྐྱ་སྨྱུག་མ་འབྲིང་པོ་ཙམ། གཡས་གཡོན་དུ་རོ་རྐྱང་གཉིས་གོང་་་
བཞིན་རྩ་གསུམ་འཛོམ་པའི་མས་སྣར་ངོ་བོ་མེ་ལ་རྣམ་པ་ཁྲག་གི་ཐིག་ལེ་སྲན་མ་ཙམ་ཞིག་་
རྣམས་གསལ་གདབ། རླུང་གི་གནད་ཁ་སྦྱོར་བཟུང་བས་གཡན་གཡོན་གྱི་རྩ་གཉིས་་་་་
འདར་ཕྲིལ་བ་དང་བཅས་པས། དབུ་མ་ལ་གཅེར་ཏེ་གསོར་བསྒྲིལ་བ་བཞིན་ཧྲིལ་ཧྲིལ་་་་
བྱས་པས། དབུ་མའི་མས་སྣེས་ཁྲག་གི་ཐིག་ལེ་དེ་ཧར་ཧར་བཏང་བར་བསམ། རྗེས་་་
ལྟ་བ་བསྐྱང་བ་སོགས་འདྲའོ། །ལྔ་པ་ཐིག་ལེའི་རྣལ་འབྱོར་ལ། སྙིང་གའི་ཉི་ཟླ་་་་་་
སྦྱོར༑ ལྟེ་བའི་དཔའ་བོ་འབའ་ཞིག །གསང་གནས་བདེ་བའི་ཐིག་ལེ། མཛོད་སྤུ་་་
སྐྲ་དཀར་ས་བོན་དང་བཞི་ལས། དང་པོ་ནི། བསམ་གཏན་གྱི་ཡན་ལག་དགུ་ཚང་་་་་
བར་བྱས་ལ་ལུས་སྐྱིལ་ཀྲུང་བྱ། སྙིང་སྒོ་ང་སྟོང་པ་ལྟ་བུའི་ནང་དུ་འོག་ཏུ་ཟླ་བ་སྟེང་དུ་ཉི་་
མ་དེ་གཉིས་སྲན་མ་བཀས་པ་ཙམ་གྱི་བར་དུ་ཐིག་ལེ་ཁ་དོག་དཀར་དམར། རྣམ་་་་་་
གསལ་བ། ངོ་བོ་བདེ་སྟོང་ཆོས་སུམ་ལྡན་བསམ། དེ་ནས་དེ་ལ་ཡིད་ཅུང་ཟད་ཅིག་་་་་
གཏད་པས། ཐིག་ལེ་ལས་སིང་ཟེར་བའི་སྒྲ་ལ་བརྟེན་ནས་སྟེང་གི་ཉི་མ་ལ་བུ་ག་རྟ་་་་་
ཤོང་བ་ཙམ་ཞིག་བྱུང་བར་བསམ། དེ་ནས་རླུང་ཁ་ནས་སྒྲ་མེད་དུ་བཀང་བས་བུ་ག་ནས་་
ཐིག་ལེ་ལ་སིབ་སིབ་ཐིམ། དེ་ནས་བསྒོམས་པས་ཏིང་ངེ་འཛིན་དམིགས་པ་གསལ་་་་་་
རབ་ཀྱི་མཐར་ཐུག་པ་སྐྱེའོ། །མ་གཞན་ཡང་མངོན་ཤེས་མྱུར་དུ་འཆར། གཉིས་པ་་་་་
སྔོན་འགྲོ་སྤྱི་དང་མཐུན། ལུས་སྐྱིལ་ཀྲུང་དུ་བཅས་ལ། ལྟེ་བར་ཐིག་ལེ་ཁ་དོག་དཀར་
དམར༑ རྣམ་པ་གསལ་བ། བདེ་སྟོང་ཟུང་དུ་འཇུག་པ་ཆོས་སུམ་ལྡན་ཞིག་བསམས་་་་
ལ༑ སྟེང་རླུང་རྩོལ་བ་བཀག་སྟེ་སྲོག་ནས་སམ། ཁ་ནས་སྒྲ་མེད་དུ་བཀང་སྟེ་མནན་་་་
ལ་ཐིག་ལེ་ལ་བསྟིམ། ཏིང་ངེ་འཛིན་མི་རྟོག་པ་མྱུར་དུ་སྐྱེའོ། །གསང་གནས་བདེ་བའི་
ཐིག་ལེ་ནི། སྔོན་འགྲོ་སྔ་མ་དང་འདྲ། ལུས་ཙོག་པུ། རྡོ་རྗེའི་བུམ་པར་ཐིག་ལེ་པདྨ་
རྭ་ག་ལྟ་བུ་དམར་བ་རྣམ་པ་བདེ་གསལ་ངོ་བོ་ཟུང་འཇུག་ཆོས་སུམ་ལྡན་དུ་བསམས་ལ། །
འོག་རླུང་ཆེར་བསྐུམས་ལ་བསྟིམ། གློད་རྩ་ན་དལ་བུས་གློད། དྲག་ཤུལ་དུ་གློད་ན་་་་་
269

ཐིག་ལེ་ཉམས་ཏེ་འགྲོ་གསུངས། དེ་ལྟར་བསྒོམས་པས་ནོར་བུ་འགས་པ་སྙམ་བྱེད་པའི་
བདེ་བ་འབྱུང༌། ཐིག་ལེ་འཛག་པའམ། ཆགས་པ་སྐྱེས་ན་བགྲད་པའི་མཐའ་འམ་་་་་
མཛོད་སྤུར་ཤེས་པ་གཏད། དེས་ཞིའོ། །དེ་ཙམ་ན་ལྟེ་བ་འགྱུར་བ་བྱས་པས་ལུས་་་་་
ཐམས་ཅད་ལ་བདེ་བས་ཁྱབ་པ་སྐྱེའོ། ། རླུང་འོག་རླུང་བྱ། ཏིང་ངེ་འཛིན་བདེ་བ་མྱུར་་་་
དུ་སྐྱེའོ། །མཛོད་སྤུ་སྐུ་དཀར་ས་བོན་ནི། སྔོན་འགྲོ་སྔར་དང་འདྲ། ལུས་གནད་་་་་
སྐྱིལ་ཀྲུང་། མཛོད་སྤུར་ཧཾ་འཁྱོག་པོ་མགོ་ཐུར་ལ་ལྟ་བ་བསམ། དེ་ནས་རྩོལ་བའི་རླུང་
ཕྱིར་རྒྱུ་བའི་དུས་སུ་ལྕེ་ཆུང་གི་རྒྱབ་ནས་སོང་ནས་ཧཱུྃ་ལ་ཕོག་པས་ཧཱུྃ་ལས་བདུད་རྩིའི་རྒྱུན་་་་
ལྕེ་ཆུང་གི་གསུམ་གྱི་བར་དུ་བབས། དེ་ལས་བབས་པས་སྙིང་གའི་ཧཱུྃ་ཚིམ་པར་བསམ།
དེ་ལ་ཤེས་པ་གཏད། ཡང་ནང་དུ་འཇུག་པ་ནའང་འབབས། དེ་ལ་ཤེས་པ་གཏད།
མུ་ཏིག་གི་རྡོག་མའམ་འོ་མའི་རྒྱུན་ལྟ་བུ་འཛག་པ་གཉིས་སེམས་ཉམས་དང་སྦྱར།
སྐབས་སུ་ལྕེ་རྩ་འགུལ་བ་ཙམ་བྱ། ཨོག་མས་ཨོལ་མདུད་མནན། ལྕེ་རྩེ་རྐན་ལ་སྦྱར་་
ཏེ་བསྒོམ། རླུང་སྲོག་རྩོལ་དང་བསྟུན། ཡོན་ཏན་སྐྲ་དཀར་དང་གཉེར་མ་སྤང་ཞིང་་་་་
ཁམས་བརྟས་པར་བྱེད་དོ། །རྗེས་ལྟ་བ་བསྐྱང་བ་སོགས་འདྲ། གཉིས་པ་འཁོར་ལ་་་་
ལ་བརྟེན་པ་ལ་འཁོར་ལོ་གཅིག་ལ་བརྟེན་པ་རྣོ། གཉིས་ལ་བརྟེན་པ་མྱུར། བཞི་་་་་
བརྟེན་པ་བརྟན་ཞེས་བྱ་བ་གསུམ་གྱི། དང་པོ་ནི། ལུས་ཀྱི་གནད་ཙོག་པུ། སེམས་
ཀྱི་གནད་བཤང་སྒོར་ལས་ཀྱི་རླུང་གཞུ་བདུངས་པ་ལྟ་བུ་དང་། སུམ་མདོར་ཡེ་ཤེས་ཀྱི་་་
མེ་གྲུ་གསུམ་རང་བཞིན་གྱིས་གནས་པ་གསལ་གདབ། ལྟེ་བ་སྤྲུལ་པའི་འཁོར་ལོ་རྩ་་་་
འདབ་དྲུག་ཅུ་རྩ་བཞི་པའི་དབུས་སུ་རྩ་མདུད་གྲུ་གསུམ་གྱི་ནང་དུ་ནང་ལྟར་བཤད་པའི་རྡོ་་
རྗེ་བདག་མེད་མ་ཞེས་བྱ་བ་ༀ་ཤིན་ཏུ་ཆ་ཕྲ་བ། ནང་སྐོར་འདབ་མ་བརྒྱད་ལ་དབྱངས་་་་
གསལ་སྡེ་ཚན་བརྒྱད་ཀྱི་ཐོག་མ། ཨ་ཀ་ཙ་ཊ་ཏ་པ་ཡ་ཤ་བརྒྱད་ཁ་དོག་དམར་པོ་གཡས་
སྐོར༑ ཕྱི་སྐོར་འདབ་མ་དྲུག་ཅུ་རྩ་བཞི་ཡི་གེ་དགོད་པ་དང་བྲལ་བ་གསལ་གདབ།
རླུང་གི་གནད་འོག་སྒོ་ཨ་ལོང་འབྱེད་འཛུམ་གྱི་སྦྱོར་བ་ལན་གསུམ་གྱི་ཐ་མ་ལ་འཐེན་པ་
སུམ་མདོའི་མེ་སྦར་ཏེ། ལྟེ་བའི་ཨོཾ་ལ་ཕོག་པས། ཨོཾ་ལས་མེ་ཁ་དོག་དམར་བ། ངོ་
བོ་ཚ་བ། རང་བཞིན་མཉེན་པ་སྟེ་ཆོས་སུམ་ལྡན་དང་པོར་སོར་གཅིག་ཙམ། དེ་ནས་་་
270

སོར་གཉིས། དེ་ནས་སོར་གསུམ། དེ་ནས་སོར་བཞི་ཙམ་རྣོ་བ་མྱུར་བ་འབར་བ་ལ་་་་
སེམས་གཏད། རླུང་རིམ་གྱིས་ཁ་སྦྱར་ལ་བསྒོམ། དེས་ལྟེ་བའི་འོག་ཏུ་དྲོད་ཚ་འུར་་་་་
གྱིས་འོང་བ་ལ་སོགས་པ་ཉམས་གང་སྐྱེས་ཀྱང་ངོ་ཤེས་པར་བྱ། རྗེས་ལྟ་བ་བསྐྱང་་་་་་
སོགས་འདྲ། ཉམས་མྱོང་སྐྱེ་སླ་བའི་དམིགས་པ་ཡིན་པས་རྣོ་བ་ཞེས་བྱའོ། །གཉིས་ལ་
བརྟེན་པ་ནི་ལུས་གནད་འདྲ། སྔར་གྱི་ལྟེ་བའི་འཁོར་ལོའི་སྟེང་དུ་སྙིང་ག་ཆོས་ཀྱི་འཁོར་་
ལོའི་རྩ་འདབ་བརྒྱད་པའི་ལྟེ་བ་ལ་ཧཱུཾ་སྔོ་སྐྱ་དངུལ་ཆུ་ལྟ་བུ་མགོ་བོ་ཐུར་ལ་ལྟ་བ་འཐིག་་་་
ཁད་པ་འདབ་མ་བརྒྱད་ལ་ཡི་གེ་དགོད་པ་དང་བྲལ་བ། སྙིང་གའི་ཧཱུྃ་དང་ལྟེ་བའི་་་་་
གཉིས་རྩ་དབུ་མ་ཤིན་ཏུ་ཆ་ཕྲ་བས་ཟུང་སྦྲེལ་བ་ནང་གི་ཧེ་རུ་ཀ་ཡབ་ཡུམ་གྱི་ངོ་བོར་་་་་
བསམས་ལ། འོག་སྒོ་འབྱེད་འཛུམ་གྱི་སྦྱོར་བས་སུམ་མདོའི་མེ་སྦར། ལྟེ་བའི་ཨོཾ་ལ་་་་
ཕོག་པས། ཨོཾ་ལས་མེ་ཤིན་ཏུ་ཕྲ་བ་གློག་གི་ཟེར་མ་ལྟ་བུ་ཞིག་དབུ་མའི་ནང་ནས་སོང་་་་
སྟེ༔ ཧཱུྃ་ལ་རེག་པས་ཧཱུྃ་ལས་བྱང་ཆུབ་ཀྱི་སེམས་ཀྱི་རྒྱུན་ཤིན་ཏུ་ཕྲ་བ་ཞིག་འཛག་ནས་ཨོཾ་
ལ་ཐིམ་པས་ཨེ་དྲག་ཏུ་འབར་བའི་འབར་འཛག་དཀར་དམར་འདྲེས་པ་ལ་སེམས་གཏད།
རླུང་རིམ་གྱིས་ཁ་སྦྱར། ལུས་དང་སེམས་གཉིས་ཀ་བསྒྲིམས་ལ་བསྒོམ། རྗེས་ལྟ་བ་་་
བསྐྱང་བ་སོགས་འདྲ། འཁོར་ལོ་བཞི་ལ་བརྟེན་པ་བརྟན་པ་ནི། སྤྱིར་འཁོར་ལ་་་་་
༤
རྣམས་ཀྱི་གནས་ཚུལ། གསང་གནས་ཀྱི་འཁོར་ལོ་ཝ་གཤོར་ལྟ་བུ། ལྟེ་བ་སྒོ་་་་་
བཅིངས་པ་ལྟ་བུ། སྙིང་ག་པདྨ་བྱེ་བ་ལྟ་བུ། མགྲིན་པ་ཐལ་མོ་གྱེན་ལ་བཀན་པ་ལྟ་བུ།
སྤྱི་བོ་གདུགས་ཕུབ་པ་ལྟ་བུར་གནས་ཞེས་གསུངས་ལ། ལམ་དུ་བྱེད་པའི་ཚེ་ལྟེ་བ་དང་་་་
མགྲིན་པའི་འཁོར་ལོ་པདྨ་ཁ་གྱེན་དུ་བྱེ་བ་ལྟ་བུ་དང་། སྙིང་ག་དང་སྤྱི་བོའི་འཁོར་ལ་་་་་
གདུགས་ཕུབ་པ་ལྟ་བུར་བསམ་མོ། །ཉམས་སུ་ལེན་པའི་ཚུལ་ནི། ལུས་ཀྱི་གནད་་་་་
ཙོག་པུ། སེམས་ཀྱི་གནད་ལས་བྱེད་པའི་འཁོར་ལོ་གཉིས་སྔར་ལྟར་གསལ་གདབ།
ལྟེ་བ་སྤྲུལ་པའི་འཁོར་ལོ་རྩ་འདབ་དྲུག་ཅུ་རྩ་བཞིའི་དབུས་སུ་ཨོཾ། ནང་སྐོར་གྱི་འདབ་
མ་བརྒྱད་ལ་གཡས་སྐོར་དུ་ཨ་ཀ་ཙ་ཊ་ཏ་པ་ཡ་ཤ་བརྒྱད། ཕྱི་སྐོར་གྱི་འདབ་མ་དྲུག་ཅུ་་་
རྩ་བཞིའི་མདུན་ནས་གཡོན་སྐོར་གྱིས་ཨཱ་ལི་བཅུ་དྲུག་པ་ཕྲག་གཉིས། གཡས་སྐོར་གྱིས་
ཀཱ་ལི་ཧ་དང་ཀྟ་སྤངས་པ་ཕྲག་གཅིག་སྟེ། ཐམས་ཅད་ཁ་དོག་དམར་པོ་མགོ་གྱེན་ལ་་་་་
271

བལྟ་བ། སྙིང་ག་ཆོས་ཀྱི་འཁོར་ལོ་འདབ་མ་བརྒྱད་པའི་དབུས་སུ་ཧཱུྃ། ཕྱོགས་བཞིར་་་་
བྷཾ་ཨཱི་ཛཾ་ཁཾ། མཚམས་བཞིར་ལཾ་མཱི་པཾ་ཏྭཾ། ཡིག་འབྲུ་ཐམས་ཅད་ཁ་དོག་ནག་པོ་མགོ་
ཐུར་ལ་བལྟ་བ། མགྲིན་པ་ལོངས་སྤྱོད་ཀྱི་འཁོར་ལོ། རྩ་འདབ་བཅུ་དྲུག་པའི་དབུས་་་
སུ་ཨོ། འདབ་མ་རྣམས་ལ་ཨཱ་ལི་བཅུ་དྲུག་གཡོན་སྐོར། ཡིག་འབྲུ་ཐམས་ཅད་ཁ་དོག་
དམར་པོ་མགོ་གྱེན་ལ་བལྟ་བ། སྤྱི་བོ་བདེ་བ་ཆེན་པོའི་འཁོར་ལོ་རྩ་འདབ་སོ་གཉིས་་་་་
པའི་དབུས་སུ་ཧཾ། འདབ་མ་རྣམས་ལ་མདུན་ནས་གཡོན་སྐོར་གྱིས་ཨཱ་ལི་བཅུ་དྲུག །
གཡས་སྐོར་གྱིས་ཀ་ནས་ཏ་རྣལ་མའི་བར་ཡིག་འབྲུ་ཐམས་ཅད་ཁ་དོག་དཀར་པོ་མགོ་ཐུར་་
ལ་བལྟ་བ། གཡས་རོ་མ་དམར་མོ་ཁ་གྱེན་ལ་བལྟ་བ། གཡོན་རྐྱང་མ་དཀར་མོ་ཁ་
ཐུར་ལ་བལྟ་བ། དབུས་ཀུན་འདར་མ་དཀར་ལ་དམར་བའི་མདངས་ཅན་ཏེ་རྩ་གསུམ་་་་
པོ་འཁོར་ལོ་བཞིའི་གནས་སུ་འཛོམ་ཞིང་སྤྱི་བོ་ནས་ལྟེ་བའི་བར་དུ་སྲོག་ཤིང་གི་ཚུལ་་་་་་
གནས་པར་བསམས་ལ་གསལ་གདབ། ཐེབས་པ་ན་འོག་སྒོ་འབྱེད་འཛུམ་གྱི་སྦྱོར་བས་་་
བཤང་སྒོའི་རླུང་གཡོས། སུམ་མདོའི་མེ་སྦར། ལྟེ་བའི་ཨོཾ་ལ་ཕོག་པས་ཨོཾ་དམར་ཧུར་
གྱིས་འབར་ཏེ། མེ་ལྕེ་ཕྲ་མོ་གློག་གི་ཟེར་མ་ལྟ་བུ་ཞིག་གཡས་རོ་མ་ནས་སོང་། སྙིང་་་་
གའི་ཡིག་འབྲུའི་ཁམས་ཞེན་ཐོགས་མེད་པར་བཅོམ། ཡང་རོ་མ་ནས་སོང་མགྲིན་པ་་་་
ཡིག་འབྲུའི་ཁམས་རྣམས་བཅོམ། ཡང་རོ་མ་ནས་སོང་སྤྱི་བོའི་ཧཾ་ལ་རེག་པས་ཧཾ་ཞུ་བའི་་
བྱང་ཆུབ་ཀྱི་སེམས་ཀྱི་ཐིག་ལེ་གཡོན་རྐྱང་མ་ནས་བབས། མགྲིན་པའི་ཡིག་འབྲུ་རྣམས་
གསོས་བཏབ་ཅིང་རྒྱས་པར་བྱས། ཡང་གཡོན་རྐྱང་མ་ནས་སོང་། སྙིང་གའི་ཡིག་་་་་་
འབྲུ་རྣམས་གསོས་བཏབ་ཅིང་རྒྱས་པར་བྱས། ཡང་རྐྱང་མ་ནས་སོང་སྟེ་ལྟེ་བའི་ཨོཾ་ལ་་་་་
ཕོག་པས་ཨོཾ་གསོས་ཏེ་ཆེར་འབར་བས་དབུ་མ་ཅུང་ཟད་ཁ་བྱེ་ནས་མེ་ལྕེ་ཤིན་ཏུ་ཆ་ཕྲ་་་་་
གློག་གི་ཟེར་མའི་ཚུལ་གྱིས་དབུ་མ་ནས་ཡར་སོང་སྟེ་སྙིང་གའི་ཧཱུྃ་དང་མགྲིན་པའི་ཨོ་གཉིས་
ཞེན་ཐོགས་མེད་པར་བཅོམ་སྟེ། སྤྱི་བོའི་ཧཾ་ལ་རེག་པས་ཧཱུྃ་ལས་བདུད་རྩིའི་རྒྱུན་ཆ་ཕྲ་བ་
དབུ་མ་ཉིད་ནས་བབས་ཏེ། མེ་དེ་རིམ་གྱིས་བདས་ནས་མགྲིན་པའི་གནས་སུ་འབར་་་་་
འཛག་ལ་སེམས་གཏད། ཡང་རིམ་གྱིས་བདས་ནས་སྙིང་གའི་གནས་སུ་འབར་འཛག་་་་
ལ་སེམས་གཏད། ཡང་རིམ་གྱིས་བདས་ནས་ལྟེ་བའི་གོང་སོར་བཞི་ཙམ་གྱི་གནས་སུ་་་
272

ཡིད་འཇུག་པའི་སར་འབར་འཛག་ལ་སེམས་གཏད་དེ་འབར་བ་དྲགས་ན་ཡར་དེད། །
འཛག་པ་དྲགས་ན་མར་དེད་དེ། དཀར་དམར་སྐྲ་ཤད་འཛིངས་པ་ལྟ་བུ་ལ་སེམས་དྲག་་་་
ཏུ་གཏད་ཅིང་རླུང་རིམ་གྱིས་ཁ་སྦྱར་ལ་བསྒོམ་མོ། །རྗེས་ལྟ་བ་བསྐྱང་བ་སོགས་འདྲ།
གསུམ་པ་མན་ངག་གི་གནད་ལ་བརྟེན་པའི་མྱུར་བ་ལ། མེ་དམར་སྐྱ། མེ་འབར་བ།
ཐིག་ལེའི་འཐབ་མོ། མེའི་འཁོར་ལོ། མེ་དྲག་ཏུ་འབར་བ། མེ་ཆེར་འབར་བ། །
ཐམས་ཅད་མེར་འབར་བ་ལ་དམིགས་པ་དང་བདུན་གྱི་དང་པོ་ནི། ནུས་ན་མཎྜལ་དང་་་་
ས
ཡི་གེ་བརྒྱ་པའི་རྣལ་འབྱོར་སྔོན་དུ་བཏང་ལ། ཉམས་སུ་ལེན་པའི་ཚེ་བསམ་གཏན་གྱི་་་་
ཡན་ལག་གཞན་ཐམས་ཅད་སྔར་བཞིན་ལ། ལུས་ཀྱི་གནད་ཐབས་འགལ་གྱི་ཕྱག་རྒྱ་་་་
བཅོ་བརྒྱད་བཅའ་སྟེ། དེ་ཡང་ལུས་གནད་ཙོག་པུར་བྱས་ལ་སྒོམ་ཐག་བཅུག ། རྐང་་་་
པའི་ལོང་བུ་གཉིས་བསྣོལ་ལ་ལག་པ་གཉིས་ཀྱང་བསྣོལ་ཏེ་དཔུང་པ་ལ་འཁྱུད་པས་གྲུ་་་་
གསུམ་དྲུག་འབྱུང་སྟེ། ཕྱི་དབྱིབས་ཀྱི་ཐབས་འགལ་དྲུག །དེ་བཞིན་དུ་རྩ་ཡི་གེ་དང་།
ཁམས་བདུད་རྩི་ལ་ཡང་དྲུག་དྲུག་སྟེ་བཅོ་བརྒྱད་དམ། ཞིབ་ཏུ་རྩིས་ན་རླུང་ལ་ཡང་ཡོད་་་་
གསུངས༑ སེམས་ཀྱི་གནད་རང་གི་ལུས་ཁོག་སྟོང་དུ་དམིགས་ལ། དེའི་ནང་དུ་ག་་་་
ནས་བྱུང་ཆ་མེད་པར་མེ་དམར་སྐྱ་ཞིག་ལྷབ་ཀྱིས་བྱུང་སྟེ་ལུས་ཀྱི་ནང་ཐམས་ཅད་གང་བར་་་
བསམ་ཞིང་ཤེས་པ་མེ་ལ་དྲག་ཏུ་གཏད། རླུང་གི་གནད་འོག་རླུང་ཅུང་ཟད་བསྐུམ།
སྟེང་རླུང་རན་ཚད་དུ་མནན་ལ་ཡིད་ཀྱིས་གྲངས་བཟུང་སྟེ་མི་ཐུབ་ན་དལ་བུས་གཏང་།
དེ་ལྟ་བུའི་གྲངས་ཅན་བཅུ་གཉིས་དང༌། ཡིད་ཀྱིས་གྲངས་མ་བཟུང་བའི་གྲངས་མེད་བཅུ་
གཉིས་སྦྲེལ་ཏེ། ཐུན་རེ་ལ་རླུང་སྦྱོར་ཉི་ཤུ་རྩ་བཞི་རེ་བར་མ་ཆད་པར་བསྒོམས་ལ་ལམ་་་
སྦྱང་༑ སྔར་བཞིན་ལྟ་བ་བསྐྱང་། ཉམས་བྱུང་རྒྱལ་དུ་ལ་དོར། ཐུན་གྲངས་ཡོད་དེ་་་
ཐུན་བཞི། ཐུན་ཚོད་ཡོད་དེ་རླུང་སྦྱོར་ཉེར་བཞི། ཡིད་འཇུག་ཡུལ་མི་བརྟག །
ཁམས་ཚོད་ཀྱང་མི་གཟུང་། ཟས་དང་སྤྱོད་ལམ་གྱི་ལྕག་གིས་བསྐུལ་ཏེ་མན་ངག་་་་་་
གནད་འདི་རྣམས་འོག་མ་དྲུག་ལའང་ཤེས་པར་བྱའོ། །མེ་འབར་བ་ལ་བསླབ་པ་ནི།
གཞན་ཐམས་ཅད་སྔར་དང་འདྲ་བ་ལས་རྐང་མཐིལ་གཉིས་སུ་རོ་དམར་ནག་རེ་བསམ།
རྐང་པའི་སོར་མོ་རྣམས་ཅུང་ཟད་བསྒུལ་བས་རྐང་མཐིལ་ན་རང་བཞིན་གྱིས་གནས་པའི་་་་
273

རླུང་གཡོས་པས་རཾ་ལས་མེ་འབར་བ་ལོང་བུ་གཉིས་ཀྱི་ནང་ན་ཡར་སོང་བརླའི་རྩ་བོ་ཆེ་་་་་
གཉིས་ནས་བརྒྱུད་དེ་སུམ་མདོར་འཛོམ་པའི་མེ་རྣོ་བ་སྟེ་རྒྱ་ཁབ་ཀྱི་རྩེ་ལྟ་བུ། མྱུར་བ་སྟེ་
མར་མེ་རླུང་གིས་བསྐྱོད་པ་ལྟ་བུ། དྲག་པ་སྟེ་མེ་སྟག་ཕྲོམ་ཕྲོམ་འཕྲོ་བ། རྩུབ་པ་སྟེ་་་་
རེག་བྱ་ཤིན་ཏུ་ཚ་བའི་ཆོས་བཞི་ལྡན་ལ་དམིགས་པ་གཏད། རླུང་གི་གནད་གྲངས་ཅན་་་་
བཅུ་གཉིས་དང་། གྲངས་མེད་བཅུ་གཉིས་སྤེལ་བ་སོགས་འདྲའོ། །ཐིག་ལེའི་འཐ་་་་
མོ་ནི། སྔར་གྱི་དམིགས་པ་གཞིར་བྱས་ཏེ་མེའི་རྩེ་མོར་ཐིག་ལེ་དཀར་པོ་སྲན་མ་ཙམ་་་་་
ཞིག་དང་། དེའི་སྟེང་དུ་སོར་བཞི་ཙམ་དུ་ཐིག་ལེ་དམར་པོ་རིལ་མ་ཙམ་ཞིག་བསམ་སྟེ།
རླུང་བཟུང་བས་ཐིག་ལེ་སྟེང་མས་འོག་མ་ལ་ཐུག་རྒྱབ་སྟེ། ཐིག་ལེ་གཉིས་ཡང་ཡང་་་་་
འཐབས་པའི་མཚམས་ནས་མེ་སྟག་ཕྲོམ་ཕྲོམ་འཕྲོས་པས་ལུས་ཀྱི་ནང་ཐམས་ཅད་གང་་་་
ལ་ཡིད་གཏད་དོ། །མེའི་འཁོར་ལོ་ལ་དམིགས་པ་ནི། སྔར་གྱི་མེ་དེ་དྲང་ཐད་ཡོད་་་་
པའི་སྟེང་དུ་ཐིག་ལེ་དཀར་དམར་གཉིས་བརྩེགས་པ་སྲོག་ཤིང་ལྟ་བུ། དེའི་སྟེང་དུ་མེ་
འཁོར་ལོ་རྩིབས་བཞི་པ་གཅིག་བསྒོམས་ཏེ། དེ་འཁོར་བར་བསམ་པའམ། ཡང་ན་་་་་
རྩིབས་བརྒྱད་པ། རྩིབས་རེ་རེ་ལ་ཨཱ་ལི་རིང་ཐུང་གཉིས་ཀྱི་མགོ་ནང་དུ་བསྟན་པ་སྟེ།
ཕྱི་ཡིག་འབྲུའི་གནད། བར་འཁོར་ལོའི་གནད། ནང་སྲོག་ཤིང་གི་གནད་དེ།
གནད་གསུམ་ལྡན་དུ་གསལ་གདབ། དེ་ལྟ་བུའི་འཁོར་ལོ་དེ་ལུས་ལ་མ་རེག་པར་་་་་
གཡས་གཡོན་གང་རུང་དུ་འཁོར་བས་ལུས་ཀྱི་ནང་ཐམས་ཅད་མེ་སྟག་དམར་ཕྲོམ་ཕྲོམ་་་་་
གང་བར་བསམ། འདི་མན་ཆད་ལ་རླུང་ཁ་སྦྱར་དུ་བྱ། གཞན་ཐམས་ཅད་འདྲའོ། །
མེ་དྲག་ཏུ་འབར་བ་ནི། མེའི་འཁོར་ལོའི་སྟེང་དུ་མེ་ཁ་དོག་དམར་ནག་ངོ་བོ་ཚ་བ་རང་་་་་
བཞིན་མཉེན་པ་སྟེ་ཆོས་གསུམ་ལྡན་མེ་སྟག་དམར་ཕྲོ་ཕྲོ་འཕྲོ་བ་དང་བཅས་པ། སྤྱི་བོའི་་
ཡ་ཐོད་ལ་ཐུག་གི་བར་འབར་བར་བསམ་མོ། །མེ་ཆེར་འབར་བ་ནི། མེ་དེ་ཆེར་་་་་
འབར་བ་སྤྱི་བོ་ནས་ཐུར་དུ་ལོག་སྟེ་ལུས་ཀྱི་ཕྱི་ནང་ཐམས་ཅད་མེ་འབར་བར་བསམ་མོ། །
ཐམས་ཅད་མེར་འབར་བ་ནི། མེ་དེ་ཇེ་ཆེ་ཇེ་ཆེར་སོང་སྟེ་སྣང་དམིགས་ཀྱི་དངོས་པོ་་་་
ཐམས་ཅད་གཏུམ་མོའི་མེ་ཆོས་གསུམ་ལྡན་དུ་འབར་བར་བསམ་མོ། །རྗེས་ལྟ་བ་བསྐྱང་་
བ་ལ་སོགས་པ་ཐམས་ཅད་སྔར་བཞིན་ནོ། །
274

གསུམ་པ་དེ་དག་གི་སྐབས་སུ་དགོས་པའི་མན་ངག་གི་གནད་ནི། ཁྲིད་ཡིག་་་་
ལྕགས་མ་ལས། འདི་རྣམས་ཀྱི་སྐབས་སུ་བོགས་འབྱིན་རྣམ་པ་བརྒྱད་ཀྱིས་བོགས་་་་་
༧པས་ན
དབྱུང་བ་དང་། གདམས་ངག་དྲུག་གི་གནད་ཀྱང་འདི་སྐབས་སུ་དགོས་པ་ཡིན་ནོ། །
ཞེས་དང་། འདི་ཁམས་འདུས་པ་དང་པོར་འགྲོ་སྟེ། སྲུང་བ་སུམ་ཅུ་དང་། གེགས་་་
སེལ་རྣམས་ཀྱང་ལྷུས་ཆེ་བར་འདི་དག་གི་སྐབས་སུ་དགོས་པ་ཡིན་ནོ། །ཞེས་གསུངས་་་་
པའི་དོན་བོགས་འབྱིན་བརྒྱད་ནི། ལུས་སེམས་བསྒྲིམས་གློད་གཉིས་རེས་འཇོག །
ཐུན་དབྲི་བསྐྱེད་གཉིས་རེས་འཇོག ། ཁ་ཟས་རེས་འཇོག་དང་སྤྱོད་ལམ་བག་ཡངས་རེས་
འཇོག ་སེམས་ཀྱི་གནད་ཏིང་ངེ་འཛིན་སྣ་ཚོགས་སུ་འཕོ་བ། ཡུལ་སྣ་ཚོགས་ཀྱི་་་་་
བདུད་རྩི་བསྟེན་པ་སྟེ་བརྒྱད་པོ་འདི་ཡིན་ལ། གདམས་ངག་དྲུག་ནི། ལྟ་སྒོམ་གཉིས་་་
ལ་སོ་སོར་དུག་དབྱུང་། བདུད་རྩི་བསྟེན་ལ་དོར་བ་རྣམས་ཡིན་ཞིང་ཉམས་སུ་བླང་ཚུལ་་་
གདམས་ངག་དྲུག་གི་ཡིག་ཆུང་ལས་ཤེས་པར་བྱ། སྲུང་བ་སུམ་ཅུ་ནི། དོན་བསྡུས་མ་་
ལས༑ ཐབས་ལ་དད་པ་ལ་སོགས་རྣམ་པ་བརྒྱད། །ཤེས་རབ་སད་པ་རྣམ་པ་བཞི་་་་
ཡིས་བསྲུང་། །ནང་གི་བདུད་ལ་དབང་བཞིའི་བརྡ་ཡིས་བཟློག །གཉིས་ཀའི་ཐུན་་་་་
མོང་སྲུང་བ་བཅུ་བཞི་སྟེ། །ཞེས་གསུངས་པ་ལྟར་ཐབས་ཀྱི་ཕྱོགས་སུ་ལྷུང་བ་ལ་དད་་་་་
སོགས་ཀྱི་སྲུང་བ་བརྒྱད། ཤེས་རབ་ཀྱི་ཕྱོགས་སུ་ལྷུང་བ་ལ་སད་པ་བཞི་དང་དབང་་་་་
བཞིའི་བརྡས་སྲུང་བ་སྟེ་བརྒྱད། གཉིས་ཀ་ལ་ཐུན་མོང་དུ་གྲིབ་མ་དྲུག །འཛག་པ་་་་
དྲུག་སྒྲིབ་པ་གཉིས་སྲུང་བ་དང་བཅས་པས་སྲུང་བ་སུམ་ཅུར་འགྱུར་ཞིང་། དེ་ལས་་་་་
འཕྲོས་པའི་གེགས་སེལ་གྱི་མན་ངག་ཐམས་ཅད་ཀྱང་སྐབས་འདི་རྣམས་སུ་སྦྱར་ལ་ཉམས་་་
སུ་ལེན་ཚུལ་ཤེས་པར་བྱའོ། །གཉིས་པ་ལམ་དེ་བསྒོམས་པ་ལས་བྱུང་བའི་ལྟ་བ་ར་་་་་
བྱུང་གི་ཡེ་ཤེས་ནི། རྩ་ཡི་གེ་ལ་གནད་དུ་བསྣུན་པ་ལས་སྐྱེ། ནང་སེམས་ཀྱི་སྟེང་དུ་སྐྱེ།
རང་གི་ངོ་བོ་གསལ་བར་སྐྱེའོ། །དེ་ལ་བཞི་སྟེ། ཉོན་མོངས་རང་བྱུང་། རྣམ་རྟོག་་་་
རང་བྱུང་། སྣེལ་ཞི་རང་བྱུང་། གསལ་ཞིང་ཡང་ལ་མི་རྟོག་པ་རང་བྱུང་གི་ཏིང་ང་་་་་
འཛིན་ནོ། །དང་པོ་ནི། སྙིང་གའི་རིགས་ལྔའི་ཡི་གེའམ། བྷ་གའི་དཀྱིལ་འཁོར་གྱི་་
ཡི་གེ་ལྔར་རླུང་སེམས་དང་པོར་འདུས་པའི་རྐྱེན་གྱིས་དུག་ལྔ་རང་རྒྱུད་ལ་སྐྱེ། གཞན་་་་་
275

རྒྱུད་ལ་སྐྱེས་པར་སྣང་། དུག་ལྔ་འཇོམས་པའི་མཐོང་སྣང་དང་རྨི་ཉམས་འབྱུང་ལ། དེ་
བྱུང་རྒྱལ་དུ་བསྐྱངས་པ་ཉིད་ཀྱིས་གསལ་སྟོང་སྐྱོན་མེད་སྐྱེ། གསང་འདུས་ལས། ཉོན་
མོངས་པས་ནི་རབ་ཉོན་མོངས། ། བྱང་ཆུབ་དམ་པ་ཐོབ་པར་འགྱུར། །ཞེས་གསུངས། །
རྣམ་རྟོག་རང་བྱུང་ནི། རོ་རྐྱང་གི་མས་སྣར་རླུང་སེམས་དང་པོར་འདུས་པས་རླུང་སྤུ་གྲི་་་
སྟོབས་འཕེལ་ཏེ་གཟུང་འཛིན་གྱི་རྣམ་རྟོག་ཤིན་ཏུ་རགས་པར་སོང་ནས། ཤེས་པ་སྐད་་་་
ཅིག་ཀྱང་མི་གནས། ཐ་ན་གཉིད་ཀྱང་འཆག་པ་འབྱུང་ལ། དེ་བྱུང་རྒྱལ་དུ་བསྐྱངས་་་་
པས་གསལ་སྟོང་སྐྱོན་མེད་དུ་འགྲོ། རྩ་རྒྱུད་ལས། རྣམ་རྟོག་ཉིད་ཀྱིས་རྣམ་རྟོག་དང་། །
སྲིད་པ་ཉིད་ཀྱིས་སྲིད་པ་འདག །ཅེས་གསུངས། སྣེལ་ཞི་རང་བྱུང་ནི། སྔར་རླུང་་་་
སེམས་ཀྱི་འདུ་འཕྲོ་བྱེད་མ་མྱོང་བའི་དབུ་མ་ལ་བརྟེན་པའི་རྩ་སྣ་ཁོང་སྟོང་ལྟ་བུར། རླུང་
སེམས་དང་པོ་འདུས་པས་ཤེས་པ་གསལ་ཆ་ཆུང་ཞིང་གནས་ཆ་ཆེ་བའི་ཞི་གནས་ལྟེང་པོ་སྐྱེ་
ལ༑ དེ་བྱུང་རྒྱལ་དུ་བསྐྱངས་པས་གསལ་སྟོང་སྐྱོན་མེད་དུ་འགྲོ། སཾ་ཊི་ལས། ་་་
རྟོག་ཏིང་འཛིན་ལ་གནས་ན། །མཁའ་བཞིན་དྲི་མ་མེད་པར་འགྱུར། །ཞེས་གསུངས།
དེ་ལྟར་ན་དང་པོ་གཉིས་ནི་རྒོད་པས་བསྡུས་ལ། ཐ་མ་འདི་ནི་བྱིང་བས་བསྡུས་པའི་ཕྱིར་་
ཐ་མལ་པའི་བྱིང་རྒོད་དང་དབྱེ་དཀའ་བས་སྐྱོན་ཅན་ཞེས་བཏགས་ཀྱང་། དོན་ཏིང་་་་་
འཛིན་ཡིན་པས་སྐྱོང་ཤེས་ན་སྐྱོན་མེད་སྐྱེ་བའི་རྒྱུར་འགྱུར་རོ། །གསལ་ཞིང་ཡང་ལ་་་་
རྟོག་པ་རང་བྱུང་གི་ཡེ་ཤེས་ནི། ཟུང་འཇུག་གི་ཧཱུྃ་དུ་རླུང་སེམས་འདུས་པས་ཤེས་་་་་་་
གསལ་ཞིང་ཡང་བ་ཆོས་ཀྱི་སྐུའི་ཡེ་ཤེས་ལྟ་བུའི་ཉམས་སྐྱེ། རང་བྱུང་ངོ་བོ་ཉིད་འདི་ནི། །
ཆོས་ཀྱི་སྐུར་ནི་རབ་ཏུ་གྲགས། །ཞེས་གསུངས། འདི་གོམས་པས་འཇིག་རྟེན་ལས་་་་་
འདས་པའི་ཡེ་ཤེས་གྲུབ་མཐའ་སྙོགས་པར་འགྱུར་བས་སྐྱོན་མེད་ཅེས་བྱའོ། །སྐྱོན་མེད་་་་
མ་སྐྱེས་ན་བསྐྱེད་པའི་ཐབས་ནི། དབེན་པའི་གནས་སུ་བསམ་གཏན་གྱི་ཡན་ལག་དགུ་
སྔོན་དུ་འགྲོ་བས། མིག་བར་སྣང་ལ་མི་འཛུམ་པར་བལྟ་ཞིང་ཤེས་པ་རྩོལ་བ་ལྷོད་ཀྱིས་་
གློད་ལ་གསང་བ་སེམས་ཀྱི་མཚན་ཉིད། སྟོང་པ་སེམས་ཀྱི་རང་བཞིན། བཅོས་མིན་་་
སེམས་ཀྱི་ངོ་བོ་ཞེས་ཆོས་གསུམ་ལྡན་དུ་ཡང་དང་ཡང་དུ་དྲན་པའི་ངང་ནས་བཟོ་མེད་ལྷུག་
པར་བཞག་པས་གསལ་སྟོང་མཆོག་ཏུ་གྱུར་པ་མི་སྐྱེ་མི་སྲིད་གསུངས་སོ། །གསུམ་པ་་་་
276

གྲུབ་མཐའ་མ་འདྲེས་ལ་ཡོངས་སུ་རྫོགས་པ་ནི། དེ་ལྟར་འཇིག་རྟེན་པའི་ལམ་དུ་ལྟ་བ་་་
རང་བྱུང་གི་ཡེ་ཤེས་གོམས་པ་ལ་བརྟེན་ནས་འདས་ལམ་ས་བདུན་པ་ནས་བཅུ་པའི་བར་ལ་
རིགས་དྲུག་གི་སྐད་ཤེས། དེའི་སྐད་དུ་ཆོས་སྟོན། ཨཱ་ལི་ཀཱ་ལི་ལ་དབང་ཐོབ།
ཚིག་གི་མཆོག་འགྲུབ། སོ་སོ་ཡང་དག་པར་རིག་པ་བཞི་ལ་དབང་འབྱོར། ཐ་སྙད་་་་་
ལས་སད་ཚངས་པའི་དབྱངས་སུ་འགྱུར་བ་ལ་སོགས་པའི་ཡོན་ཏན་རྒྱུད་ལ་འཆར་བ་སྟེ།
མདོར་ན་དོན་དང་ཐ་སྙད་སྣ་ཚོགས་མ་འདྲེས་པར་སོ་སོར་ཤེས་ཤིང་ཡོངས་སུ་རྫོགས་པར་་
ངག་གཅིག་གིས་གཞན་ལ་སྟོན་ནུས་པའོ། །བཞི་པ་འདའ་ཀ་མ་འོད་གསལ་བ་ནི།
གལ་ཏེ་ཚེ་འདི་ལ་གྲུབ་མཐའ་སྙོགས་པར་མ་ནུས་ན་འདའ་ཀ་མའི་གདམས་ངག་དགོས་་་་་
པས༑ འཆི་ཀའི་དུས་སུ་དབུགས་རྩེགས་པས་རྐྱེན་བྱས་ནས་ལས་ཀྱི་རླུང་ནང་དུ་བཟློག་་
སྟེ་ཁྱབ་བྱེད་ཀྱི་རླུང་གཙོ་བོར་རྒྱུ་བས་རྩ་ཕྲན་བྱེ་བ་ཕྲག་ཕྱེད་དང་བཞིའི་རླུང་དང་། བྱང་་་་
སེམས་ཀྱི་སྟོབས་ཐམས་ཅད་རྩ་ཕྲན་སྟོང་ཕྲག་བདུན་ཅུ་རྩ་གཉིས་ཀྱིས་ཕྲོག །དེ་རྣམས་་་་
ཀྱི་སྟོབས་ཀྱང་འཁོར་ལོ་དང་འབྲེལ་བའི་རྩ་བརྒྱ་ཉི་ཤུས་ཕྲོག །དེ་རྣམས་ཀྱི་སྟོབས་ཀྱང་
ཡུལ་ཉི་ཤུ་རྩ་བཞིའི་རྩ་དང་སྙིང་གའི་རྩ་འདབ་བརྒྱད་དེ་སུམ་ཅུ་རྩ་གཉིས་ཀྱིས་ཕྲོགས་ནས་
རླུང་ཐམས་ཅད་ཡན་ལག་ལ་ལྷུང་བས་ཡན་ལག་གི་སོར་མོ་རེ་རེ་ཡང་ལྕི་ཡོར་བྱེད། རྩ་
སུམ་ཅུ་རྩ་གཉིས་ཀྱི་སྟོབས་ཀྱང་རོ་རྐྱང་གཉིས་ཀྱིས་ཕྲོགས་པས་དབུགས་ཤིན་ཏུ་རྒོད།
ཉི་ཟླའི་རྩ་རོ་རྐྱང་གཉིས་ཀྱི་སྟོབས་ཀྱང་སྒྲ་གཅན་གྱི་རྩ་དབུ་མས་ཕྲོགས་ཏེ་ས་ཆུ་ལ་ཐིམ་་་་་
པས་དབང་པོའི་སྒོ་ཐམས་ཅད་གཤེར། ཆུ་མེ་ལ་ཐིམ་པས་ཁ་སྣ་སྐམ། མེ་རླུང་ལ་་་་་
ཐིམ་པས་སྐྱིགས་བུ་འབྱུང་། ཟུག་གཟེར་ཆེ། རླུང་རྣམ་ཤེས་ལ་ཐིམ་པས་ཟུག་ཞི།
མིག་གྱེན་ལ་ཟློག །ཤེས་པས་ཡུལ་མི་འཛིན། རྣམ་པར་ཤེས་པ་འོད་གསལ་ལ་ཐིམ་་་
པས་རླུང་དང་བྱང་ཆུབ་ཀྱི་སེམས་ཐམས་ཅད་དབུ་མར་ཞུགས་ཏེ། རླུང་གི་ནུས་པས་སྟོང་
གསལ་མཆོག་གི་ཏིང་ངེ་འཛིན་སྐྱེ་ལ། དེ་ལ་འཆི་བ་འོད་གསལ་ཆོས་ཀྱི་སྐུའམ། འཆི་
བ་དོན་དམ་པའི་བདེན་པའམ། འཆི་བ་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱའོ། །དེ་
སེམས་ཅན་ཐམས་ཅད་ལ་འབྱུང་ཡང་ཕལ་ཆེར་གྱིས་ངོ་མི་ཤེས་ཤིང་རྣལ་འབྱོར་པ་ཟུང་་་་་
འཇུག་གི་ཏིང་ངེ་འཛིན་སྐྱོན་མེད་སྐྱེས་པ་ཞིག་ཡིན་ན། སྔར་འདྲིས་པའི་མི་དང་འཕྲད་པ་
277

ལྟར་ངོ་ཤེས་ཏེ། གཞི་ལ་གནས་པའི་འོད་གསལ་མ་དང་། སྒོམ་སྟོབས་ཀྱིས་མྱངས་་་་
པའི་འོད་གསལ་བུ་གཉིས་གཅིག་ཏུ་འདྲེས་ནས། དོན་གྱི་འོད་གསལ་ཞེས་བྱ་བ་བར་དོ་
མེད་པར་གྲུབ་མཐའ་སྙོགས་པར་འགྱུར་ལ། སྔར་ལམ་བསྒོམས་པའི་ཚེ་ལྟ་བ་ལ་གོམས་
འདྲིས་ཅུང་ཟད་ཡོད་ཀྱང་། ཟུང་འཇུག་སྐྱོན་མེད་ཀྱི་ཡེ་ཤེས་མ་སྐྱེས་པ་ཞིག་ཡིན་་་་་
སྐབས་འདིར་དཔེའི་འོད་གསལ་ཙམ་མངོན་དུ་བྱས་ཏེ་བར་དོ་མེད་པར་རིག་པ་འཛིན་པའི་་
མཁའ་ལ་སྤྱོད་པ་ལ་སོགས་པར་འགྱུར་རོ། །དེས་ན་འདི་སྦྱོང་བའི་ཚུལ་ནི། སྐྱོན་མེད་
ཀྱི་ལྟ་བ་བསྐྱེད་པའི་ཐབས་ཉིད་ལ་ནན་ཏན་དུ་བྱས་པ་ལས་བྱུང་བའི་ཉམས་མྱོང་གི་ལྟ་བ་་་
བར་མ་ཆད་པར་བསྐྱངས་ཏེ་གོམས་འདྲིས་བརྟན་ནས་མཐར་འཆི་བ་ལ་ཉེ་བར་གྱུར་པ་ན་་་་
བུ་ཕ་ཁྱིམ་དུ་འགྲོ་བ་ལྟར་བྲོད་པའི་འདུ་ཤེས་ཉིད་ཉེ་བར་བཞག་སྟེ། འཆི་བ་ལ་་་་་
འཇིགས་པ་དང་སྐྲག་པ་ལ་སོགས་པའི་བློ་ཅུང་ཟད་ཀྱང་མེད་པར་བྱས་ལ། བདག་གིས་
འཆི་བ་འོད་གསལ་ལ་འོད་གསལ་ཉིད་དུ་ངོ་ཤེས་པར་བྱའོ་སྙམ་པའི་དྲན་འདུན་དྲག་པོ་་་་
ཡང་དང་ཡང་དུ་བཏང་སྟེ། ཉམས་མྱོང་གི་ལྟ་བ་ལ་ལྷུག་པར་འཇོག་ཅི་ཐུབ་ཀྱི་ངང་ནས་
འཁྲུལ་སྣང་གི་དབང་དུ་མ་ཤོར་བར་བྱ་བ་ཉིད་ཡིན་ནོ། །
ལྔ་པ་བར་དོ་རང་བྱུང་གི་ཡེ་ཤེས་གསལ་ལ་རྟོག་མེད་ནི། གལ་ཏེ་འདའ་ཀ་མ་མི་
ཐེབས་པ་འདྲ་ན། གང་ཟག་ཐ་མའི་ལམ་བར་དོའི་གདམས་ངག་དགོས་པས། དེ་སྦྱང་
བའི་ཚུལ་ལ་གཉིས་ལས། སྔོན་འགྲོ་ནི། བདག་ལ་ནང་རང་བྱུང་གི་ཡེ་ཤེས་སྟོན་པའི་
བླ་མ་རྡོ་རྗེ་སློབ་དཔོན་གསུང་རྡོ་རྗེ་ལོངས་སྐུ་དྲན་པ། དེས་བསྟན་པའི་ལམ་ཙཎྜ་ལཱི་དྲན་་
པ༑ དེ་ལས་བྱུང་བའི་ལྟ་བ་རང་བྱུང་གི་ཡེ་ཤེས་དྲན་པ་སྟེ་གསུམ་འབྲེལ་བ་ཅན་དུ་དུས་་་
ཀྱི་ངེས་པ་གཅིག་ལ་དྲན་པར་བྱ་སྟེ། རྨི་ལམ་གྱི་རྐྱེན་གྱིས་ཀྱང་དེ་གསུམ་དྲན་པ་མ་བྱུང་་་
གི་བར་དུ་བསླབ་བོ། །དངོས་གཞི་ནི། དེ་ལྟར་གོམས་པའི་དབང་གིས་བར་དོའི་རྐྱེན་་
བདུན་ཤར་བ་ན་ཡང་སྔར་གྱི་དྲན་པ་གསུམ་འབྱུང་ཞིང་། བསྣམ་བྱ་ཡང་ཨཱ་ལི་ཀཱ་ལི་་་་
རྣམ་པར་ཤར་ཏེ། རྟེན་འབྲེལ་དེས་སྣང་བ་དང་བདག་གི་སེམས་རོ་གཅིག་ཏུ་གྱུར་ནས་་་་
བར་དོ་དེ་ཉིད་དུ་རིག་པ་འཛིན་པ་ལ་སོགས་པར་འགྱུར་རོ། །དྲུག་པ་འབྲས་བུ་ལོངས་་་་
སྤྱོད་རྫོགས་པའི་སྐུ་རང་བཞིན་གྱིས་ལྷུན་གྲུབ་ནི་འབྲས་བུའི་སྐབས་ཉིད་དུ་འཆད་པར་་་་་
278

འགྱུར་རོ། །གསུམ་པ་ཤེས་རབ་ཡེ་ཤེས་ཀྱི་དབང་དང་རྗེས་སུ་འབྲེལ་བ་ལ། ལམ་་་་་
དཀྱིལ་འཁོར་འཁོར་ལོ་ཐབས་ཀྱི་ལམ། ལྟ་བ་ལྷན་ཅིག་སྐྱེས་པ་ཡས་བབས་ཀྱི་དགའ་་་
བ་བཞི། གྲུབ་མཐའ་བདེ་སྟོང་རྒྱ་ཆུང་བ། འདའ་ཁ་མ་ནམ་འཆི་བའི་ཚེ་རྡོ་རྗེ་སེམས་་་
དཔའ་འབྱོན་པར་འགྱུར་བ། ཞར་བྱུང་བར་དོ་ལྷན་ཅིག་སྐྱེས་པའི་བདེ་བ། འབྲས་བུ་་
ཆོས་ཀྱི་སྐུ་རང་བཞིན་གྱིས་ལྷུན་གྲུབ་སྟེ་དྲུག་གི་དང་པོ་ལ་སྔོན་འགྲོ་དང་། དངོས་་་་་
གཞིའོ༑ །དང་པོ་ལ་ཁྲིད་ཀྱི་སྔོན་འགྲོ་དང་། ཐུན་གྱི་སྔོན་འགྲོ་གཉིས་ཀྱི་དང་པོ་ནི།
བསགས་སྦྱང་གཉིས་སྔར་བསྟན་པ་བཞིན་ལས། མཎྜལ་གྱི་རྣལ་འབྱོར་གྱི་མཐར་བླ་མ་
རང་ལ་བསྟིམ་སྟེ་སྙིང་གའི་དབུས་སུ་རང་གི་སེམས་ཉིད་གཉིས་སུ་མེད་པའི་ཡེ་ཤེས།
གསལ་སྟོང་ཕྱོགས་མེད་རིས་མེད་མཆོག་ཐུན་མོང་གི་དངོས་གྲུབ་ཐམས་ཅད་ཀྱི་གཞིར་་་་་
གྱུར་པ་སྟེ། ངེས་པ་དོན་གྱི་བླ་མ་ཡི་དམ་དབྱེར་མེད་དུ་ཤེས་པར་བྱས་ལ། དེ་ལ་་་་་
གསང་བ་ཟུང་འཇུག་སེམས་ཀྱི་མཎྜལ་དབུལ་ཏེ། དེ་ཡང་དོན་ཡིད་ལ་དྲན་བཞིན་པས།
ཆོས་དབྱིངས་ས་གཞིར་སྙིང་རྗེའི་རླན་གྱིས་བྱུགས། །སེམས་ཉིད་ལྷུན་པོ་ཚད་མེད་གླིང་
བཞིས་བརྒྱན། །ཟུང་འཇུག་ཉི་ཟླ་གཞན་དོན་འདོད་འཇོའི་བ། །ཆོས་སྐུའི་ལོ་ཏོག་་་་
གཟུགས་སྐུའི་ཕྲིན་ལས་སོགས། །དཔག་བསམ་ཤིང་འབྲུ་ལྷ་མིའི་ལོངས་སྤྱོད་ཀུན། །
རང་སེམས་བླ་མར་སྣང་བའི་སློབ་དཔོན་ལ། །གུས་པས་འབུལ་གྱིས་མཁའ་མཉམ་་་་་
སེམས་ཅན་ལ། །ཐུན་མོང་མཆོག་གི་དངོས་གྲུབ་སྩལ་དུ་གསོལ། ། ༀ་གུ་རུ་བུདྡྷ་་་་
སོགས་སྔར་བཞིན་བརྗོད་ལ་ཅི་ནུས་ཕུལ་ལོ། །གཉིས་པ་ནི། བསམ་གཏན་གྱི་ཡན་་་་
ལག་དགུ་རྒྱས་བསྡུས་གཉིས་པོ་གང་རིགས་སྔར་བཞིན་ལས་བླ་མའི་རྣལ་འབྱོར་གྱི་གསོལ་
འདེབས་ཀྱི་ཚིག །ཐུགས་ཀྱི་རྡོ་རྗེ་ཆོས་སྐུའི་ངོ་བོ་ཉིད། །ལྷན་སྐྱེས་སྟོན་མཛད་གསང་་
བའི་བླ་མ་ལ། །གསོལ་བ་འདེབས་སོ་སེམས་ལ་གསུམ་པ་སྩོལ། །ཕོ་ཉའི་ལམ་་་་་
བཟང་གོམས་པར་བྱིན་གྱིས་རློབས། །ལྷན་སྐྱེས་དགའ་བཞིའི་ལྟ་བ་རྟོགས་པ་དང༌། །
བདེ་སྟོང་ཆུང་ངུའི་གྲུབ་མཐའ་སྙོགས་པར་ཤོག ། ཚེ་འདིར་གྲུབ་མཐའ་སྙོགས་པར་་་་་
ནུས་ན། །རྡོར་སེམས་འབྱོན་པའི་འཕོ་བ་ཐེབས་པར་ཤོག །གལ་ཏེ་འཕོ་བའི་རྣལ་་་་་
འབྱོར་མ་ཐེབས་ན། །ལྷན་སྐྱེས་བདེ་བ་བར་དོའི་གདམས་ངག་ལ། །བརྟེན་ནས་རིག་
279

འཛིན་མཁའ་སྤྱོད་སོགས་འགྲུབ་སྟེ། །ཆོས་སྐུ་མངོན་དུ་འགྱུར་བར་བྱིན་གྱིས་རློབས། །
ཞེས་སྦྱར་རོ། ། །
གཉིས་པ་དངོས་གཞི་ལ་ལམ་རྒྱས་པ་དང་བསྡུས་པའོ། །དང་པོ་ལ་ལྔ་སྟེ།
རིག་མ་དག་པ། ལུས་ངག་མཉམ་པ། བྱིན་རླབས་མཉམ་པ། འདོད་པ་མཉམ་པ།
མན་ངག་གི་གནད་ཀྱིས་ཟིན་པའོ། །དང་པོ་ལ་དངོས་ཀྱི་ཕྱག་རྒྱ་དང་། ཡེ་ཤེས་ཀྱི་་་་
ཕྱག་རྒྱ་གཉིས་ལས། འདིར་ཕྱི་མ་སྟེ་ཡེ་ཤེས་ཀྱི་རིག་མ་ཞིག་ཡིད་ཀྱི་ཡུལ་དུ་བྱའོ། །
ལུས་ངག་མཉམ་པ་ནི། བདག་དང་ཕྱག་རྒྱ་གཉིས་སྐད་ཅིག་གིས་དཔལ་ཀྱེ་རྡོ་རྗེ་དང་།
རྡོ་རྗེ་བདག་མེད་མར་བསྒོམ་པ་ལུས་ལྷར་མཉམ་པ། གཉིས་ཀ་སོ་སོའི་སྙིང་པོ་ཟློ་་་་་
ངག་སྔགས་སུ་མཉམ་པ་སྟེ། རྩ་རྒྱུད་ལས། ལྷ་ཡི་གཟུགས་ཀྱི་སེམས་དང་ནི། །
དམ་ཚིག་སེམས་ཀྱང་གཅིག་པ་ཉིད། །ཅེས་དང་། གུར་ལས། བདག་ཉིད་ཧེ་རུ་་་་
ཀར་བྱས་ཤིང་། །རང་གི་བཙུན་མོ་དེར་བསྒོམས་ནས། །ཆགས་ཆེན་གྱིས་ནི་འདོད་་་་
སྤྱོད་ན། །དེ་ལ་ང་ནི་རྟག་ཏུ་མཉེས། །ཞེས་གསུངས་ཏེ། ལུས་ལྷར་བསྐྱེད་པ་ལྷ་
འདུ་ཤེས་སྤྲུལ་སྐུ་ལམ་བྱེད་ཀྱི་སྒྲུབ་ཐབས་སོ། །བྱིན་རླབས་མཉམ་པ་ནི་མཁའ་གས་་་་
བསྣོལ་མར་བྱིན་གྱིས་རློབ་པ་སྟེ། ཡབ་ཀྱིས་ཡུམ་གྱི་མཁའ་མི་དམིགས་ཏེ་སྟོང་པའི་ངང་་
ལས་ཨོཾ་ལས་པདྨ་དམར་པོ་འདབ་མ་བརྒྱད་པ་ཟེའུ་འབྲུ་ལ་ཨཱཡིས་མཚན་པར་བྱིན་གྱིས་་་་
བརླབ༑ ཡུམ་གྱིས་ཡབ་ཀྱི་གསང་བའི་གནས་མི་དམིགས་ཏེ་སྟོང་པའི་ངང་ལས་ཧཱུྃ་ལས་
རྡོ་རྗེ་སྔོན་པོ་རྩེ་ལྔ་པའི་ལྟེ་བ་ལ་ཧཱུཾ་དང༌། བུ་གར་ཕཊ་མགོ་ནང་བསྟན། མུ་ཏིག་་་་
ཕྲེང་བའི་དོད་ཨོཾ་གྱི་ཕྲེང་བས་བསྐོར་ཞིང་རྭ་དབུས་མའི་རྩེ་སཱ་ལས་རིན་པོ་ཆེའི་ཏོག་ཏུ་བྱིན་
གྱིས་བརླབས་པར་བསམ་སྟེ། མཁའ་གསང་སྔགས་ཀྱིས་བྱིན་གྱིས་བརླབས་པ་སྔགས་་་་
ཀྱི་འདུ་ཤེས་ལོངས་སྐུ་ལམ་བྱེད་ཀྱི་སྒྲུབ་ཐབས་སོ། ། འདོད་པ་མཉམ་པ་ནི། བདག་་་་
རིག་མ་ལ་བསྟེན་ནས་དགའ་བ་བཞིའི་རྟོགས་པ་བསྐྱེད་དེ་རྫོགས་པའི་བྱང་ཆུབ་ཐོབ་པར་་་་
འདོད་ལ། རིག་མ་བདག་ལ་བརྟེན་ནས་དེ་ལྟར་འདོད་པར་བསམ་སྟེ་འདོད་པ་མཉམ་པ་
ཆོས་སྐུ་ལམ་བྱེད་ཀྱི་སྒྲུབ་ཐབས་སོ། །མན་ངག་གི་གནད་ཀྱིས་ཟིན་པ་ལ། བྱང་ཆུབ་་
ཀྱི་སེམས་དབབ། གཟུང་། ཟློག །ཁྱབ། མི་ཉམས་བར་བསྲུང་བ་སྟེ་ལྔ་ལས།
280

དང་པོ་ནི། རིག་མ་དེའི་གཟུགས་ལ་བལྟ། སྒྲ་ལ་ཉན། དྲི་ལ་བསྣམ། རོ་ལ་་་་་
མྱོང་༑ ལུས་ཀྱི་གནས་ཅི་རིགས་པར་རེག །འཁྱུད་པ་དང་ཙུནྡྲ་ལ་སོགས་པ་བྱ། དེ་
དག་རེ་རེས་ཀྱང་འདོད་ཆགས་ཀྱི་མེ་སྦར་བས་ཐིག་ལེ་དབབ། བདེ་བ་བསྒོམ།
བགྲད་པའི་མཐས་བསྲུང་། གསང་ཐུབ་པར་བྱ་བ་དང་པོ་གཅེས་སོ། །དེ་ལ་བགྲད་་་་་
པའི་མཐས་བསྲུང་བ་ནི། ཁུ་ཚུར་སྙིང་གར་བསྣོལ། ཞྭ་བཞི་བསྒྲིམ། མིག་གྱེན་་་
དྲག་ཏུ་བགྲད། བཤང་ལམ་ལྷོད་ཀྱིས་གློད་དེ། སེམས་ནམ་མཁའ་ལ་ཁྱོད་ཀྱིས་་་་་
འཕང་གསང་ཐུབ་པར་བྱ་བ་དང་པོ་ནི་དངོས་སུ་སྙོམས་འཇུག་མི་བྱའོ། །དེ་ལྟར་ན་ཐིག་་
ལེ་དབབ་ཅིང་སྤེལ། སྤེལ་ཞིང་གཟུང་། གཟུང་ཞིང་ཟློག །ཅེས་བྱ་བ་གསུམ་་་་་
འབྲེལ་པ་ཅན་དུ་འབྱུང་སྟེ། སྐད་ཅིག་དང་པོ་ལ་བྱ་བ་མང་ཡང་བདེ་བ་ཆུང་བས་དག་ལ་་་
བའི་ཡེ་ཤེས་སོ། །དེ་ནས་སྐུ་གསུམ་ལམ་བྱེད་ཀྱི་སྒྲུབ་ཐབས་འདུ་ཤེས་གསུམ་དྲན་པའི་་
སྒོ་ནས་བོ་ལ་དང་ཀཀྐོ་ལ་མཉམ་པར་སྦྱར་ཞིང་། འདོད་ཆགས་ཀྱི་མེ་སྦར་བས་ཐིག་ལེ་
དབབ༑ བདེ་བ་བསྒོམ། བགྲོད་པའི་མཐས་བསྲུང་། གསང་ཐུབ་པར་བྱ་སྟེ་དངོས་་
སུ་མི་བསྲུབ་པའོ། །དེ་ནི་སྐད་ཅིག་གཉིས་པ་ལ་བྱ་བ་ཉུང་བདེ་བ་ཆེ་བས་མཆོག་དགའི་
ཡེ་ཤེས་སོ། །དེ་ནས་བསྲུབ་ཅིང་བསྲུབ་པའི་སྦྱོར་བ་བྱས་ཏེ་འདོད་ཆགས་ཀྱི་མེ་སྦར་་་་་
བས་ཐིག་ལེ་དབབ། བདེ་བ་མི་རྟོག་པ་དང་ལྡན་པ་བསྒོམ། བགྲད་པའི་མཐས་་་་་
བསྲུང་༑ གསང་ཐུབ་པར་བྱ་སྟེ་ཐིག་ལེ་མི་ཉམས་པར་བསྲུང་བ་གཅེསཔ
 ། སྐད་ཅིག་མ་
གསུམ་པ་ལ་བདེ་བ་ལ་ཡང་འདུན་པ་དང་བྲལ་བས་དགའ་བྲལ་གྱི་དགའ་བ། ཐིག་ལེ་་་
གཟུང་དཀའ་ན་སྟེང་རླུང་རྣམ་པར་འགོག་པའི་སྦྱོར་བ་ཞེས་བྱ་བ། གཡོན་པའི་སྲིན་ལག་
གིས་རྩོལ་བ་བཀག་སྟེ་སྲོག་ནས་དགང་། རོ་སྟོད་གཡས་སྐོར་དུ་གསིག །དེས་ཀྱང་་་་
མ་ཟིན་ན་རྒྱ་མཚོ་རི་རབ་ལ་བསྐམ་པ་སོགས་འོག་ནས་འབྱུང་བའི་འགྱུར་བ་དྲུག་པ། དེ་
ཙམ་ན་ཐིག་ལེ་ཟིན་པའི་རྟགས་རྣམས་འབྱུང་། དེ་ནས་རྡོ་རྗེ་དབྱིངས་ཀྱི་དབང་ཕྱུག་མའི་
རང་བཞིན་གྱི་རྩ་བཙལ་ཏེ། འདུ་ཤེས་གསུམ་ལྡན་གྱིས་སྙོམས་པར་ཞུགས་པས་རྡོ་རྗེ་་་་
དང་པདྨ་ཁ་སྦྱོར། གསང་རྩ་གཉིས་ཁ་སྦྱོར། ཐིག་ལེ་ཁ་སྦྱོར། རླུང་གཉིས་ཁ་སྦྱོར་་
ཏེ་ཁ་སྦྱོར་བཞིའི་གདམས་ངག་ཅེས་བྱ། སྐད་ཅིག་མ་བཞི་ལ་དགའ་བ་གོང་མ་གསུམ་གྱི་
28f

རྟོག་པ་འགགས་ཤིང་། བདེ་བ་ངེས་གཟུང་དང་བྲལ་བའི་ཏིང་ངེ་འཛིན་སྐྱེ་སྟེ་ལྷན་ཅིག་་་་
སྐྱེས་པའི་ཡེ་ཤེས་སོ། །ཏིང་ངེ་འཛིན་དེ་བསྐྱང་ཞིང་བགྲོད་པའི་མཐས་བསྲུང༌། །
གསང་ཐུབ་པར་བྱ་བ་ཐིག་ལེ་མི་ཉམས་པར་བསྲུང་བ་གཅེས་ཏེ། ཐིག་ལེ་ཉམས་ན་བདེ་
བའི་རྟེན་ཉམས་པས་ཡེ་ཤེས་མི་སྐྱེ་ཞིང་། འབྲས་བུ་སྡུག་བསྔལ་སྣ་ཚོགས་བསྐྱེད་པའི་་་་
ཕྱིར་རོ། །གཟུང་བ་ནི་རྒྱ་མཚོ་རི་རབ་ལ་བསྐམ་སྟེ་ལྟོ་བ་ཚིགས་པ་ལ་གཅེར། གླིང་་་་
བཞི་དབང་དུ་བསྡུ་སྟེ་རྐང་ལག་གཉིས་སོར་མོ་བསྐུམ། རོ་འཛིན་རང་གི་གནས་སུ་་་་
བཞག་སྟེ་ལྕེ་རྐན་ལ་སྦྱར། དབང་པོའི་མཆོག་སྟེང་དུ་བགྲད་དེ་མིག་བགྲད་ནས་སྤྱི་་་་
གཙུག་གི་ནམ་མཁའ་ལ་བལྟའོ། །ཟློག་པ་ནི། ངག་སྟོབས་ཀྱི་ཧཱུྃ་དྲག་ལ་རིང་་་་་་
དྲངས་ཏེ། ཁུ་ཚུར་སྙིང་གར་བསྣོལ། ཧཱུྃ་གི་སྒྲས་རླུང་ཕྱིར་དྲག་ཏུ་དྲངས། ཏིང་ང་་་་
འཛིན་ཧཱུྃ་ཕཊ་ཀྱི་མདའ་གཞུ་འཕང་སྟེ། རྡོ་རྗེའི་ལྟེ་བའི་ཧཱུྃ་གིས་ཕཊ་དྲངས། ཕཊ་ཀྱིས་
ཧཱུྃ་ཡར་ལ་ཕུལ་བར་བསམས་ལ་བཟློག་པ་ཁྱབ་པར་བྱ་བ་ནི། རླུང་གི་སྐེ་རགས་་་་་
བཅིངས་ཏེ། ལག་པ་གཉིས་སྐེད་པ་ལ་བསྐོར་བསྐོར་བྱ། ཞགས་པ་འཕང་སྟེ།
ལག་པ་གཉིས་བརྐྱང་བསྐུམ་དྲག་ཏུ་བྱ། གཏུན་ཤིང་གི་འཁོར་ལོ་བསྐོར་ཏེ། ལག་པ་་ ་
གཉིས་སྐེད་པར་འཇུས་ནས་རོ་སྟོད་བསྒྱུར། བུ་ཆུང་གི་སྤྱོད་ལམ་བྱ་སྟེ་ཕྱོགས་བཞིར་་་་་
ཕར་འགྱེལ་ཚུར་འགྱེལ་བྱའོ། །མི་ཉམས་པར་བསྲུང་བ་ནི། རྒྱས་པར་གཞུང་བཤད་་་་
རྣམས་ལས་འབྱུང་བ་བཞིན་དུ་ཉམས་སུ་བླང་ངོ་། །གཉིས་པ་ལམ་བསྡུས་པ་ལ།
སྦྱོར་བ་ཐུར་སེལ་གྱི་རླུང་དབང་དུ་བྱ་བ། དངོས་གཞི་ཐིག་ལེ་དབབ་གཟུང་དུས་གཅིག་་་་
ཏུ་བྱ་བ། རྗེས་བཅད་དེ་ཐིག་ལེ་མི་འཆོར་བར་བྱའོ། །དང་པོ་ནི། བསམ་གཏན་གྱི་
ཡན་ལག་སྔོན་དུ་འགྲོ་བས། ལུས་ཀྱི་སྤྱོད་ལམ་ལྡན་བྱས་ནས། །ལག་གཡས་ཉི་མ་་་་
གཡོན་པ་ཟླ། །པུས་མོ་གཉིས་ལ་བསྣོལ་མར་དགབ། །ཧཱུཾ་རིང་ཧཱུཾ་ཐུང་མདུན་དུ་དགུ། །
གཡས་གཡོན་དག་ཏུ་གསུམ་གསུམ་སྟེ། །འབུད་པ་གསུམ་དང་རྔུབ་པ་གསུམ། །
འཁོར་མ་དག་ཏུ་སྦྱར་བར་བྱ། ། ཉི་མ་དག་ནི་གསུམ་པ་ན། །སྦ་བ་སྦུབས་སུ་ནུབ་པར་
འགྱུར༑ །ཞེས་གསུངས་ཏེ་དེའི་དོན་ནི། ཁ་ཟས་བཅུད་ཅན་གྱིས་ཁམས་གསོས་ཏེ།
གནས་ཁང་དཔངས་མཐོ་བར་ཙོག་པུར་འདུག་ལ། ལག་མཐིལ་དུ་ཉི་ཟླ་གཉིས་བསམ་་་་
282

སྟེ་པུས་མོ་ལ་བསྣོལ་མར་བཀབ་ལ། ལག་ལེན་ལྟར་རླུང་རིང་བ་ཐུང་བ། ཤིན་ཏུ་ཐུང་
བ་གསུམ་མདུན་དུ་བཏུད་མར་འབུད། དེ་བཞིན་དུ་གཡས་སུ་གསུམ། མདུན་ད་་་་་
གསུམ༑ གཡོན་དུ་གསུམ། སླར་ཡང་མདུན་དུ་གསུམ་རྣམས་རྡུབ་པ་རིང་ཐུང་གསུམ་་
དང་སྤེལ་ཏེ་གཅིག་རྙིང་ལ་གཅིག་ཁོལ་མར་སྦྱང་། སེམས་ཀྱི་གནད་ཁམས་དྭངས་མ་་་་་
དང་རླུང་ཐམས་ཅད་དབུ་མ་ན་ཡར་སོག་སྦུབས་ནས་ཆུ་འདྲེན་པ་ལྟར་སིབ་སིབ་དྲངས་བར་
བསམ༑ དེ་ལྟར་སྦྱངས་པས་ཉི་མ་གསུམ་ན་ཐུར་སེལ་ལ་རང་དབང་ཐོབ་པའི་རྟགས་སུ་་
སྦ་བ་སྦུབས་སུ་ནུབ་པའམ་ཤིན་ཏུ་ཐུང་བར་འགྱུར་རོ། །དེ་ལྟར་བྱས་པས་མགོ་བོ་ན་བ་་
དང་སྐྱུག་བྲོ་བ་བྱུང་ན་སྲིན་པོའི་ལམ་གློད། སྙིང་ག་ཚ་ལམ་བ་དང་དྲི་ཆེན་དྲི་ཆུ་སྡོམ་་་་་
གྱེན་ཐུར་དུ་བཅག་གོ །དངོས་གཞི་ནི། བསམ་གཏན་གྱི་ཡན་ལག་སྔོན་དུ་འགྲོ་བས།
བྱིན་གྱིས་བརླབས་སོགས་བྱས་ནས་ནི། །སྲིན་པོའི་ལམ་ནི་ཅུང་ཟད་བསྡམ། །གུང་་་་
མཛུབ་གཉིས་ནི་དྲག་ཏུ་གཤིབ། །མིག་གཉིས་སྟེང་དུ་བགྲོད་པར་བྱ། །འདིས་ནི་ཐིག་
ལེ་ཟིན་པར་འགྱུར། །ཡང་ན་ཧཱ་ཧལ་དྲག་ཏུ་བརྗོད། །ལུས་ཀྱི་འཁྲུལ་འཁོར་གཞན་་་་
ཡང་བྱ། །འདིས་ཀྱང་ཐིག་ལེ་ཟིན་པར་འགྱུར། །ཞེས་པའི་དོན་ནི། བདག་དང་ཡེ་
ཤེས་ཀྱི་རིག་མའི་མཁའ་གསང་བྱིན་གྱིས་བརླབ། སོགས་ཁོངས་ནས་སྔོན་དུ་ལུས་ངག་་་་
མཉམ་པ་དང་། རྗེས་སུ་འདོད་པ་མཉམ་པ་སྟེ་འདུ་ཤེས་གསུམ་དྲན་པའི་སྒོ་ནས་བོ་་་་
དང་ཀཀྐོ་ལ་སྦྱར་ཏེ་བསྲུབས་པས་འདོད་ཆགས་ཀྱི་མེས་ཐིག་ལེ་དབབ། ཁ་སྦྱོར་བ་ན་་་་་
དང་ལྡན་པར་གྱུར་པ་ན་བདེ་སྟོང་ལྷན་ཅིག་སྐྱེས་པའི་ཡེ་ཤེས་ངོས་གཟུང་། དེའི་དུས་སུ་་
ཐིག་ལེ་མི་ཉམས་པའི་ཕྱིར་སྲིན་པོའི་ཞལ་ཅུང་ཟད་བསྡམ། ལག་པ་གཡས་གཡོན་གྱི་
གུང་མཛུབ་གཉིས་རེ་མོས་ཀྱིས་ཁར་བཅུག་ལ། ལྕེས་ནང་དུ་གཞིབ། ལག་པས་ཕྱིར་་
འཐེན༑ མིག་གཉིས་སྟེང་དུ་བགྲད། དེ་རྣམས་དུས་གཅིག་ཏུ་བྱས་པས་ཐིག་ལེ་ཟིན་་་་
ནོ༑ །ཡང་ན་ཧཱ་ཧལ་ཞེས་དྲག་ཏུ་བརྗོད་པས་ཀྱང་ཟིན་ནོ། །ལུས་ཀྱི་འཁྲུལ་འཁོར་་་་་
གཞན་ནི་གོང་བཞིན་སྟེང་རླུང་འགོག་པའི་སྦྱོར་བ་བྱ་བའོ། །དེ་ལྟར་ན་ལུས་ཀྱི་འགྱུར་བ་
གསུམ་༑ ངག་གི་འགྱུར་བ་གཅིག ། 
འབ་མསྟེང་རླུང་འགོག་པ་སྟེ་རིམ་པ་གསུམ་གྱིས་མ་་་་
ཉམས་པར་གཟུང་ངོ༌། །རྗེས་ནི། གླང་ཆེན་ཧིང་དང་སྟག་མོ་ངུར། །གཅན་གཟན་་་་
283

སྐྱུགས་དང་ཝ་ལྟར་བསྣམས། ། ལྟེ་བ་སྙིང་ག་མགྲིན་པ་དང་། །སྤྱི་གཙུག་དག་ཏུ་རིམ་
གྱིས་དྲང་། །རྣམ་གྲོལ་བརྒྱ་ཡིས་ལུས་ལ་དགྲམ། །ཞེས་གསུངས་ཏེ། དེའི་དོན་ནི།
ཙོག་པུ་རྐང་པའི་བྲང་ས་ལ་གཙུགས། རྟིང་པ་བཏེག་པའི་སྟེང་དུ་ལུས་ཀྱི་ལྗིད་བསྐུར།
རྡོ་རྗེ་ཁུ་ཚུར་སྙིང་གར་བསྣོལ་ཏེ། རླུང་ཧྲི་ཧིང་ཞེས་པའི་གདངས་ཀྱིས་དྲངས་པས་ཐིག་་་་
ལེ་ལྟེ་བར་བྱོན། ཧུ་ཧུ་ཞེས་པས་སྙིང་གར་བྱོན། ཧཱ་ཧག་ཅེས་པས་མགྲིན་པར་བྱོན།
ཧི་ཧིཀ་ཅེས་པས་སྤྱི་གཙུག་ཏུ་བྱོན་པར་བསམ་སྟེ་ལྟག་པ་དགྱེད་ཀྱིས་བྱ། རླུང་བཟུང་ལ་་
སེང་གེ་རྣམ་གྲོལ་གྱི་ཕྱག་རྒྱ་ལག་ལེན་ལྟར་བཅས་ལ། མགོ་ལུས་ཐམས་ཅད་སྤྲུག་ཅིང་་་་
རླུང་དྲག་ཏུ་བུས་པས། ཐིག་ལེས་ལུས་ཐམས་ཅད་ལ་ཁྱབ་པར་བྱའོ། །ལམ་དེ་དག་་་་
ཉམས་སུ་ལེན་པ་ལ་སྤང་བྱ་མི་མཁས་པ་བཞི་འབྱུང་སྟེ། དབབ་པ་ལ་མི་མཁས་ན་ཐིག་་་་
ལེ་མྱུར་དུ་ཉམས། གཟུང་བ་ལ་མི་མཁས་ན་བདེ་བ་ཡུན་ཐུང་། ཟློག་པ་ལ་མི་མཁས་་
ན་ཆུ་དང་བསྡོངས་ནས་འཛག །དགྲམ་པ་ལ་མི་མཁས་ན་ནད་དུ་འགྱུར་རོ། །དེ་དག་་་་
ལ་གཉེན་པོ་མཁས་པ་བཞི་སྟེ། དབབ་པ་ལ་མཁས་པ་རུས་སྦལ་གྱི་འགྲོས། གཟུང་་་་
བ་ལ་མཁས་པ་ལུས་ངག་གི་འགྱུར་བ་གསུམ་དང་གཅིག །ཟློག་པ་ལ་མཁས་པ་དུད་་་་་་
འགྲོའི་འགྱུར་བ་བཞི། ཁྱབ་པ་ལ་མཁས་པ་རྣམ་གྲོལ་གྱི་ཕྱག་རྒྱའམ། རླུང་གི་སྐེ་་་་
རགས་བཅིངས་པ་ལ་སོགས་པའོ། །ཐུན་ལས་ལྡང་བའི་ཚུལ་གོང་དང་འདྲའོ། །
གཉིས་པ་ལམ་དེ་བསྒོམས་པ་ལས་བྱུང་བའི་ལྟ་བ་ལྷན་ཅིག་སྐྱེས་པའི་ཡེ་ཤེས་ཡས་
བབས་ཀྱི་དགའ་བ་བཞི་ནི་ཁམས་བདུད་རྩི་ལ་གནད་དུ་བསྣུན་པ་ལས་སྐྱེ། ལུས་སེམས་
གཉིས་ཀའི་སྟེང་དུ་སྐྱེ། རང་གི་ངོ་བོ་བདེ་བར་སྐྱེའོ། །དེ་ཡང་བདེ་བ་ཉམས་ཆུང་་་་
དགའ་བ། བདེ་བ་ཆེར་འབར་བ་མཆོག་དགའ། བདེ་བ་མི་རྟོག་པ་དང་ལྡན་པ་དགའ་
བྲལ༑ བདེ་བ་དང་སྟོང་པ་གཉིས་སུ་མེད་པ་ལྷན་སྐྱེས་སོ། །འདི་དང་དབང་བཞི་པའི་་
ལྟ་བ་གཉིས་ཀའི་དགའ་བ་དང་པོ་གསུམ་སྲིད་པས་བསྡུས་པས་སྐྱོན་ཅན་ཡིན་ལ། བཞི་་
པ་ལྷན་ཅིག་སྐྱེས་པའི་ཡེ་ཤེས་གོམས་པ་ན་འཇིག་རྟེན་ལས་འདས་པའི་ཡེ་ཤེས་གྲུབ་
མཐའ་སྙོགས་པར་འགྱུར་བས་སྐྱོན་མེད་ཅེས་བྱའོ། །སྐྱོན་མེད་ལྷན་ཅིག་སྐྱེས་པའི་ཡེ་་་་
ཤེས་མ་སྐྱེས་པ་བསྐྱེད་པའི་ཐབས་ནི། བསམ་གཏན་གྱི་ཡན་ལག་སྔོན་དུ་འགྲོ་བས།
284

གང་ཟག་འབྲིང་རླུང་ལ་དབང་ཐོབ་པ་ཞིག་ཡིན་ན། འོག་སྒོ་གསང་བའི་སྙོམས་འཇུག་་་་
ལ་བརྟེན་ནས་བདེ་བ་བསྒོམ་པ་དང་། ལས་དང་པོ་པས་སྟེང་སྒོ་ལོངས་སྤྱོད་ཀྱི་རླབས་ལ་
བརྟེན་ནས་བདེ་བ་བསྒོམ་པ་གང་རུང་ཉམས་སུ་ལེན་པ་འདི་ཡིན་ནོ། །གསུམ་པ་གྲུ་་་
མཐའ་བདེ་སྟོང་རྒྱ་ཆུང་བ་ནི། དེ་ལྟར་འཇིག་རྟེན་པའི་ལམ་དུ་ལྟ་བ་ལྷན་ཅིག་སྐྱེས་པའི་་
ཡེ་ཤེས་གོམས་པ་ལ་བརྟེན་ནས་འདས་ལམ་ས་བཅུ་གཅིག་པ་དང་། བཅུ་གཉིས་པ་ལ་་་་
མྱ་ངན་ལས་འདས་པའི་ཆོས་ཅི་རིགས་པ་བདེ་སྟོང་དུ་རྟོགས་པ་འབྱུང་ངོ་། །བཞི་པ་་་་
འདའ་ཀ་མ་ནམ་འཆི་བའི་ཚེ་རྡོ་རྗེ་སེམས་དཔའ་འབྱོན་པར་འགྱུར་བ་ནི། གལ་ཏེ་ཚེ་་་་
འདི་ལ་གྲུབ་མཐའ་མ་སྙོགས་པར་ལྟ་བ་བསྒོམ་འཕྲོ་ལ་འཆི་བའི་དུས་བྱེད་པ་འདྲ་ན་འདའ་
ཀ་མའི་གདམས་ངག་དགོས་ཏེ། དེ་ཡང་གོང་དུ་གསང་དབང་གི་འདའ་ཀ་མའི་སྐབས་སུ་
བཤད་པ་བཞིན་འཆི་བའི་རླུང་གིས་རྐྱེན་བྱས་ནས། ལས་ཀྱི་རླུང་ནང་དུ་ལོག་སྟེ་ཁྱབ་་་་
བྱེད་ཀྱི་རླུང་གཙོ་བོར་རྒྱུ་བས་རྩ་ཕྲ་རགས་རྣམས་ཀྱི་མདུད་པ་རྣམས་རིམ་གྱིས་གྲོལ་ནས་་་་
སྔ་མ་སྔ་མའི་སྟོབས་ཕྱི་མ་ཕྱི་མས་ཕྲོགས་ཏེ། སེམས་ཀྱི་རྟེན་ཐིག་ལེ་རྣམས་ཀྱང་རིམ་་་་་
གྱིས་ལྷན་ཅིག་ཏུ་ཚོགས་ནས་རོ་རྐྱང་གཉིས་ཀྱི་དབང་དུ་བྱས་ཏེ། རྩ་རླུང་ཐིག་ལེ་ཐམས་་རས་
ཅད་ཀྱི་སྟོབས་དབུ་མས་ཕྲོགས་ནས་སྤྱི་བོའི་དཀར་ཆ་ཧཾ་གི་ངོ་བོར་གནས་པ་ཐུར་དུ་་་་
པགཤེགས་ཤིང་། ལྟེ་བའི་དམར་ཆ་ཨ་ཐུང་གི་ངོ་བོར་གནས་པ་གྱེན་དུ་གཤེགས་ཏེ། །
སྙིང་གར་རླུང་སེམས་ཐིག་ལེ་ཐམས་ཅད་ཀྱི་དྭངས་མ་ཚོགས་ནས་ཁ་སྦྱོར་དུ་གྱུར་པས།
བདེ་སྟོང་མཆོག་ཏུ་གྱུར་པའི་ཏིང་ངེ་འཛིན་སྐྱེ་ལ། དེ་ཡང་རྡོ་རྗེ་ནི་སྟོང་པ། སེམས་་་་་
དཔའ་ནི་བདེ་བ་སྟེ་དེ་ཉིད་ལ་གཞི་དུས་ཀྱི་རྡོ་རྗེ་སེམས་དཔའ་ཞེས་བྱ་བ་སྟེ། དེ་ལུས་་་་་
ཅན་ཐམས་ཅད་ལ་འབྱུང་ཡང་ཕལ་ཆེར་གྱིས་ངོ་མི་ཤེས་ཤིང་། རྣལ་འབྱོར་པ་བདེ་སྟོང་
ལྷན་ཅིག་སྐྱེས་པའི་ཏིང་ངེ་འཛིན་སྐྱེས་པ་ཞིག་ཡིན་ན་སྔར་འདྲིས་ཀྱི་མི་དང་ཕྲད་པ་ལྟར་་་་་
གཞི་ལ་གནས་པ་དང་། བསྒོམ་སྟོབས་ཀྱིས་འཕེལ་བའི་དྭངས་མ་ལྔ་འདུས་ཀྱི་བདེ་སྟོང་
གཉིས་རོ་གཅིག་ཏུ་འདྲེས་ཏེ་བར་དོ་མེད་པར་རྣམ་ཀུན་མཆོག་ལྡན་གྱི་སྟོང་པ་ཉིད་དང་།
མཆོག་ཏུ་མི་འགྱུར་བའི་བདེ་བ་ཆེན་པོར་མཉམ་པའི་དོན་གྱི་ཡེ་ཤེས་མངོན་དུ་བྱས་ཏེ་གྲུབ་
Aཔམཐའ་སྙོགས་པར་འགྱུར་རོ། །སྔར་ལམ་བསྒོམ་པའི་ཚེ་བདེ་སྟོང་གི་ལྟ་བ་ལ་གོམས་་་་་
285

འདྲིས་ཅུང་ཟད་ཡོད་ཀྱང་། སྐྱོན་མེད་ཀྱི་ཡེ་ཤེས་མ་སྐྱེས་པ་ཞིག་ཡིན་ན། སྐབས་་་་་
འདིར་དཔེའི་ཡེ་ཤེས་སྐྱོན་མེད་མངོན་དུ་བྱས་ཏེ། བར་དོ་མེད་པར་རིག་པ་འཛིན་པའམ་
མཁའ་ལ་སྤྱོད་པ་ལ་སོགས་པར་སྐྱེ་བར་འགྱུར་རོ། །འདའ་ཀ་མའི་གདམས་ངག་འདི་་་་
སྦྱང་བའི་ཚུལ་ནི། སྐྱོན་མེད་ཀྱི་ལྟ་བ་བསྐྱེད་པའི་ཐབས་ཉིད་ལ་ནན་ཏན་བྱ་བ་དང་། །
དེ་ལས་བྱུང་བའི་ཡེ་ཤེས་འབད་རྩོལ་གྱིས་བསྐྱངས་ཏེ་གོམས་འདྲིས་བརྟན་ནས། འཆི་་་
བ་ལ་མི་འཇིགས་ཤིང་བྲོད་པའི་བསམ་པས། འཆི་བ་དོན་དམ་པའི་བདེན་པ་རྡོ་རྗེ་་་་
སེམས་དཔའ་རང་ངོ་རང་གིས་ཤེས་པར་བྱའོ་སྙམ་པའི་འདུན་པ་དྲག་པོ་བཏང་སྟེ། བདེ་་
སྟོང་གི་ལྟ་བ་ལ་འཇོག་ཅི་ཐུབ་ཀྱི་ངང་ནས་འཁྲུལ་སྣང་གི་དབང་དུ་མ་ཤོར་བར་བྱ་བ་ཉིད་་་་
ཡིན་ནོ། །དེ་སྐད་དུ་རྩ་རྒྱུད་ལས། བདེ་བ་གང་གིས་འཆི་བ་འདིར། །དེ་ཡི་བདེ་བ་་
བསམ་གཏན་བརྗོད། །ཅེས་གསུངས་པའི་ཉམས་ལེན་ཡིན་ནོ། ། འོ་ན་གསང་དབང་་་་
གི་འདའ་ཀ་མ་དང་འདི་གཉིས་ལ་ཁྱད་པར་ཅི་ཡོད་སྙམ་ན། སྔ་མ་ནི་རླུང་སྡུད་རིམ་གྱིས་
དབང་དུ་བྱས་ཏེ་རླུང་ཉི་ཟླ་གཟའ་འཛིན་གསལ་སྟོང་གི་ཏིང་ངེ་འཛིན་ངོས་འཛིན་པ་ཡིན་ལ་
འདི་ནི་རླུང་སྡུད་པའི་ཚེ་ཐིག་ལེ་ཡང་སྡུད་པས་དེ་ལས་བྱུང་བའི་བདུད་རྩི་ཉི་ཟླ་གཟའ་་་་
འཛིན་བདེ་སྟོང་གི་ཏིང་ངེ་འཛིན་ངོས་འཛིན་པ་ཡིན་པས་ལྡོག་ཚུལ་ཐ་དད་དུ་ཡོད་དོ། །
ལྔ་པ་བར་དོ་ལྷན་ཅིག་སྐྱེས་པའི་བདེ་བ་ནི། གལ་ཏེ་འདའ་ཀ་མ་མི་ཐེབས་པ་འདྲ་ན་་་་་
གང་ཟག་ཐ་མའི་ལམ་བར་དོའི་གདམས་ངག་དགོས་པས། དེ་སྦྱང་བའི་ཚུལ་ལ་གཉིས་
ལས༑ སྔོན་འགྲོ་ནི། བདག་ལ་གསང་བ་ལྷན་ཅིག་སྐྱེས་པའི་ཡེ་ཤེས་བསྟན་པའི་བླ་་་
མ་རྡོ་རྗེ་སློབ་དཔོན་ཐུགས་རྡོ་རྗེ་ཆོས་སྐུ་དྲན་པ། དེས་བསྟན་པའི་ལམ་དཀྱིལ་འཁོར་་་་
འཁོར་ལོ་དྲན་པ། དེ་ལས་བྱུང་བའི་ལྟ་བ་ལྷན་ཅིག་སྐྱེས་པའི་ཡེ་ཤེས་ཡས་བབས་ཀྱི་་་་
དགའ་བ་དྲན་པ་སྟེ་གསུམ་འབྲེལ་བ་ཅན་དུ་དུས་ཀྱི་ངེས་པ་གཅིག་ལ་དྲན་པར་བྱ་སྟེ། རྨི་
ལམ་གྱི་རྐྱེན་གྱིས་ཀྱང་དེ་གསུམ་དྲན་པ་མ་བྱུང་གི་བར་དུ་བསླབ་བོ། །དངོས་གཞི་ནི།
དེ་ལྟར་གོམས་པའི་དབང་གིས་བར་དོའི་རྐྱེན་བདུན་ཤར་བ་ན་ཡང་སྔར་གྱི་དྲན་པ་གསུམ་་
འབྱུང་ཞིང་། བསྣམ་བྱ་ལྔ་ཡང་བྱང་ཆུབ་ཀྱི་སེམས་དཀར་དམར་གྱི་རྣམ་པར་ཤར་ཏེ། །
རྟེན་འབྲེལ་དེས་སྣང་བ་དང་བདག་གི་སེམས་རོ་གཅིག་པར་གྱུར་ནས་བར་དོ་ཉིད་དུ་རིག་་་་
286

པ་འཛིན་པ་ལ་སོགས་པར་འགྱུར་རོ། །དྲུག་པ་འབྲས་བུ་ཆོས་ཀྱི་སྐུའི་རང་བཞིན་གྱིས་་་་
ལྷུན་གྲུབ་ནི་འབྲས་བུའི་སྐབས་ཉིད་དུ་འཆད་པར་འགྱུར་རོ། །
བཞི་པ་དབང་བཞི་པ་དང་རྗེས་སུ་འབྲེལ་བ་ལ། ལམ་རྡོ་རྗེའི་རྦ་རླབས། ལྟ་་་
བ་ཆོས་ཐམས་ཅད་ཤིན་ཏུ་རྣམ་པར་དག་པའི་དེ་ཁོ་ན་ཉིད་མས་བརྟན་པའི་དགའ་བ་བཞི།
གྲུབ་མཐའ་བདེ་སྟོང་རྒྱ་ཆེ་བ། འདའ་ཀ་མ་ལམ་ཕྱག་རྒྱ་ཆེན་པོ་ནས་འཕོ་བ། ཞར་་་་
བྱུང་བར་དོ་བདེ་སྟོང་མཆོག་གི་ཡེ་ཤེས། འབྲས་བུ་ངོ་བོ་ཉིད་ཀྱི་སྐུ་རང་བཞིན་ལྷུན་གྲུབ་
སྟེ་དྲུག་གོ །དེའི་དང་པོ་ལ་སྔོན་འགྲོ་དང་དངོས་གཞི་གཉིས་ལས། དང་པོ་ནི།
བསམ་གཏན་གྱི་ཡན་ལག་དགུ་པོ་རྒྱས་བསྡུས་གང་རིགས་སྔར་བཞིན་ལས། བླ་མ་་་་
རྣལ་འབྱོར་གྱི་གསོལ་འདེབས་ཀྱི་ཚིག །སྙིང་པོ་རྡོ་རྗེ་ངོ་བོ་ཉིད་སྐུའི་དངོས། །དེ་ཉིད་་
སྟོན་མཛད་མཐར་ཐུག་བླ་མ་ལ། །གསོལ་བ་འདེབས་སོ་རླུང་ལ་བཞི་པ་སྩོལ། །རྦ་་་་
རླབས་ལམ་བཟང་སྒོམ་པར་བྱིན་གྱིས་རློབས། །ཤིན་ཏུ་རྣམ་དག་ལྟ་བ་རྟོགས་པ་དང་། །
བདེ་སྟོང་ཆེན་པོའི་གྲུབ་མཐའ་སྙོགས་པར་ཤོག ། ཚེ་འདིར་གྲུབ་མཐའ་སྙོགས་པར་་་་་
ནུས་ན། །ཕྱག་ཆེན་ལམ་ནས་འཕོ་བ་ཐེབས་པར་ཤོག །གལ་ཏེ་འཕོ་བའི་རྣལ་འབྱོར་
མ་ཐེབས་ན། །བདེ་སྟོང་མཆོག་ཡེ་བར་དོའི་གདམས་ངག་ལ། །བརྟེན་ནས་རིག་་་་་་
འཛིན་མཁའ་སྤྱོད་སོགས་འགྲུབ་སྟེ། །བདེ་སྐུ་མངོན་དུ་འགྱུར་བར་བྱིན་གྱིས་རློབས། །
ཞེས་སྦྱར། གཉིས་པ་དངོས་གཞི་ལ། འོག་རླུང་བསྐྱོད་པ་ལུས་ཀྱི་རྦ་རླབས། ངག་་་
འདྲེན་པ་ཞི་དྲག་གི་རྦ་རླབས། ཏིང་འཛིན་སེམས་ཀྱི་རྦ་རླབས་སོ། །དང་པོ་ནི།
སྲོག་རྩོལ་སོགས་རླུང་གི་རྣལ་འབྱོར་དྲུག་སྔོན་དུ་སོང་ནས། རླུང་ཁ་སྦྱར་དྲག་ཏུ་བསྒོམ་་་་
པ་སྟེ། ལུས་སྐྱིལ་ཀྲུང་། ལག་པས་པུས་མོ་གཉིས་ལ་བཀབ་ལ་མནན། སྐེད་པ་་་་
བསྲང་༑ ལྟོ་བ་ཚིགས་པ་ལ་སྦྱར། རླུང་འབུད་པ་གསུམ་དང་རྔུབས་པ་གསུམ་གྱི་་་་་
སྟེང་རླུང་བཅུག ། ཚང་ར་གཡས་གཡོན་འོག་ཏུ་གནོན་པ་རེ་མོས་ཀྱིས་འོག་རླུང་དལ་་་་་
གྱིས་བསྐུམ་སྟེ་དྲག་ཏུ་འཐེན་ནས་ཁ་སྦྱར། གཏོང་ཙམ་ན་འོག་རླུང་སྔོན་ལ་གཏང་།
དེ་ལྟ་བུ་ཐུན་ཚོད་དང་ཐུན་གྲངས་མེད་པ་སྦྱང་ངོ་། །འདི་ལ་རིན་ཆེན་བུམ་པའམ་བུམ་་་་་

ཅན་ཞབས་མེད་ཅེས་གྲགས་སོ། །ངག་འདྲེན་པ་ནི། གནས་དབེན་པར་ཕྱིན་ལ་་་་་
བསམ་གཏན་གྱི་ཡན་ལག་སྔོན་དུ་འགྲོ་བས་ལུས་སྐྱིལ་ཀྲུང་བྱ། ལག་པ་རྡོ་རྗེ་ཁུ་ཚུར་་་་་
སྙིང་གར་བསྣོལ། མགོ་མདུན་དུ་བཏུད་དེ་ངག་འདྲེན་དང་པོ་ཞི་བ་སྟེ། ཨི་ཞེས་པའི་་་་
གདངས་ཀྱིས་ཆུང་ངུར་དྲང་། ཕྱིས་ཇེ་དྲག་ལ་གཏང་། དེ་ནས་དྲག་པོ་སྟེ་ཧཱུྃ་ཞེས་པའི་་
གདངས་ཀྱིས་དྲང་། ཕྱིས་ཇེ་སྦོམ་ལ་བཏང་བས་མགྲིན་པའི་རླུང་བྱང་ནས་སྐད་ཆེན་པོ་་་
རག་དུང་གི་སྐད་ལྟ་བུ་འབྱུང་། གསུམ་པ་སེམས་ཀྱི་རྦ་རླབས་ལ། ཐབས་ཀྱི་རྒྱུད་དག་
པར་བྱ་བ། ཤེས་རབ་ཀྱི་རྒྱུད་དག་པར་བྱ་བ། གཉིས་ཀའི་རྒྱུད་སོ་སོར་དག་པར་་་་
བ་གསུམ་ལས། དང་པོ་ནི། བསམ་གཏན་གྱི་ཡན་ལག་སྔོན་དུ་འགྲོ་བས་ཡེ་ཤེས་ཀྱི་
པདྨ་ཅན་མདུན་དུ་བསམས་པ་སྔར་བཞིན་འདུ་ཤེས་གསུམ་དྲན་པ་སྔོན་དུ་འགྲོ་བའི་སྒོ་་་་
ནས་སྙོམས་པར་ཞུགས་པས་ཡབ་ཡུམ་གཉིས་ཀྱི་ཁམས་ཀྱི་དྭངས་མ་ཐམས་ཅད་སྤྱི་གཙུག་་
གི་ཧྭ་ལ་འདུས་ཏེ། དེ་ནས་དབུ་མའི་ལམ་ནས་ཡས་བབས་ཀྱི་དགའ་བ་བཞིའི་རིམ་པས་
རྩ་མཆོག་གི་ཟེ་བ་སྟེ། ཡབ་ཡུམ་གཉིས་ཀྱི་དབུ་མའི་མས་སྣར་ཐིག་ལེ་ཡུངས་འབྲུ་ཙམ་་་་
གྱི་གཟུགས་སུ་དཀར་ལྷག་གིས་བྱོན་ཏེ་འོད་ཟེར་གྱི་རྣམ་པར་གྱུར་པ་ཁ་དོག་སོ་སོར་མ་་་་་
གསལ་བ་རྒྱ་མཚོའི་ནང་གི་ཉི་མའམ། རྩི་སྐྱའི་ཟིལ་པ་ཆགས་པའམ། བྱ་ཀོ་ཀ་་་་་་
ཀའི་མགྲིན་པ་ལྟར་སྣ་ཚོགས་སུ་འགྱུར། རྩ་གཡས་རོ་མ་ནས་ཡར་སོང་། ལྟེ་བར་་་་་
བྱོན༑ ལྟེ་བའི་འཁོར་ལོ་ནམ་ལངས་པ་བཞིན་ཡལ་ཡལ། ཉི་མ་ཤར་བ་བཞིན་་་་་
གསལ་གསལ། གློ་བ་བུད་པ་བཞིན་ལྟང་ལྟང་སྟེ་ཆོས་གསུམ་ལྡན་དུ་བྱས། ཡང་་་་་
གཡས་རོ་མ་ནས་སོང་། སྙིང་གར་བྱོན། ཆོས་གསུམ་ལྡན་དུ་བྱས། ཡང་གཡས་རོ་
མ་ནས་སོང་། མགྲིན་པར་བྱོན། ཆོས་གསུམ་ལྡན་དུ་བྱས། ཡང་གཡས་རོ་མ་ནས་
སོང་༑ རྣ་བ་གཡས་ནས་འོད་ཟེར་གྱི་རྣམ་པར་འཕྲོས། འོད་ཟེར་གྱི་སྒོ་ལས་ལྷག་པ་
ལྷའི་དཀྱིལ་འཁོར་སྤྲོས། སེམས་ཅན་གྱི་རྒྱུད་ལ་དབང་བཞི་བསྐུར། སེམས་ཅན་་་་་
རྣམས་ལྷག་པའི་ལྷར་བྱས། དེ་ནས་བྱས་པ་དང་བྱེད་པ་པོ་གཉིས་འདྲེས། བདུད་རྩིའི་
བཅུད་ཅེས་པ་རང་གི་རྒྱུད་སྐུ་ལྔར་བསྒྱུར་བའི་ནུས་ཅན་དུ་གྱུར། ཚུར་འདུས། ཚངས་
པའི་སྒོར་ཞུགས། སྤྱི་བོའི་འཁོར་ལོ་ཆོས་གསུམ་ལྡན་དུ་བྱས། མགྲིན་པར་བྱོན།
288

ཉི་མ་སྟོང་གི་གཟི་བརྗིད་དང་ལྡན་པའི་འོད་ཟེར་ཁ་དོག་དམར་པོར་གྱུར། སྙིང་གར་་་་་
བྱོན༑ བདག་རྒྱུད་སྐུ་ལྔར་བསྒྱུར་བའི་རྟགས་སུ་འོད་ཁ་དོག་ལྔར་གྱུར། རྩ་དག་པའི་
ལམ་ལྟེ་བ་ནས་བྱུང་ནས་ཡུམ་གྱི་མཁར་སྔ་མ་བཞིན་ཐིག་ལེའི་གཟུགས་ཀྱིས་གནས།
གཡས་གཟུང་བའི་རྦ་རླབས་རེངས། རྩ་རོ་མ་དབང་དུ་འདུས། རླུང་ཕྱིར་ལྡང་བ་ལ་་་་་
དབང་ཐོབ། རྣམ་པར་ཐར་པའི་སྒོ་མཚན་མ་མེད་པ་མངོན་དུ་བྱས་ཏེ་འབྲས་བུ་དང་པོའོ། །
དེ་བཞིན་དུ་གཡོན་དུ་ཡང་བྱ་སྟེ། གཡོན་འཛིན་པའི་རྦ་རླབས་རེངས། རྩ་རྐྱང་མ་་་་་
དབང་དུ་འདུས། རླུང་ནང་དུ་འཇུག་པ་ལ་དབང་ཐོབ། རྣམ་པར་ཐར་པའི་སྒོ་སྨོན་པ་
མེད་པ་མངོན་དུ་བྱས་ཏེ་འབྲས་བུ་གཉིས་པའོ། །དེ་བཞིན་དུ་དབུ་མར་ཡང་བྱ་སྟེ། །
གཟུང་འཛིན་གཉིས་ཀའི་རྦ་རླབས་རེངས། རྩ་དབུ་མ་དབང་དུ་འདུས། རླུང་གནས་་་་
པ་ལ་དབང་ཐོབ། རྣམ་པར་ཐར་པའི་སྒོ་སྟོང་པ་ཉིད་དེ་འབྲས་བུ་གསུམ་པའོ། །དེ་་་་་
བཞིན་དུ་ཤེས་རབ་ཀྱི་རྒྱུད་ལའང་བྱ་སྟེ་རྩ་གཡས་གཡོན་གཉིས་དང་སྤྱི་གཙུག་གི་སྒོར་བྱོན་
པ་ཙམ་ལས་ཕྱིར་འཕྲོ་བ་ནི་མི་དགོས་ཏེ། ཤེས་རབ་སྟོང་པ་ཉིད་ཡིན་པས་བྱ་བྱེད་ཀྱི་་་་་
སྤྲོས་པ་དང་བྲལ་བའི་ཕྱིར་རོ། །རྦ་རླབས་གསུམ་རེངས་པ་དང་། རྩ་གསུམ་དབང་དུ་་
འདུས་པ་དང་། རླུང་གསུམ་ལ་དབང་ཐོབ་པ་དང་། རྣམ་ཐར་གསུམ་མངོན་དུ་བྱས་པ་
རྣམས་སྔ་མ་བཞིན་སྦྱར་ལ་ཤེས་པར་བྱའོ། །དེ་ནས་གཉིས་ཀའི་རྒྱུད་སོ་སོར་དག་པར་་་་
བྱ་བ་ནི། ཁམས་དྭངས་མ་མཆོག་གི་ཟེ་བ་ན་གནས་པ་དེ་ཡབ་ཡུམ་སོ་སོའི་དབུ་མ་ནས་
འོད་ཟེར་གྱི་རྣམ་པ་སྐར་མདའ་འཕངས་པ་བཞིན་གྱེན་དུ་སོང་སྟེ་ཡབ་ཡུམ་སོ་སོའི་གཙུག་་་་
ཏོར་མཆོག་ཏུ་ཐིམ་པས་གཉིས་ཀའང་སྐུ་ལྔ་ལྷུན་གྱིས་གྲུབ་པར་དྲན་པ་ཙམ་བྱའོ། ། ་་་
ལྟར་ན་ཐབས་ཀྱི་རྒྱུད་དག་པར་བྱ་བའི་སྐད་ཅིག་མ་གསུམ། ཤེས་རབ་ཀྱི་རྒྱུད་དག་པར་
བྱ་བའི་སྐད་ཅིག་མ་གསུམ། སོ་སོའི་རྒྱུད་དག་པར་བྱ་བའི་སྐད་ཅིག་མ་གཅིག་སྟེ།
སྐད་ཅིག་མ་བདུན་པོ་ལ་རླུང་ལྡང་འཇུག་དང་བསྟུན་ཀྱང་མི་དགོས་ལ། ཐུན་བཞིའི་ངེས་
པའང་མི་དགོས་གསུངས་སོ། །དེ་དག་གི་ཉམས་གང་དུ་སྐྱེ་ངེས་པ་མེད་དེ་ཅི་སྐྱེས་བྱུང་་་་
རྒྱལ་དུ་བསྐྱང་ངོ༌། །ཐུན་སོ་སོ་ལས་ལྡང་བའི་ཚེ་སྒྲུབ་ཐབས་དང་འབྲེལ་ན་དག་པ་དྲན་་་་
པ་ལ་སོགས་པ་རྗེས་ཀྱི་བྱ་བ་རྣམས་དཀྱུས་བཞིན་བྱ། གཉིས་པ་ལམ་དེ་བསྒོམས་པས་་་་་
289

ལས་བྱུང་བའི་ལྟ་བ་ཤིན་ཏུ་རྣམ་པར་དག་པའི་དེ་ཁོ་ན་ཉིད་མས་བརྟན་པའི་དགའ་བ་བཞི་
ནི༔ རླུང་ལ་གནད་དུ་བསྣུན་པ་ལས་སྐྱེ། ལུས་ངག་ཡིད་གསུམ་གྱི་སྟེང་དུ་སྐྱེ། རང་
གི་ངོ་བོ་བདེ་སྟོང་དུ་སྐྱེའོ། །དེ་ལ་གསུམ། ལུས་ལ་ཕན་འདོགས་པའི་ཕན་ཡོན། །
སེམས་ལ་ཕན་འདོགས་པའི་ཕན་ཡོན། ལུས་སེམས་གཉིས་ཀ་ལ་ཕན་འདོགས་པ་ལ་་་་་་
ཕན་ཡོན་ནོ། །དང་པོ་ནི། རྒྱུ་མཐུན་པས་ནི་སྐྲ་དཀར་འཇོམས། །རྣམ་པར་སྨིན་་་་་
པས་སྟོབས་སྟེར་བྱེད། །སྐྱེས་བུ་བྱེད་པས་རྣམ་པར་འཕེལ། །དྲི་མ་མེད་པས་འ་་་་
མེད་འགྱུར། །ཞེས་པའི་དོན་དྭངས་མ་ལྟེ་བར་བརྟན་ཙ་ན་ལྟེ་བ་མེ་ལོང་གི་ངོས་ལྟར་་་་་
འཇམ་ཞིང་སྐྲ་དཀར་དང་གཉེར་མ་སང་། སྙིང་གར་བརྟན་ཙ་ན་སྲེད་མེད་ཀྱི་བུ་དང་གླང་
པོ་ཆེའི་སྟོབས་ཀྱིས་ཀྱང་མི་ཐུབ། མགྲིན་པར་བརྟན་ཙ་ན་ལྕེ་རྣམ་པར་འཕེལ་ཏེ་མཛོད་་་་
སྤུར་སླེབ། སྤྱི་བོར་བརྟན་ཙ་ན་ལོ་སྟོང་ལ་སོགས་པ་ཐུབ་བོ། །སེམས་ལ་ཕན་་་་་
འདོགས་པ་ནི། དྭངས་མ་ལྟེ་བར་བརྟན་ཙ་ན་བདེ་སྟོང་གི་ཏིང་ངེ་འཛིན་བདག་རྒྱུད་ལ་་་་
འཆར་བ་ཙམ་སྙིང་གར་བརྟན་ཙ་ན་སྣང་བའམ་དངོས་པོ་བདེ་སྟོང་དུ་འཆར། མགྲིན་་་་་
པར་བརྟན་ཙ་ན། མྱ་ངན་ལས་འདས་པའི་ཆོས་བདེ་སྟོང་དུ་འཆར། སྤྱི་བོར་བརྟན་ཙ་་
ན་འཁོར་འདས་ཀྱི་ཆོས་ཐམས་ཅད་བདེ་སྟོང་དུ་འཆར་རོ། །ལུས་སེམས་གཉིས་ཀ་ལ་་་་
ཕན་འདོགས་པ་ནི། ཡང་བྱང་སེམས་ལྟེ་བར་བརྟན་པའི་ཚེ་འགྲོ་བ་ཐམས་ཅད་ཀྱི་སྙིང་་་་
དུ་སྡུག་ཅིང་ཡིད་དུ་འོང་། སྙིང་གར་བརྟན་པའི་ཚེ་མངོན་པར་ཤེས་པ་ཅུང་ཟད་འཆར།
མགྲིན་པར་བརྟན་པའི་ཚེ་འཇིག་རྟེན་གྱི་ཁམས་ཀྱི་རོ་ཐམས་ཅད་ལ་ལོངས་སྤྱོད་ནུས། །
སྤྱི་བོར་བརྟན་པའི་ཚེ་རྫུ་འཕྲུལ་ཅུང་ཟད་སྟོན་ནུས་སོ། །གསུམ་པ་གྲུབ་མཐའ་བདེ་སྟོང་་
རྒྱ་ཆེ་བ་ནི། དེ་ལྟར་འཇིག་རྟེན་པའི་ལམ་དུ་ལྟ་བ་ཤིན་ཏུ་རྣམ་པར་དག་པའི་དེ་ཁོ་ན་་་་་
ཉིད་གོམས་པ་ལ་བརྟེན་ནས་ས་བཅུ་གསུམ། ཕྱེད་ལ་འཁོར་འདས་ཀྱི་ཆོས་ཐམས་ཅད་
བདེ་སྟོང་གི་ཡེ་ཤེས་གཅིག་གི་ངང་དུ་རོ་གཅིག་པར་རྟོགས་ཏེ་བླང་བྱ་དང་དོར་བྱ། སྤང་་་
བྱ་དང་ཐོབ་བྱ་ཐ་དད་མེད་པར་འགྱུར་བའོ། །བཞི་པ་འདའ་ཀ་མ་ལམ་ཕྱག་རྒྱ་ཆེན་པོ་་་་
ནས་འཕོ་བ་ནི། གལ་ཏེ་ཚེ་འདི་ལ་གྲུབ་མཐའ་མ་སྙོགས་པར་ལྟ་བ་བསྒོམ་འཕྲོ་ལ་འཆི་
བའི་དུས་བྱེད་པ་འདྲ་ན། འདའ་ཀ་མའི་གདམས་ངག་དགོས་ཏེ། དེ་ལ་སྦྱང་བ།
290

གོམས་པ་ལས་ལ་སྦྱར་བའོ། །དང་པོ་ནི། སྤྱིར་རླུང་སྦྱོར་བདུན་པོ་མཐར་ཕྱིན་ན་ཏིང་
ངེ་འཛིན་ལ་སེམས་བཀོལ་དུ་བཏུབ། ནད་རྙིང་པ་འབྱོངས། གསར་པ་མི་སྐྱེ། ཚེ་་་
རིང་དུ་ཐུབ། འཕོ་བ་ཚེགས་མེད་པར་ཐེབས་གསུངས་སོ། །དེས་ན་རླུང་སྦྱང་བ་ནི།
ཟླ་བ་གང་ཡང་རུང་བའི་ཚེས་གཅིག་ལ་ཐུན་བཞིའི་ངེས་པས་སྲོལ་རྩོལ་གྱི་རླུང་ཁུགས་པ་་་
བཅུ་བདུན་སྦྱང་། དེ་བཞིན་དུ་ཞག་ཉི་ཤུ་རྩ་གཅིག་གི་བར་ལ་ཉི་མ་རེ་རེ་ལ་ཁུག་པ་མ་་་་
རེ་སྤེལ་ཏེ་ཁུག་པ་སུམ་ཅུ་སོ་བདུན་དུ་འགྱུར་རོ། །ཡང་ཞག་ཉེར་གཅིག་གི་བར་དུ་ཉི་མ་་
རེ་ལ་ཁུགས་པ་རེ་རེ་ཕྲི་སྟེ་སྔ་མའི་ཚད་དུ་ཕབ་བོ། །དེ་ལྟ་བུའི་ཚུལ་གྱིས་རྒྱུ་བ་གསལ་བ་
དང་༑ རྣམ་པར་ངེས་པ་མ་བྱུང་གི་བར་དུ་བསླབ་བོ། །གོམས་པ་ལ་གཉིས། སྒྲ་ལ་་
གོམས་པར་བྱ་བ་དང་། ཡི་གེ་ལ་གོམས་པར་བྱ་བའོ། །དང་པོ་ནི། ལུས་ཙོག་པུར་་
གནད་ལ་ཕབ་ལ། བསམ་གཏན་གྱི་ཡན་ལག་སྔོན་དུ་འགྲོ་བས། ཧིཀ་ཅེས་པ་་་་་་
ཤུས་མགྲིན་པར་དྲང་བ་དང་། ཀ་ཧིཀ་ཅེས་པ་ཉི་ཤུས་ངལ་གསོ་བ་གཉིས་སྤེལ་ཞིང་བྱ།
ཉེར་གཅིག་པ་ལས་ལ་སྦྱོར་བའི་དུས་སུ་བྱའི། སྦྱོང་བའི་དུས་བྱས་ན། ཚེ་ཐུང་དུ་འགྲོ་
གསུངས༑ དེ་ལྟར་ཐུན་བཞིའི་ངེས་པས་གནད་ཟིན་ཟིན་སྦྱངས་ཏེ། གནད་ཟིན་པའི་་་་
ཚད་ནི། དེ་དྲན་པ་ཙམ་གྱིས་བ་སྤུ་ལྡང་བ་དང་། སྙིང་ག་ཚ་ལམ་ལམ་པ་དང་། །
མགོ་བོ་འགས་པ་ལྟ་བུ་འབྱུང་བའོ། །ཡི་གེ་ལ་གོམས་པར་བྱ་བ་ལ་གཉིས་ཏེ། ཕྱི་་་
ཡི་གེ་ལ་གོམས་པར་བྱ་བ་དང༌། ནང་གི་ཡི་གེ་ལ་གོམས་པར་བྱ་བའོ། །དང་པོ་ནི། །
སྒོ་རྣམས་ཡི་གེས་དགག་པར་བྱ་སྟེ། བཤང་ལམ་དུ་ཧཱུཾ་དཀར་པོ་མགོ་གྱེན་བལྟ། གཅི་
ལམ་དུ་སྨིཾ་སེར་པོ་མགོ་གྱེན་བལྟ། ལྟེ་བར་ཧཱུྃ་དམར་པོ་མགོ་སྤྲོད། ལྕེ་ཆུང་གི་རྩ་བར་་་
སུཾ་དཀར་པོ་མགོ་སྤྲོད། སྣ་བུག་གཉིས་སུ་ཡཾ་སྔོན་པོ་མགོ་སྤྲོད་རེ་རེ། མིག་གཉིས་སུ་་
ཧཱུྃ་སྔོན་པོ་འཁྲིལ་མ་རེ་རེ། རྣ་བ་གཉིས་སུ་ཡུ་དམར་པོ་རེ་རེ། མཛོད་སྤུར་སྨིཾ་སེར་པོ་
མགོ་ཐུར་བལྟ། ཚངས་བུག་ཏུ་ཧཱུཾ་དཀར་པོ་མགོ་ཐུར་བལྟ། འདི་ཐམས་ཅད་ལ་ཟླ་་་་
བའི་གདན་དང་། མགོ་སྤྲོད་གཉིས་ཀྱི་བར་ཟླ་བས་བཅད་པར་བསྒོམ། མིག་གསལ་་
ན་སྒོ་མི་ཁེགས་སོ། །འདི་རང་བཞིན་དུ་བསྒོམས་པས་བསྲུང་བར་ཡང་འགྲོ་གསུངས།
ནང་གི་ཡི་གེ་ལ་གོམས་པར་བྱ་བ་ནི། འཁོར་ལོ་བཞི་ལ་བརྟན་པའི་ཙཎྜ་ལཱི་དང་འདྲ་་་་
291

ལས་༑ ཁྱད་པར་ནི་རྩ་རོ་རྐྱང་གཉིས་སུ་ཧ་དང་ཀློ་སྤངས་པའི་ཀཱ་ལི་སུམ་ཅུ་རྩ་གཉིས་ཁ་
དོག་དཀར་པོ་མགོ་ཐུར་བལྟ་གཉིས་གཉིས་ཀྱི་བར་དུ་ཨཱ་ལི་བཅུ་དྲུག་ཁ་དོག་དམར་་་་་
མགོ་གྱེན་ལ་བལྟ་བ་རེ་རེ་སྤེལ་མར་བཀོད་པས་གཟུང་འཛིན་གྱི་རྣམ་རྟོག་གི་ལམ་བཀག་་་་
སྟེ༑ རླུང་རྩོལ་བའི་དུས་སུ་མས་ཡར་གསལ་གདབ། སྲོག་གི་དུས་སུ་ཡས་མར་་་་་
གསལ་བཏབ་སྟེ་། ཡིག་འབྲུ་རྣམས་ལག་མཐིལ་གྱི་རི་མོ་བལྟ་བ་ལྟར་གསལ་བར་མ་་་་་
གྱུར་གྱི་བར་དུ་གོམས་པར་བྱའོ། །ནང་གི་སྒོ་ཡི་གེས་བཀག་པ་འདི་བཞི་པ་འབའ་ཞིག་་་
གི་ཐུན་མོང་མ་ཡིན་པ་ལ་དགོས་ཀྱི། འཕོ་བ་གཞན་རྣམས་ལ་མི་དགོས་སོ། །འ་་་་
ལྟས་བྱུང་ནས་མ་བསླུས་ན་ལས་ལ་སྦྱར་བ་ལ་བདེ་འགྲོ་ལ་སྦྱར་བ། གྲོང་གཞན་ལ་སྦྱར་་
བ༑ གླིང་དང་སྐྱེ་གནས་གཞན་ལ་སྦྱར་བ། ལམ་ཕྱག་རྒྱ་ཆེན་པོ་ལ་སྦྱར་བ་སྟེ་བཞི་་་་
ལས༑ དང་པོ་གསུམ་ནི་དབང་བཞི་ཆར་གྱི་ཐུན་མོང་བ་སྟེ། ཉམས་སུ་ལེན་ཚུལ་་་་་
གཞན་དུ་ཤེས་པར་བྱའོ། །བཞི་པ་འབའ་ཞིག་གི་ཐུན་མོང་མ་ཡིན་པ་ནི། བསམ་་་་་
གཏན་གྱི་ཡན་ལག་སྔོན་དུ་འགྲོ་བས། ལུས་སྐྱིལ་ཀྲུང་དུ་གནད་ལ་ཕབ་པ་ལ་དང་པོར་་་་
ཕྱིའི་སྒོ་ཐམས་ཅད་ཡི་གེས་བཀག །དེ་ནས་ནང་གི་སྒོ་ཐམས་ཅད་ཀྱང་སྔར་བཞིན་་་་་
གེས་བཀག་ལ་རླུང་ཕྱིར་འབྱུང་བའི་དུས་སུ་ཕྱི་དབྱིབས་ཀྱི་ཨ་ནས་སྤྱི་བོའི་ཧཾ་གི་བར་དུ་རླུང་
དབུ་མར་ཡིད་ཀྱིས་འགྲོ་བར་བསམ། ནང་དུ་འཇུག་པའི་དུས་སུ་སྤྱི་བོའི་ཧཾ་ནས་ཕྱི་་་་་
དབྱིབས་ཀྱི་ཨ་ཡི་བར་དུ་དབུ་མ་ནས་འགྲོ་བར་བསམ། དེ་ལྟར་དངོས་སུ་ཁ་སྣ་ནས་རྒྱུ་་
ཡང་ཡིད་ཀྱིས་དེ་ལྟར་བསམས་པས་འཆི་ཁར་རང་གི་ངང་གིས་དབུ་མར་འཇུག་པ་དང༌། །
བདག་ཉིད་ཀྱིས་བསྒོམ་པ་གཉིས་མཐུན་ནས་སྲོག་རྩོལ་གྱི་རླུང་དབུ་མར་ཟད་དེ། ལམ་་་
མཆོག་དེར་ཐིམ་ནས་རླུང་གི་འགྲོས་རིམ་གྱིས་ཐིམ་པར་འགྱུར་ལ། དེའི་སྟོབས་ཀྱིས་རྩ་་
དང་ཡི་གེ་དང་། ཁམས་བདུད་རྩི་རྣམས་ཀྱི་སྟོབས་ཀྱང་དབུ་མར་ཞུགས་ནས་ཕྱག་རྒྱ་་་་
ཆེན་པོ་བདེ་སྟོང་ཤིན་ཏུ་རྣམ་པར་དག་པའི་དེ་ཁོ་ན་ཉིད་མངོན་དུ་གྱུར་ཏེ། སྔར་གྱི་་་་
ཉམས་མྱོང་དང་འདྲིས་པའི་ཚུལ་གྱིས་གྲུབ་མཐའ་སྙོགས་པའམ་རིག་པ་འཛིན་པ་ལ་སོགས་
པར་འགྱུར་རོ། །ལྔ་པ་བར་དོ་བདེ་སྟོང་མཆོག་གི་ཡེ་ཤེས་ནི། གལ་ཏེ་འདའ་ཀ་མ་མི་་
ཐེབས་པ་འདྲ་ན། གང་ཟག་ཐ་མའི་ལམ་བར་དོའི་གདམས་ངག་དགོས་པས། དེ་སྦྱང་
292

བའི་ཚུལ་ལ་གཉིས་ལས། སྔོན་འགྲོ་ནི་བདག་ལ་མཐར་ཐུག་དེ་ཁོ་ན་ཉིད་དུ་ཆོས་ཐམས་
ཅད་ཤིན་ཏུ་རྣམ་དག་སྟོན་པའི་བླ་མ་རྡོ་རྗེ་སློབ་དཔོན་སྙིང་པོ་རྡོ་རྗེ་ངོ་བོ་ཉིད་སྐུ་དྲན་པ། །
དེས་བསྟན་པའི་ལམ་རྡོ་རྗེ་རྦ་རླབས་དྲན་པ། དེ་ལས་བྱུང་བའི་ལྟ་བ་ཤིན་ཏུ་རྣམ་པར་་་་་
དག་པའི་དེ་ཁོ་ན་ཉིད་མས་བརྟན་པའི་དགའ་བ་དྲན་པ་སྟེ་གསུམ་འབྲེལ་བ་ཅན་དུ་དུས་ཀྱི་་
ངེས་པ་གཅིག་ལ་དྲན་པར་བྱ་སྟེ། རྨི་ལམ་གྱི་རྐྱེན་གྱིས་ཀྱང་དེ་གསུམ་དྲན་པ་མ་བྱུང་་་་
བར་དུ་བསླབ་བོ། །དངོས་གཞི་ནི། དེ་ལྟར་གོམས་པའི་དབང་གིས་བར་དོའི་རྐྱེན་་་་་
བདུན་ཤར་བ་ན་ཡང་སྔར་གྱི་དྲན་པ་གསུམ་འབྱུང་ཞིང་། བསྣམ་བྱ་ལྔ་ཡང་རྩ་གསུམ་དུ་
རླུང་ལྡང་འཇུག་གནས་གསུམ་བྱེད་པར་འཆར་ཞིང་། མཐར་རྩ་གཉིས་ཀྱང་དབུ་མར་རོ་
གཅིག །རླུང་གཉིས་ཀྱང་གནས་པར་རོ་གཅིག །རྟེན་འབྲེལ་དེས་སྣང་བ་དང་བདག་
གི་སེམས་ཀྱང་རོ་གཅིག་པར་གྱུར་ནས་བར་དོ་ཉིད་དུ་རིག་པ་འཛིན་པ་ལ་སོགས་པར་་་་་
འགྱུར་རོ། །དྲུག་པ་འབྲས་བུ་ངོ་བོ་ཉིད་ཀྱི་སྐུ་རང་བཞིན་གྱིས་ལྷུན་གྲུབ་ནི། འབྲས་་་་
བུའི་སྐབས་ཉིད་དུ་འཆད་པར་འགྱུར་རོ། །གསུམ་པ་མཐར་ཐུག་སྐུ་ལྔ་མངོན་དུ་འགྱུར་་་་
བའི་ཚུལ་ནི། ལུས་ཐབས་རྒྱུད་མཐར་ཕྱིན་པས་འབྲས་བུ་མཐར་ཐུག་ཐོབ་སྟེ། རྟེན་་་་
དཀྱིལ་འཁོར་བཞི་གནས་གྱུར་པའི་དུས་ཉིད་ན་བརྟེན་པ་ཀུན་གཞི་ཉིད་ཀྱང་གནས་གྱུར་་་་
པས་དྲི་མ་བག་ཆགས་དང་བཅས་པ་སྤངས་ཏེ་སྐུ་བཞི་དང་སྒྲིབ་བྲལ་ཤིན་ཏུ་རྣམ་དག་ངོ་བོ་་
ཉིད་ཀྱི་སྐུ་ཡང་མངོན་དུ་གྱུར་ཏེ། སྐུ་ལྔ་མངོན་དུ་བྱེད་ཅིང་དེ་ཙམ་ན་དབྱིངས་དང་ཡེ་་་་
ཤེས་མཉམ་པ་ཉིད་དེ་ལས་མ་གཡོས་བཞིན་དུ་གཞན་དོན་གྱི་ཆེ་བ་ལོང་བས་མིག་ཐོབ་པ་
དང་༑ འོན་པས་སྒྲ་ཐོས་པ་ལ་སོགས་པ་དང་། སེམས་ཅན་རྣམས་ཀྱི་ཁམས་དང་།
བསམ་པ་དང༌། བག་ལ་ཉལ་དང་། རྗེས་སུ་མཐུན་པར། གང་ལ་གང་འདུལ་གྱི་སྐུ་
དང་གསུང་གིས་ཆོས་ཀྱི་སྒོ་བསམ་གྱིས་མི་ཁྱབ་པ། རྒྱུན་མི་འཆད་པ་རྟག་ཏུ་གསུང་བ་་་
སོགས་སེམས་ཅན་གྱི་དོན་འབད་མེད་དུ་འབྱུང་བའི་རྟེན་འབྲེལ་ཐམས་ཅད་མངོན་དུ་གྱུར་་་
པའོ༑། །
༈ གསང་ཆེན་རྒྱུད་སྡེའི་ངེས་གསང་མཐའ་ཡས་པ། །གྲུབ་ཆེན་བི་རཱུའི་ཞལ་་་་་
བཟང་བུམ་པ་རུ། །བདུད་རྩིའི་བཅུད་ཀྱིས་གཏམས་འདི་སྐལ་ལྡན་ཀུན། །འཆི་མེད་་་་
293

མཆོག་ལ་འགོད་པའི་ལམ་བཟང་ཡིན། །འདི་དེ་ས་སྐྱའི་རྗེ་བཙུན་རིམ་པ་ལས། །
བརྒྱུད་དེ་ཨེ་ཝཾ་པ་ཡི་ཞལ་གྱི་སྒོར། ། ལྷུང་བས་ལེགས་བཤད་རླབས་ཕྲེང་ཕྱོགས་བརྒྱར་་་
དགོད༑ །ཕྲིན་ལས་དཔལ་གྱིས་འཛམ་གླིང་ཕྱུར་བུར་གོང་། །བདག་གིས་འདིར་་་་་
འབད་ཚིག་དང་དོན་གྱི་ཆ། །རྒྱུད་གསུམ་མཛེས་རྒྱན་ཉིད་ལས་གཞན་མ་མཆིས། །
འོན་ཀྱང་ཉམས་བླང་བ་དང་འཆད་བདེའི་ཕྱིར། །ཉམས་ལེན་དམིགས་པའི་ཚོགས་་་་
རྣམས་ཕྱོགས་གཅིག་བསྒྲིགས། །འདིར་བྲིས་པ་ལ་ཉེས་གང་མཆིས་པ་དེ། །ཐོག་མེད་
་དུས་ཀྱི་སྡིག་དང་ལྷན་ཅིག་བཤགས། །བདག་ཉིད་བདག་དང་སྐལ་པ་མཉམ་རྣམས་ལ། །
ཕན་པར་བསམ་པའི་ལྷག་བསམ་དག་པ་ཡིས། །བགྱིས་པའི་རྣམ་དཀར་དགེ་ཚོགས་་་་
མཆོད་སྤྲིན་འདི། །ཀུན་བཟང་མཆོད་སྤྲིན་ལྟ་བུར་བློས་སྤྲུལ་ནས། །རྟག་ཏུ་བླ་མ་་་་་
ཚོགས་ལ་འབུལ་བགྱིས་ཏེ། ། བདག་དང་འགྲོ་འདིའི་ཅི་བསམ་དོན་ཀུན་སྩོལ། །དེ་་་
ལྟར་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་དངོས་གཞིའི་ཁྲིད་རིམ། རྒྱུད་་
གསུམ་སྙིང་པོའི་ལེགས་བཤད་འདི་ནི་ཡོངས་འཛིན་ཐམས་ཅད་མཁྱེན་པ་མང་ཐོས་ཀླུ་སྒྲུབ་
རྒྱ་མཚོའི་ཞལ་སྔ་ནས་ལས། ལམ་འདི་ཆ་ལག་དང་བཅས་པའི་བཀའ་དྲིན་ཐོག་མར་་་་་
ནོས་ཤིང་། སླར་ཡང་དོན་གྱི་སླད་དུ་མཚན་ནས་སྨོས་ཏེ། མཁན་ཆེན་རིན་པོ་ཆེ་་་་
དབང་ཕྱུག་དཔལ་བཟང་ལ་ལམ་འདིའི་བཀའ་དྲིན་ཆ་ཚང་བར་ནོས་པས། དབང་གི་ཆུ་་
བོ་མ་ནུབ་པ་སོགས་སྙན་བརྒྱུད་བཞི་ལྡན་གྱི་སྐལ་བ་བཟང་པོར་གྱུར་པ། དགེ་སློང་སྡེ་་་
སྣོད་འཛིན་པ་ངག་དབང་ཆོས་གྲགས་ཀྱིས་ཆུ་མོ་ཕག་གི་ལོ་ལ། དཔལ་བཟང་ལྡན་གྱི་བྱ་
འདབས༑ སྤུ་དཀར་བླ་བྲང་རྫོང་དུ་ལེགས་པར་སྦྱར་བའི་ཡི་གེ་པ་ནི་མེ་ཏྲི་དྷརྨ་ཀཱིརྟིས་་་་
གུས་པས་བགྱིས་སོ།། །།འདིས་ཀྱང་དཔལ་ལྡན་ས་སྐྱ་པའི་ཡབ་ཆོས་རྒྱུད་གསུམ་མ་་་་
ངག་དང་བཅས་པའི་བསྟན་པ་དར་ཞིང་རྒྱས་ལ་ཡུན་རིང་དུ་འཚོ་ཞིང་གཞེས་པར་གྱུར་ཅིག། །།
ཤུབྷཾ་མསྟུ་སརྦ་ཛ་ག་ཏཾ།། །།
294

༄༅། །དཔལ་ཀྱེ་རྡོ་རྗེ་མན་ངག་ལུགས་ཀྱི་
ཕྱི་བསྐྱེད་པའི་རིམ་པའི་རྣམ་པར་བཤད་པ་
བློ་གསལ་བདེ་འཇུག་མཁས་ལ་ཉེར་མཁོ་
སྙིང་པོའི་ལེགས་བཤད་བཞུགས།།
ངག་དབང་ཆོས་ཀྱི་གྲགས་པ།
295

༄༅། །འཆད་རྩོད་རྩོམ་གསུམ་ལེགས་བྱས་རིན་ཆེན་ཁྲིར། །རྒྱུད་དང་མན་་་་
ངག་ཆོས་ཀྱི་རྒྱལ་སྲིད་ལ། །དབང་བསྒྱུར་སྲིད་འདིར་འགྲན་པའི་ཟླ་གཞན་བྲལ། །
ཀླུ་སྒྲུབ་རྒྱ་མཚོའི་ཞབས་ཀྱི་མཁྱེན་བརྩེས་སྐྱོངས། །མཁས་དང་གྲུབ་པའི་དབང་ཕྱུག་ལྷ་
བརྒྱའི་གཙུག །མངོན་པར་མཐོ་བའི་གཟི་བྱིན་དཔལ་གྱི་མགྲིན། །སྨིན་གྲོལ་ལམ་་་་་
སྟོན་སྐལ་བཟང་འགྲོ་བའི་མིག །རྗེ་བཙུན་བླ་མའི་ཞབས་པད་གཙུག་ན་རྒྱལ། །རྣམ་
ཀུན་མཁྱེན་པའི་དེ་ཉིད་རབ་དགའི་གཞིར། །རྣམ་གྲོལ་མཆོག་གི་རོ་བརྒྱ་དར་བ་་་་
དཔྱིད༑ །རྣམ་དཀར་བཟང་པོའི་དགེ་ལེགས་སྟོང་གསུམ་ཁེངས། །རྡོ་རྗེ་འཆང་དངོས་
ཨེ་ཝཾ་པ་དེར་འདུད། །སྔོན་བསགས་བསོད་ནམས་དཔུང་པ་ནས་བལྟམས་པའི། །སྨྲ་
བའི་སེང་གེ་ལུང་རིག་གད་རྒྱངས་སྒྲས། །ལོག་སྨྲའི་གཉིས་འཐུང་སྐྱེ་བའི་ཕ་རོལ་་་་་་
བསྒྲལ༑ །ཀུན་མཁྱེན་མཁས་པའི་དབང་པོ་སྲིད་ན་བསྔགས། ། རྒྱུད་དང་མན་ངག་་་་་
འཆད་རྩོད་རྩོམ་པའི་ཁྲིར། །དཀོན་མཆོག་མཁྱེན་པའི་མཛད་འཕྲིན་རྒྱུད་མངས་སྟོང་། །
རྣ་བའི་བདུད་རྩིར་དགེ་ཚོགས་ལྷུན་གྱིས་གྲུབ། ། ཨེ་ཝཾ་བསྟན་པའི་གསལ་བྱེད་གང་དེས་
སྐྱོངས༑ །བསྐྱེད་རིམ་འཆི་མེད་གཞོན་ནུ་ཡི། །ལང་ཚོ་ཀུན་གསལ་ནོར་བུའི་རྒྱུན། །
ཚིག་ཕྲེང་བླ་མའི་གསུང་གི་བཅུད། །དོན་བཟང་ཚིག་འབྲུ་འདིར་བརྗོད་བྱ། །ཞེས་་་་་
མཆོད་བརྗོད་དང་དམ་བཅའ་སྔོན་དུ་བཏང་ནས། གཉིས་པ་ལམ་གྱི་ཉམས་བསྐྱེད་པའི་་་་
ཕྱིར་ལུས་ཐབས་རྒྱུད་ལ་དབང་བཞི་དང་རྗེས་སུ་འབྲེལ་བའི་ལམ་བསྒོམ་པ་ལ། བུམ་་་་་
དབང་དང་འབྲེལ་བའི་ལམ་བསྒོམ་པ་སོགས་བཞི་ཡོད་པ་ལས། དང་པོ་བུམ་དབང་་་་
ལམ་ནི་བསྐྱེད་རིམ་ཡིན། དེ་ལ་ཕྱི་ནང་གཉིས་ལས། དང་པོ་ཕྱི་བསྐྱེད་པའི་རིམ་པ་ལ་
སྐུ
དོན་བཞི་སྟེ།
བཀའ་བབས་བཞིའི་རྣམ་གཞག་ངོས་བཟུང་བ། བསྒྲུབ་བྱ་དཀྱིལ་འཁོར་གྱི་རྣམ་
གྲངས༑ སྒྲུབ་བྱེད་མངོན་རྟོགས་ཀྱི་རབ་དབྱེ། ཉམས་ལེན་རྣལ་འབྱོར་གྱི་དབྱེ་བ་་་་
བཤད་པའོ། །དང་པོ་ནི། རྗེ་བཙུན་ས་སྐྱ་པ་ཆེན་པོ་ལ་བཀའ་བབས་པའི་ཀྱེ་རྡོ་རྗེའི་་་་
ལམ་སྲོལ་ལ་གཞུང་འགྲེལ་ལ་བརྟེན་པ་གསུམ། མན་ངག་ལ་བརྟེན་པ་གཅིག་སྟེ་བཞི་
ཡོད་པ་ལས། དང་པོ་གཞུང་འགྲེལ་ལ་བརྟེན་པ་གསུམ་ནི་རྗེ་བཙུན་ཆེན་པོས།
296

བིདྨའི་རྗེས་འབྲང་ཌོམྦྷིའི་སྐོར། །ཡན་ལག་མེད་རྗེས་པདྨའི་སྐོར། །དམ་ཚིག་རྡོ་རྗེ་་་
ནག་པོའི་སྐོར། །གཙོ་ཆེའི་ཆོས་སྣ་སུམ་ཅུ་དགུ། །ལམ་སྐོར་དགུ་ནི་ཁྱད་པར་རོ། །
་བrཞེས་གསུངས་པ་ལྟར་དང་པོ་བླ་མ་བིརཱུ་པའི་རྗེས་སུ་འབྲང་བ་ཌོམྦི་ཧེ་རུ་ཀའི་ཆོས་སྐོར་ལ།
བདག་མེད་མའི་སྒྲུབ་ཐབས་བདུད་རྩི་འོད་ལ་སོགས་པ་ཆོས་སྣ་ཉེར་གསུམ། གཉིས་པ་་
བླ་མ་ཡན་ལག་མེད་པའི་རྡོ་རྗེའི་རྗེས་སུ་འབྲང་བ་པདྨ་བཛྲ་གྱི་ཆོས་སྐོར་ལ་སྨིན་བྱེད་དབང་
གི་ཆོ་ག་ནས་གླིང་མ། བསྐྱེད་རིམ་སྒྲུབ་ཐབས་མཚོ་སྐྱེས་ལ་སོགས་པ་ཆོས་སྣ་བདུན།
གསུམ་པ་བླ་མ་དམ་ཚིག་རྡོ་རྗེའི་རྗེས་སུ་འབྲང་བ་ནག་པོ་ཤནྟ་བྷ་དྲའི་ཆོས་སྐོར་ལ།
སྨིན་བྱེད་དཀྱིལ་འཁོར་གྱི་ཆོ་ག་ལ་གཞུང་འགྲེལ། བསྐྱེད་རིམ་ལྷ་དགུའི་སྒྲུབ་ཐབས་ལ་་
སོགས་པ་ཆོས་སྣ་བཅུ་གཉིས་ཏེ་ཀུན་དྲིལ་བཞི་བཅུ་ཞེ་གཉིས་དེ་རྣམས་ཀྱི་ནང་ནས་ཌོ་་་་
པའི་ལྷན་ཅིག་སྐྱེས་གྲུབ་དང་། མཚོ་སྐྱེས་ཀྱི་བསྐྱེད་རིམ་ཟབ་པའི་ཚུལ་དགུ་དང་། །
རྫོགས་རིམ་མར་མེའི་རྩེ་མོ་ལྟ་བུ་དང་གསུམ་ནི་ལམ་སྐོར་དགུའི་ནང་ཚན་ཡིན་པས་ཁྱད་་་་
པར་གྱི་ཆོས་སྣ་དང༌། ལྷག་མ་སུམ་ཅུ་རྩ་དགུ་ནི་གཞུང་གཙོ་ཆེ་བའི་ཆོས་སྣ་ཡིན་ཏེ།
གཙོ་ཆེའི་ཆོས་སྣ་སུམ་ཅུ་དགུ། །ལམ་སྐོར་དགུ་ནི་ཁྱད་པར་རོ། །ཞེས་གསུངས་པའི་་་་
དོན་ནོ། །གཉིས་པ་དཀྱིལ་འཁོར་གྱི་རྣམ་གཞག་ནི། ལྷའི་རྣམ་པ་གང་ལ་རྣམ་དག་་་་
ཁྱད་པར་ཅན་སྦྱར་དུ་ཡོད་པས་ཐ་མལ་གྱི་རྣམ་རྟོག་མཐའ་དག་སྦྱང་བར་ནུས་ཤིང་། །
མཆོག་སྒྲུབ་པའི་ཐབས་སུ་གྱུར་པའི་ལྷའི་རྣལ་འབྱོར་ནི་མཆོག་སྒྲུབ་པའི་དཀྱིལ་འཁོར་གྱི་
ལྷའི་དབྱེ་གཞི་ཡིན་ལ། དེ་ལ་དབྱེ་ན་དགེས་པ་རྡོ་རྗེའི་སྐབས་འདིར་རྒྱུད་གསུམ་ནས་་་་་
བཤད་པའི་མཆོག་སྒྲུབ་པའི་ལྷའི་དཀྱིལ་འཁོར་བརྒྱ་ཐམ་པ་སྟེ། དེ་ཡང་རྩ་རྒྱུད་བརྟག་་་་
པ་གཉིས་པ་ལས་སྐུ་གསུང་ཐུགས་ཀྱི་ཧེ་རུ་ཀ་གསུམ། སྙིང་པོ་ཀྱེ་རྡོ་རྗེ་དང་བཞི།
བདག་མེད་མ་རྒྱུ་རྡོ་རྗེ་འཛིན་པ་སྟེ་དཀྱིལ་འཁོར་དྲུག་གསུངས་ལ། བཤད་རྒྱུད་རྡོ་རྗེ་་་་
གུར་ལས། རིགས་ལྔ་སོ་སོ་དཀྱིལ་འཁོར་གྱི་དབུས་དང་ཕྱོགས་བཞིར་བཞུགས་པ་ལ།
རང་རང་གི་འཁོར་གྱི་ལྷ་མོ་རྣམས་ཀྱིས་བསྐོར་བའི་དཀྱིལ་འཁོར་ལྔ་དངོས་སུ་ཚང་བ་་་་
རིགས་བསྡུས་དང་། དཀྱིལ་འཁོར་གྱི་དབུས་སུ་རིགས་ལྔ་གང་ཡང་རུང་བ་ཞིག་་་་་་
བཞུགས་པ་ལ་འཁོར་གྱི་ལྷ་མོ་རྣམས་ཀྱིས་བསྐོར་བའི་དཀྱིལ་འཁོར་གཅིག་ཁོ་ན་ཅན་་་་་
297

རིགས་རྐྱང་ཞེས་བྱ། རིགས་བསྡུས་ལ་རྒྱས་པ་དང་བསྡུས་པ་གཉིས། དང་པོ་ནི།
འཁོར་ལྷ་མོ་བརྒྱད་བརྒྱད་ཀྱིས་བསྐོར་བ་ལྷ་ཞེ་ལྔ་མ་སྒོ་མ་བཞི་དང་བཅས་པས་ཞེ་དགུ་
མར་འགྱུར་བ་འདི་ཡིན། འདིའི་དབང་ཐོབ་པས་རིགས་བསྡུས་རིགས་རྐྱང་རྒྱས་བསྡུས་་་
ཀྱི་དབང་ཐམས་ཅད་ཐོབ་འགྲོ་བ་ཡིན། རིགས་བསྡུས་བསྡུས་པ་ནི་རིགས་ལྔ་སོ་སོ་ལ་
འཁོར་ལྷ་མོ་བཞི་བཞིས་བསྐོར་བ་ལྷ་ཉེར་ལྔ་མ་སྒོ་མ་བཞི་དང་བཅས་པས་ཉི་ཤུ་རྩ་དགུ་མ་་
འདི་ཡིན་ནོ། །རིགས་རྐྱང་ལ་ཡང་རྒྱས་བསྡུས་གཉིས་ཡོད་པའི་རྒྱས་པ་ནི་འཁོར་ལྷ་མོ་་་
བརྒྱད་བརྒྱད་ཀྱིས་བསྐོར་བ་ལྷ་དགུ་མ་དང་། རིགས་རྐྱང་བསྡུས་པ་ནི་འཁོར་ལྷ་མོ་བཞི་་
བཞིས་བསྐོར་བ་ལྷ་ལྔ་མའོ། །དེ་ལྟར་བཞིར་དབྱེ་བའི་རེ་རེ་ལ་ཡང་གཙོ་བོ་རིགས་ལྔ་སོ་
སོར་གོ་འཕོས་པས་མི་བསྐྱོད་པ་དབུས་སུ་བཞུགས་པ་དང་། རིན་འབྱུང་དབུས་སུ་་་་
བཞུགས་པ་སོགས་ལྔ་ལྔར་དབྱེ་བས་ལྔ་བཞི་ཉི་ཤུ་ཐམ་པ། དེ་རེ་རེ་ལ་སྐུ་གསུང་ཐུགས་
སྙིང་པོའི་ཧེ་རུ་ཀ་དང་བཞི་བཞིར་ཕྱེ་བས་བརྒྱད་ཅུ། བདག་མེད་ལྷ་མོ་བཅུ་གསུམ་་་་་
དང་བཅོ་ལྔ་མ་སྟེ་བརྒྱད་ཅུ་རྩ་གཉིས། རྒྱུད་ཐུན་མོང་བ་དཔལ་སམྦུ་ཊ་ལས་བཤད་པ་ལ་
ཧེ་རུ་ཀ་བཞི། བདག་མེད་མ། ཡེ་ཤེས་མཁའ་འགྲོ་མ། དྲག་པོ་གདན་ཅན་མ། །
རྡོ་རྗེ་དབྱིངས་ལ་གཙོ་བོ་རིགས་ལྔ་སོ་སོར་གོ་འཕོ་བའི་སྒོ་ནས་ལྔར་འགྱུར་བས་བཅུ་་་་་
གཉིས་ཏེ་སྔར་གྱི་དེ་དག་དང་བསྡོམས་པས་དགེས་པ་རྡོ་རྗེ་རྒྱུད་གསུམ་ལས་གསུངས་པའི་་་་
མཆོག་སྒྲུབ་པའི་དཀྱིལ་འཁོར་བརྒྱ་ཐམ་པ་འབྱུང་བ་ནི་རྗེ་བཙུན་ས་སྐྱ་པ་ཡབ་སྲས་ཀྱི་་་་
དགོངས་པ་བླ་ན་མ་མཆིས་པ་ཡིན་ནོ། །གསུམ་པ་སྒྲུབ་བྱེད་མངོན་རྟོགས་ཀྱི་རབ་དབྱེ་་་
ནི༔ ལྷ་དེ་རྣམས་ཀྱི་ནང་ནས་ཀྱེ་རྡོ་རྗེའི་རྣལ་འབྱོར་པས་གཙོ་བོར་གང་བསྒོམ་པ་ཡིན་ཞེ་
ན་ཧེ་རུ་ཀ་ཞལ་བརྒྱད་ཕྱག་བཅུ་དྲུག་པའི་དཀྱིལ་འཁོར་འདི་གཙོ་བོར་བསྒོམ་རིགས་་་་་
ཡིན་ཏེ། རྡོ་རྗེ་ཐེག་པ་པ་རྣམས་འབྲས་བུའི་རྣམ་པ་ལམ་དུ་བྱེད་ཅིང་རྒྱུ་འདྲ་བས་འབྲས་
བུ་འདྲ་བ་བསྒྲུབ་དགོས་པ་ལ། འདིས་ཆོས་སྐུའི་ཡོན་ཏན་ཡོངས་སུ་རྫོགས་པ་མཚོན་་་་
ནུས་པའི་ལོངས་སྤྱོད་རྫོགས་པའི་སྐུ་ཞལ་བརྒྱད་ཕྱག་བཅུ་དྲུག་པ་ཐོབ་པར་བྱེད་པའི་ཕྱིར།
དེས་ན། ཤྲཱི་ནི་གཉིས་མེད་ཡེ་ཤེས་ཏེ། །ཞེས་གསུངས་པ་ལྟར་སངས་རྒྱས་ཆོས་ཀྱི་སྐུ་་
ནི་སྟོང་པ་དང་སྙིང་རྗེ་གཉིས་སུ་མེད་པའི་ཡེ་ཤེས་ཡིན་ལ། དེ་ལྟ་བུའི་སྟོང་པ་ཉིད་བཅུ་་་
298

དྲུག་ནི་ཕྱག་བཅུ་དྲུག །རྟོགས་པའི་ཁྱད་པར་རྣམ་ཐར་བརྒྱད་ནི་ཞལ་བརྒྱད། སྙིང་་་་་
རྗེའི་ཁྱད་པར་བསྡུ་བའི་དངོས་པོ་བཞི་ཞབས་བཞིར་སྤྲུལ་པས། དེ་ལྟ་བུའི་འབྲས་དུས་་་
ཀྱི་ཡེ་ཤེས་ནི་ཧེ་རུ་ཀ་ཞལ་བརྒྱད་ཕྱག་བཅུ་དྲུག་པས་མཚོན་ནུས་པ་ཡིན་ལ། དེ་ལས་་་་་
གཞན་ཐབས་ཀྱི་ལྷ་སྐུ་རྡོ་རྗེ་ཕྱག་གཉིས་པ་སོགས་དང་། ཤེས་རབ་ཀྱི་ལྷ་ཀུ་རུ་ཀུལླེ་ལ་་་
སོགས་པས་མཚོན་མི་ནུས་པས་ན། དེ་དག་བསྒོམས་ཀྱང་མཆོག་གི་འབྲས་བུ་འབྱུང་བ་
མེད་ཅིང་དཔལ་གྱི་འོས་མ་ཡིན་པའི་ཕྱིར། དེ་སྐད་དུ་རྩ་རྒྱུད་ཕྱི་མ་ལས། བདག་མེད་་
རྣལ་འབྱོར་ལྡན་པའམ། །ཡང་ན་ཧེ་རུ་ཀ་དཔལ་བརྩོན། །གཞན་པའི་སེམས་ཀྱིས་་་་་
སྐད་ཅིག་ཀྱང་། །དངོས་གྲུབ་འདོད་པས་མི་གནས་སོ། །ཞེས་དང་། དེའི་ཐད་ཀྱི་
འགྲེལ་པ་དག་ལྡན་སོགས་ལས་ཀྱང་བཤད་མ་ཐག་པ་དེ་ལྟར་དུ་གསུང་སྟེ། དེ་ལྟ་བུ་་་
ཞལ་བརྒྱད་ཕྱག་བཅུ་དྲུག་པའི་མངོན་པར་རྟོགས་པ་ལ་ཉམས་ལེན་རྒྱས་བསྡུས་ཀྱི་རིམ་པ་་
ཇི་ལྟར་ཞེ་ན། འདི་ལ་སྦྱོར་དངོས་གཉིས་ལ་རྒྱས་འབྲིང་བསྡུས་གསུམ་གསུམ་དུ་ཡོད་པ་
ལས༑ དང་པོ་ལ། སྔོན་འགྲོ་རྒྱས་པ་ནི། སྔོན་འགྲོ་ཚོགས་གཉིས་བསགས་པ་་་་
དང་༑ སྲུང་འཁོར་ཐུང་མོང་བ་དང་། ཐུན་མོང་མ་ཡིན་པ་དཀྱུས་བཞིན་བསྒོམ་པའོ། །
སྔོན་འགྲོ་འབྲིང་ནི། ཚོགས་གཉིས་བསགས་པ་དཀྱུས་བཞིན་ལས། རིགས་ལྔའི་སྡོམ་
གཟུང་འདོར་རམ་མི་འདོར་ཀྱང་རུང་། སྲུང་འཁོར་ཐུན་མོང་བ་ཙམ་བསྒོམས་ནས་ཐུན་
མོང་མ་ཡིན་པ་མི་བསྒོམ་པའོ། །སྔོན་འགྲོ་བསྡུས་པ་ནི། བསོད་ནམས་ཚོགས་་་་
བསགས་ཚད་མེད་བཞི་ཙམ་ལ་བསྡུས་ནས། ཡེ་ཤེས་ཚོགས་བསགས་ལ་ཞུགས་ཏེ།
སྲུང་འཁོར་ཐུན་མོང་བ་ཙམ་བསྒོམ་པའོ། །
གཉིས་པ་དངོས་གཞི་ལ། ཏིང་འཛིན་གསུམ་གྱི་ཆིངས། ཡན་ལག་དྲུག་ག་་་་
ཆིངས༑ ཡན་ལག་བཞིའི་ཆིངས་དང་གསུམ། དང་པོ་ནི། སམྦུ་ཊའི་དགོངས་པ་་་་
ཡིན་ཏེ། དེ་ཉིད་ལས། དང་པོ་སྦྱོར་བའི་ཏིང་འཛིན་གྱིས། །རྣལ་འབྱོར་པས་་་་་
སྙོམས་འཇུག་པ། །དེ་ནས་དཀྱིལ་འཁོར་རྒྱལ་པོ་མཆོག །དེ་ནས་ཡང་ནི་ལས་རྒྱལ་་་་
མཆོག ཅེས་གསུངས་པའི་ཕྱིར་རོ། །གཉིས་པ་ནི། བཤད་རྒྱུད་རྡོ་རྗེ་གུར་གྱི་་་་་
དགོངས་པ་ཡིན་ཏེ། གུར་ལས། སངས་རྒྱས་གནས་ནི་རྫོགས་པ་དང་། །ཀུན་ཏུ་་་་
299

བཟང་པོའི་རང་བཞིན་དང་། །རང་གི་ལྷག་པའི་ལྷར་བསྒྲུབས་དང་། །མཆོད་བསྟོད་་་་
བདུད་རྩི་མྱོང་ལ་སོགས། །རྣལ་འབྱོར་ཡན་ལག་དྲུག་ཏུ་གྲགས། །ཞེས་གསུངས་པའི་
ཕྱིར༑ གསུམ་པ་ནི། རྩ་རྒྱུད་ཀྱི་དགོངས་པ་ཡིན་ཏེ། བརྟག་གཉིས་ལས། ཡང་་་
ནི་སྟོང་པ་བྱང་ཆུབ་སྟེ། །གཉིས་པ་ལ་ནི་ས་བོན་བསྡུ། །གསུམ་པ་ལ་ནི་གཟུགས་་་་་
བརྙན་རྫོགས། །བཞི་པ་ལ་ནི་ཡིག་འབྲུ་དགོད། །ཅེས་གསུངས་པའི་ཕྱིར། འོ་ན་་་་
ཡན་ལག་བཞི་པ་འདི་ཆོ་ག་རྒྱས་པ་མ་ཡིན་ནམ་ཞེ་ན་ཡིན་ཏེ་བསྐྱེད་ཆོག་གི་སྒོ་ནས་ཆོ་ག་་་་
རྒྱས་པ་ཡིན་ཞིང་། ཆིངས་ཀྱི་སྒོ་ནས་གྲངས་ཉུང་བས་བསྡུས་པ་དང་། ཡན་ལག་དྲུག་་
པ་ནི་ཆིངས་ཀྱི་སྒོ་ནས་གྲངས་མང་བས་རྒྱས་པར་བཞག་གོ །གསུམ་པ་རྗེས་ནི། །
བཟླས་པ་དང༌། ཐུན་མཚམས་ཀྱི་བྱ་བ་དང༌། གཏོར་མའི་རྣལ་འབྱོར་ལ་སོགས་པ་
བདུན་ནི། མཆོག་ཐུན་མོང་གི་དངོས་གྲུབ་གང་བསྒྲུབ་ཀྱང་དགོས་ལ། མཆོག་་་་་་
དངོས་གྲུབ་བསྒྲུབ་པ་ལ་ནི་དག་པ་དྲན་པ་གཙོ་ཆེ་བར་རྗེ་བཙུན་རྩེ་མོས་བཤད་དོ། ། །
མངོན་རྟོགས་ཀྱི་རིམ་པ་དངོས་ལ་ནི། བསྐྱེད་ཆོག་གི་སྒོ་ནས་བཅུ་བཞིའམ་བཅོ་ལྔ་ཡོད་་་་
དེ༑ རྗེ་བཙུན་རིན་པོ་ཆེས། ཕྱི་བསྐྱེད་རིམ་གྱི་ཡིག་ཆུང་ལས། མངོན་པར་རྟོགས་་་་
པ་བཅུ་བཞིའམ་བཅོ་ལྔར་སྣང་མེད་ཀྱི། རྒྱུད་ཉིད་ཀྱི་སྟེང་དུ་རྟོགས་པར་བྱའོ་ཞེས་་་་་
གསུངས་ལ། དེའི་དོན་ཡང་སྤྱིར་རྒྱུད་ལས་མངོན་རྟོགས་ལྔ་གསུངས་ཏེ། བརྟག་པ་་་
དང་པོའི་བརྒྱད་པར་ཨཱ་ལི་ཀཱ་ལི་ལ་ལྟོས་པ་དང་དེ་ལ་མི་ལྟོས་པའི་མི་མཉམ་སྦྱོར་གྱི་མངོན་
བྱང་དང་། མཉམ་སྦྱོར་གྱི་མངོན་བྱང་དང་གསུམ་གསུངས། ཕྱི་མའི་ལྔ་པར་ས་བོན་་་་
ལས་བསྐྱེད་པ་དང་སྐད་ཅིག་གིས་བསྐྱེད་པ་གཉིས་གསུངས་པས་ལ་ཡིན་ལ། དང་པོ་་
བརྒྱད་པར་གསུངས་པའི་མི་མཉམ་སྦྱོར་གཉིས་པོ་དེ་དངོས་བསྟན་ཡུམ་གྱི་ཡིན་ཀྱང་་་་་་
མའི་མན་ངག་གིས་ཡབ་ལ་སྦྱར་བའི་ཚེ་ལྔ་རུ་གྲུབ་པ་ཡིན་ཞེས་མན་ངག་རྣམ་བཤད་ལས་་་་
གསུངས༑ བཅུ་བཞི་དང་བཅོ་ལྔ་པའི་ངོས་འཛིན་ནི། ཨཱ་ལི་ཀཱ་ལི་ལ་ལྟོས་པ་དང་་་་
ལྟོས་པའི་མངོན་བྱང་ལས་བསྐྱེད་པ་དང་། མཉམ་སྦྱོར་གྱི་མངོན་བྱང་ལས་བསྐྱེད་པས་་་་
མངོན་རྟོགས་གསུམ་ནི་འདིར་ཡབ་ཀྱི་རྩ་བའི་དབྱེ་བ་ཡིན་ལ། གསུམ་པོ་དེ་ལ་རྩ་རྒྱུད་་་་
ནས་གསུངས་པའི་བསྙེན་སྒྲུབ་ཡན་ལག་བཞིའི་ཆིངས་སྦྱར་ནས་གཙོ་འཁོར་ཐམས་ཅད་་་་་
300

མངོན་བྱང་ལྔ་ལས་བསྐྱེད་པ་ཡན་ལག་བཞི་པའི་ཕྱོགས་དང་། གསུམ་པོ་དེ་ལ་གུར་ནས་
གསུངས་པའི་ཡན་ལག་དྲུག་གི་ཆིངས་སྦྱར་ནས་རྒྱུ་རྡོ་རྗེ་འཛིན་པ་ཁོ་ན་མངོན་བྱང་ལས་་་་་
བསྐྱེད་པ་ཡན་ལག་དྲུག་པའི་ཕྱོགས་གཉིས་གཉིས་སུ་དབྱེ་བས་དྲུག །ཡན་ལག་བཞིན་་་་་
པའི་ཕྱོགས་གསུམ་པོ་ལ་ཡང་འཁོར་གྱི་ལྷ་མོ་ཐིག་ལེ་འགྲོས་དང་། ས་བོན་འགྲོས་ཀྱི་སྤྲོ་
བ་གཉིས་གཉིས་སུ་ཕྱེ་བས་དྲུག །ཡན་ལག་དྲུག་པའི་ཕྱོགས་གསུམ་པོ་ལ་ཡང་འཁོད་་་་
གྱི་ལྷ་མོ་ས་བོན་འགྲོས་དང་ལྷ་མོ་འགྲོས་གཉིས་གཉིས་སུ་ཕྱེ་བས་དྲུག་སྟེ་བཅུ་གཉིས།
དེའི་སྟེང་དུ་སྐད་ཅིག་གིས་བསྐྱེད་པ་དང་ས་བོན་ལས་བསྐྱེད་པ་གཉིས་བསྣན་པས་མངོན་་་་
པར་རྟོགས་པ་ཚུལ་བཅུ་བཞི་ནི་མན་ངག་ལུགས་དང་། དེའི་སྟེང་དུ་རྩ་རྒྱུད་ཕྱི་མའི་ལྔ་པ་
དང་བསྟུན་གཞུང་གོང་འོག་འཁྲུགས་བསྡེབས་པའི་མངོན་པར་རྟོགས་པ་སློབ་དཔོན་མ་་་་་
ཐུབ་ཟླ་བའི་ལུགས་དེ་བསྣན་པས་བཅོ་ལྔ་པར་འགྱུར་བ་ཡིན་ཏེ། ཕྱི་མའི་ལྔ་པའི་ཐད་་་་
ཀྱི་དག་ལྡན་ལས། འདི་ནི་མི་ཐུབ་ཟླ་བའི་དགོངས་པ་གཙོ་བོར་གཞུང་འཁྲུགས་་་་་
བསྡེབས་ནས་ཐུན་མོང་དུ་གསུངས་པ་ཙམ་ཡིན་ནོ། །ད་ནི་འདིར་རྗེ་བཙུན་རྣལ་འབྱོར་་་་
གྱི་དབང་ཕྱུག་ཆེན་པོའི་གདམས་ངག་རྗེ་བླ་མས་སྦས་ཏེ་གསུངས་པ་བརྩེ་བའི་བསམ་པས་་་་
བྲི་བར་བྱའོ། །དེ་ནི་འདིར་འཁྲུགས་མེད་པར་ལེའུ་བརྒྱད་པ་དང་བསྡེབས་ཏེ་བརྗོད་ན་་་་
ཞེས་པ་ནས། མངོན་རྟོགས་དང་པོ་གཉིས་དང་པོ་བཅུ་བཞི་ཡིན་ནོ། །ཞེས་གསུངས་་་་
པས་སོ། །དེ་ལྟ་བུའི་མངོན་རྟོགས་རྒྱས་འབྲིང་གི་མི་འདྲ་བའི་ཁྱད་པར་ལ། བདག་གི་
བླ་མ་ཀླུ་སྒྲུབ་དམ་པའི་ཞལ་ནས་འདི་ལྟར་གསུངས་ཏེ། རྒྱས་པ་ཡན་ལག་བཞི་པའི་་་་་
ཕྱོགས་ལ་ཁྱབ་པ་གསུམ་སྟེ། རྒྱུ་འབྲས་ཀྱི་ཧེ་རུ་ཀ་འཁོར་བཅས་མངོན་བྱང་ལས་བསྐྱེད་་
པས་ཁྱབ། རྒྱུ་རྡོ་རྗེ་འཛིན་པ་ཞུ་བའི་རྐྱེན་ལ་བར་སྲིད་མི་འཇུག་པས་ཁྱབ། འཁོར་གྱི་
ལྷ་མོ་མངལ་ནས་མི་བསྐྱེད་པས་ཁྱབ། འབྲིང་པོ་ཡན་ལག་དྲུག་པ་ལ་ཁྱབ་པ་བཞི་སྟེ།
འབྲས་བུ་རྡོ་རྗེ་འཛིན་པ་འཁོར་བཅས་མངོན་བྱང་ལས་མི་བསྐྱེད་པས་ཁྱབ། རྒྱུ་རྡོ་རྗེ་་་་
འཛིན་པ་ལ་ནག་པོ་མི་བྱེད་པས་ཁྱབ། རྒྱུ་རྡོར་འཛིན་ཞུ་བའི་རྐྱེན་ལ་བར་སྲིད་འཇུག་་་་་
པས་ཁྱབ། འཁོར་རྣམས་ལ་ཐིག་ལེ་འགྲོས་མི་བྱེད་པས་ཁྱབ་པ་ཡིན་ནོ་གསུངས།
དེའི་རྒྱུ་མཚན་ཅུང་ཟད་བཤད་ན། ཡན་ལག་བཞི་པའི་ཕྱོགས་ལ་འབྲས་བུ་རྡོ་རྗེ་འཛིན་་་་
301

པ་བསྐྱེད་པའི་རྒྱུ་རྡོར་འཛིན་ཞུ་བའི་ཐིག་ལེ་དེ་ཆ་གསུམ་དུ་གྱུར་ནས། ཆ་གཉིས་་་་་
མངོན་བྱང་དང་པོ་གཉིས་དང་། ཆ་གཅིག་ནི་མངོན་བྱང་གསུམ་པར་བྱས་ནས། ད་་་་་
རྣམས་རོ་གཅིག་ཏུ་འདྲེས་པ་ལས་འབྲས་བུ་རྡོར་འཛིན་བཞེངས་དགོངས་པ་ཡིན། རྒྱུ་་་
རྡོར་འཛིན་ཞུ་བའི་རྐྱེན་ཡང་ཡབ་ཡུམ་སྙོམས་པར་ཞུགས་པའི་བདེ་བ་ཆེན་པོའི་སྟོབས་་་་་
ཀྱིས་རྒྱུ་དེ་ཐིག་ལེར་ཞུ་བ་ཡིན་གྱིས། བར་སྲིད་ཞལ་དུ་འཇུག་པ་ལ་མི་ལྟོས། འཁོར་་
གྱི་ལྷ་མོ་ཡང་མངོན་བྱང་ལས་བསྐྱེད་པས་མངལ་ནས་སྤྲོས་པའི་ཐིག་ལེའམ་ས་བོན་དེ་
ཕྱོགས་མཚམས་ཀྱི་མངོན་བྱང་ཉི་ཟླའམ་ཟླ་བ་སྟེང་འོག་གི་བར་དུ་ཞུགས་པ་ལས་བསྐྱེད་་་་་
དགོས་པའི་གནད་ཀྱི་དེ་ལྟར་ཡིན་ནོ། །ཡན་ལག་བཞི་པ་འདི་ལ་རྒྱུ་རྡོར་འཛིན་དཀར་་་་
ནག་གཉིས་སུ་ཡོད་དེ། མི་མཉམ་སྦྱོར་གྱི་མངོན་བྱང་ལས་བསྐྱེད་པའི་ཚེ་རྒྱུ་རྡོར་འཛིན་་་
ནག་པོ་དང་། མཉམ་སྦྱོར་གྱི་མངོན་བྱང་ལས་བསྐྱེད་པའི་ཚེ་རྒྱུ་རྡོར་འཛིན་དཀར་པོ་་་་
བཤད་པས་སོ། །ཡན་ལག་དྲུག་པའི་ཕྱོགས་ལ་རྒྱུ་རྡོ་རྗེ་འཛིན་པ་མངོན་བྱང་ལས་བསྐྱེད་
པ་མ་གཏོགས། འཁོར་གྱི་ལྷ་མོ་རྣམས་དང་འབྲས་བུ་རྡོ་རྗེ་འཛིན་པ་མངོན་བྱང་ལས་མི་་
བསྐྱེད་པ་དང་། རྒྱུ་རྡོ་རྗེ་འཛིན་པ་དཀར་པོ་ཁོ་ནར་ངེས་པ་དང་། རྒྱུ་རྡོར་འཛིན་ཞུ་་་་
བའི་རྐྱེན་དུ་བར་སྲིད་འཇུག་དགོས་པ་རྣམས་མངོན་རྟོགས་ན་དངོས་སུ་གསལ་བ་དེ་ཡིན། །
འཁོར་རྣམས་ལ་ཐིག་ལེ་འགྲོས་མི་བྱེད་པའི་རྒྱུ་མཚན་ནི། དཔེར་ན་ཚང་མེད་པར་སྒོ་ང་་་
མི་འབྱུང་བ་བཞིན་དུ། མངལ་ནས་ཐིག་ལེ་ཕྱིར་ཕྱུང་སྟེ་གནས་པའི་གཞི་ཉི་ཟླ་སོགས་་་་་
མེད་པས་ཡིན་ནོ། །དེས་ན་ཡན་ལག་དྲུག་པ་འདི་ལ་འཁོར་སྤྲོ་བ་ན་ལྷ་མོ་འགྲོས་དང་ས་
བོན་འགྲོས་གང་རུང་དུ་ངེས་སོ། །མཉམ་སྦྱོར་དང་མི་མཉམ་སྦྱོར་གྱི་ཁྱད་པར་ལ།
གཙོ་བོ་མཉམ་སྦྱོར་གྱི་ཚེ་མངོན་བྱང་དང་པོ་གཉིས་ཆར་ཟླ་བ་གྲུ་གསུམ་པ་ཉིས་བརྩེགས།
དེའི་སྟེང་དུ་མངོན་བྱང་གསུམ་པ་ཧཱུྃ་ལས་རྡོ་རྗེ་དཀར་པོ་རྩེ་ལྔ་པ་འོད་ཟེར་འཕྲོ་བ་དང་་་་
བཅས་པ་བསྒོམས་པས་ཟླ་བ་གཉིས་པོ་དེ་ཁ་དོག་དཀར་ཞིང་བསིལ་བར་མཉམ་པ་དང༌།
དེ་གཉིས་བར་དུ་ཕྱག་མཚན་དང་ས་བོན་སོགས་ཆོས་གཞན་གྱི་བར་མ་ཆོད་པས་མཉམ་་་་་
ཁད་པའི་དོན་གྱིས་ན་མཉམ་སྦྱོར་ཞེས་བྱ་སྟེ། དང་པོའི་བརྒྱད་པར། ཨཱ་ལི་ཀཱ་ལ་་་་་་
མཉམ་སྦྱོར་བ། །རྡོ་རྗེ་སེམས་དཔའ་ཉིད་ཀྱི་གདན། །ཡི་གེ་ལས་བྱུང་གོང་བུ་ལ། །
302

ཧཱུཾ་ཕཊ་རྣམ་པའང་འདོད་མི་བྱ། །ཞེས་གསུངས་པའི་ཕྱིར། མི་མཉམ་སྦྱོར་གྱི་་་་་
མངོན་བྱང་དང་པོ་གཉིས་དབྱིབས་ཟླུམ་པོ་ལ་ཉི་ཟླ་ཡ་མ་ཟུང་དེ་གཉིས་ཀྱི་བར་དུ་ཕྱག་་་་་
མཚན་ས་བོན་གྱིས་མཚན་པས་ཆོད་པས་ན་མི་མཉམ་སྦྱོར་ཞེས་བཞག་གོ །གོང་དུ་
བཤད་པའི་སྐད་ཅིག་གིས་བསྐྱེད་པ་དང་ས་བོན་ལས་བསྐྱེད་པ་གཉིས་ལ་མངོན་བྱང་་་་་་
རྣམ་གཞག་གང་ཡང་མེད་མོད། ཆིངས་ནི་བསྙེན་བསྒྲུབ་ཡན་ལག་བཞིའི་ཆིངས་སྦྱོར་་་་་
ཞིང་གཉིས་ཀའང་རྒྱུ་རྡོ་རྗེ་འཛིན་པར་ནག་པོར་བྱེད་པ་ཡིན་ནོ། ། ཕྱི་མའི་ལྔ་པར། ཁ་
དོག་ནག་པོ་འཇིགས་ཆེན་པོ། །སྣ་ཚོགས་རྡོ་རྗེ་སྤྱི་བོར་འཛིན། །ཞེས་གསུངས་་་་་་
འདི་ཡང་རྒྱུ་རྡོ་རྗེ་འཛིན་པ་ནག་པོ་སྟོན་བྱེད་ཡིན་ནོ། །
བཞི་པ་ཉམས་ལེན་རྣལ་འབྱོར་གྱི་དབྱེ་བ་ནི། རྗེ་བཙུན་ས་སྐྱ་པ་ཆེན་པོས།
དེ་ལ་ཀྱེ་ཡི་རྡོ་རྗེ་ཡི། །རྣལ་འབྱོར་རྣམ་པ་གཉིས་ཡིན་ཏེ། །མཉམ་པར་བཞག་དང་མ་
བཞག་གོ །མཉམ་གཞག་བསྐྱེད་རྫོགས་གཉིས་ཡིན་ཏེ། །མ་བཞག་ཉལ་དང་ལྡན་་་་་
དང་ཁྲུས། །བཟླས་དང་གཏོར་མ་ཁ་ཟས་དང༌། །སྤྱོད་ལམ་རྗེས་ཆགས་རྣལ་འབྱོར་་་་
བརྒྱད༑ །ཅེས་གསུངས་པ་ལྟར་བཅུ་ཡོད་པ་ལས། དང་པོ་བསྐྱེད་རིམ་གྱི་རྣལ་འབྱོར་
ལ༑ འདྲ་འབག་གི་སྒོ་ནས་ཁོག་ཕུབ་པ་དང་། ངག་འདོན་མངོན་རྟོགས་ཀྱི་གོ་དོན་་་་་
ཞིབ་ཏུ་བཤད་པ་གཉིས། དང་པོ་ལ། ཐར་པའི་འདྲ་འབག་ལ་སྦྱོར་བ་དང་།
འཁོར་བའི་འདྲ་འབག་ལ་སྦྱོར་བ་གཉིས། དང་པོ་ནི་འོ་སྐོལ་གྱི་སྟོན་པས་དང་པོར་བྱང་་་
ཆུབ་མཆོག་ཏུ་ཐུགས་བསྐྱེད་བར་དུ་བསྐལ་པ་གྲངས་མེད་གསུམ་དུ་ཚོགས་བསགས་་་་་
རྣམས་ནི། སྐྱབས་འགྲོ་སེམས་བསྐྱེད་དང་། སྔོན་འགྲོ་ཚོགས་གཉིས་བསགས་་་་་
རྣམས་ཀྱིས་ལམ་དུ་བྱེད། སྲོད་ལ་བདུད་བཏུལ་བ་ནི་སྲུང་བའི་འཁོར་ལོ་བསྒོམས་པས་་་
ལམ་དུ་བྱེད། གང་དུ་སངས་རྒྱ་བའི་ཞིང་སྦྱོང་བ་ནི། གཞལ་ཡས་ཁང་བསྒོམས་པས་་་
ལམ་དུ་བྱེད། འོག་མིན་ནམ། རྡོ་རྗེ་གདན་གྱི་སྤོ་ལ་ཐོ་རངས་མངོན་པར་རྫོགས་པ་
སངས་རྒྱས་པ་ནི། མངོན་བྱང་ལས་ལྷའི་རྣམ་པར་བསྐྱེད་པས་ལམ་དུ་བྱེད། ཁམས་་་་
གསུམ་ཆོས་ཀྱི་རྒྱལ་པོར་མངའ་གསོལ་བ་དང་། མཆོད་བསྟོད་ཀྱི་གནས་སུ་གྱུར་པ་ནི།
དབང་བསྐུར་བ་མི་བསྐྱོད་པའི་ཡན་ལག་དང་། མཆོད་བསྟོད་བདུད་རྩི་མྱོང་བ་སོགས་་་་
303

ཀྱི་ལམ་དུ་བྱེད། ཆོས་ཀྱི་འཁོར་ལོ་རིམ་པ་གསུམ་དུ་བསྐོར་བ་ནི། སྔགས་བཟླ་བ་
ལམ་དུ་བྱེད། མྱ་ངན་ལས་འདས་པ་ནི། དཀྱིལ་འཁོར་བསྡུ་བས་ལམ་དུ་བྱེད།
སླར་ཡང་མཛད་པ་འཕྲིན་ལས་ཀྱི་འཁོར་ལོ་རྒྱུན་མི་འཆད་པ་ནི། ཐུན་མཚམས་ཀྱི་རྣལ་་་
འབྱོར་སོགས་རྣལ་འབྱོར་གཞན་གྱིས་ལམ་དུ་བྱེད་པ་ཡིན་ནོ། །དེས་ན་མངོན་པར་་་་་
རྟོགས་པའི་རིམ་པ་འདི་ནི། ཡར་སངས་རྒྱས་ཀྱི་མཛད་པའི་རྣམ་པར་ཐར་པ་དང་མཐུན་་
ཞིང་༑ དེ་ལམ་དུ་བྱས་པས་ཐོབ་ནུས་པ་ཡིན་ནོ། །དེ་སྐད་དུ་རྗེ་བཙུན་གྱི་ལྗོན་ཤིང་་་་་
ལས༑ མངོན་བྱང་གི་རིམ་པས་ལྷའི་རྣམ་པར་འགྲུབ་པ་ནི། འོག་མིན་ནམ། རྡོ་རྗེ་
གདན་དུ་སངས་རྒྱས་པ་དང་འདྲ། དབང་བསྐུར་བ་ནི། ཁམས་གསུམ་ཆོས་ཀྱི་རྒྱལ་་་་་
པོར་མངའ་གསོལ་བ་དང་འདྲ། སྔགས་བཟླ་བ་སོགས་ནི་ཆོས་ཀྱི་འཁོར་ལོ་བསྐོར་་་་་
སོགས་དང་མཐུན་ནོ། །ཞེས་གསུངས་སོ། །གཉིས་པ་འཁོར་བའི་འདྲ་འབག་ནི། །
འཁོར་བའི་རྒྱུ་ལས་ཉོན་གཉིས་ཡོད་པ་ལས། ལས་ཀྱི་ཉོན་མོངས་པ་ནི། བསོད་་་་་
ནམས་ཚོགས་བསགས་ཀྱིས་སྦྱོང་བར་བྱེད། དེའི་རྒྱུ་ཉོན་མོངས་པའི་ཉོན་མོངས་པ་ནི།
ཡེ་ཤེས་ཚོགས་བསགས་དང༌། སྲུང་བའི་འཁོར་ལོ་བསྒོམས་པས་སྦྱོང་བར་བྱེད།
འབྲས་བུ་བདག་དང་བདག་གིར་འཛིན་པ་ལ། སྣོད་བཅུད་ཀྱི་འཇིག་རྟེན་གཉིས།
དང་པོ་ནི། ཆོས་འབྱུང་དང་། གཞལ་ཡས་ཁང་བསྒོམས་པས་སྦྱོང་བར་བྱེད། །
གཉིས་པ་བཅུད་ཀྱི་འཇིག་རྟེན་ལ། སྐྱེ་གནས་བཞི་པོ་གང་རུང་དུ་སྐྱེ་བ་བླངས་པའི་་་་་
གནས་སྐབས་དང་། དེར་སྐྱེ་བ་བླངས་ནས་རང་རང་གི་མངའ་ཐང་ལ་ལོངས་སྤྱོད་པ་་་
གནས་སྐབས། འཆི་བའི་གནས་སྐབས། སླར་ཡང་འཁོར་བ་ལུ་གུ་རྒྱུད་དུ་སྐྱེ་བ་ལེན་་
པའི་གནས་སྐབས་དང་བཞི་ཡོད་པ་ལས། དང་པོ་ནི། དམ་ཚིག་པ་བསྐྱེད་པ། སྐྱེ་་་
མཆེད་སྐུ་གསུང་ཐུགས་བྱིན་གྱིས་བརླབས་པ། ཡེ་ཤེས་པ་འཇུག་པ་གསུམ་གྱིས་སྦྱོང་་་
བར་བྱེད། གཉིས་པ་ནི། དབང་བསྐུར་བ་དང་། མཆོད་བསྟོད་བདུད་རྩི་མྱོང་བས་་་་
སྦྱོང་བར་བྱེད། གསུམ་པ་ནི། དཀྱིལ་འཁོར་བསྡུ་བས་སྦྱོང་བར་བྱེད། བཞི་པ་ནི།
ཐུན་མཚམས་ཀྱི་རྣལ་འབྱོར་གྱིས་སྦྱོང་བར་བྱེད་པ་ཡིན་ནོ། །གཉིས་པ་ངག་འདོན་་་་་་
མངོན་རྟོགས་ཀྱི་རིམ་པ་ཞིབ་ཏུ་བཤད་པ་ལ། སྔོན་འགྲོ་དང་དངོས་གཞི་གཉིས། དང་
304

པོ་ལ་ཐུན་མོང་བའི་སྔོན་འགྲོ་དང་། ཐུན་མོང་མ་ཡིན་པའི་སྔོན་འགྲོ་གཉིས། དང་པོ་་་
ལ༑ སྐྱབས་འགྲོ་སེམས་བསྐྱེད་རྡོར་སེམས་ཀྱི་བསྒོམ་བཟླས་དང་གསུམ། དང་པོ་ནི།
གང་ལ་སྐྱབས་སུ་འགྲོ་བའི་ཡུལ་བླ་མ་དང་ཀྱེ་རྡོ་རྗེ་ཡབ་ཡུམ་ཐ་མི་དད་པ་ནི་སངས་རྒྱས་་་་
དཀོན་མཆོག །དེ་ཉིད་བླ་མ་དཀོན་མཆོག་ཡང་ཡིན། བླ་མ་དེའི་ཐུགས་རྒྱུད་ལ་་་་་་
བཞུགས་པའི་འགོག་ལམ་གྱི་ངོ་བོ་ཡིན་པ་ལ། རྣམ་པ་པུསྟི་བྲག་རི་བརྩེགས་པ་ལྟ་བུ་ནི་
ཆོས་དཀོན་མཆོག །འཁོར་ལྷ་མོ་བརྒྱད་གཙོ་བོར་གྱུར་པའི་རྣལ་འབྱོར་མ་རི་རབ་ཀྱི་་་་་
རྡུལ་གྱི་གྲངས་དང་མཉམ་པས་བསྐོར་བ་ནི་དགེ་འདུན་དཀོན་མཆོག །སྐྱབས་སུ་འགྲོ་་་་
བའི་རྒྱུ་ནི་འཇིགས་དད་སྙིང་རྗེ་གསུམ་ལས་འདིར་གཙོ་བོར་ནི་ཐ་མལ་གྱི་རྣམ་པར་རྟོག་་་་
པས་འཇིགས་པས་སྐྱབས་སུ་འགྲོ་བ་ཡིན་པས་སྣང་བ་ཐམས་ཅད་ལྷ་དང་ལྷ་མོའི་རང་་་་་
བཞིན་དུ་བསྒྱུར་བ་སྔོན་དུ་བཏང་ནས་སྐྱབས་སུ་འགྲོ་བ་ཡིན་ནོ། །སྐྱབས་སུ་འགྲོ་མཁན་
གྱི་གང་ཟག་ནི། བདག་དང་སེམས་ཅན་ཐམས་ཅད་ཀྱེ་རྡོ་རྗེ་ཡབ་ཡུམ་གྱི་རྣམ་པ་ཅན་དུ་་
གསལ་བ་རྣམས་ཡིན། སྐྱབས་སུ་འགྲོ་བའི་ཚུལ་ནི། སྐྱབས་ཡུལ་དེ་རྣམས་ལ་ལུས་་་་
གུས་པའི་སྒོ་ནས་ཐལ་མོ་སྦྱར། ངག་གུས་པའི་སྒོ་ནས་གསོལ་བ་འདེབས། ཡིད་གུས་
པའི་སྒོ་ནས་ཁྱེད་ཤེས་ཁྱེད་མཁྱེན། སྐྱིད་སྡུག་ལེགས་ཉེས་གང་བྱུང་ཡང་རེ་ས་ལྟོས་ས་་་་
གཞན་མེད་སྙམ་དུ་བློ་དཀོན་མཆོག་ལ་ལྷུང་སྟེ་བཀལ་ནས། ངག་ཏུ་དཔལ་ལྡན་བླ་མ་་་་
དམ་པ་རྣམས་ལ་སྐྱབས་སུ་འཆིའོ། །ཞེས་སོགས་སྐྱབས་འགྲོ་བཞི་བསྐོར་ཉུང་མཐའ་་་་
ཡང་ཉེར་གཅིག་ཙམ་བྱེད། དེ་ཡང་བླ་མ་དང་སངས་རྒྱས་ལ་སྐྱབས་སུ་མཆིའོ་ཞེས་པའི་
ཚེ༑ མདུན་གྱི་ནམ་མཁར་བཞུགས་པའི་བླ་མ་ཡབ་ཡུམ་ལ་སེམས་ཆེར་གཏད། ཆོས་་
ལ་སྐྱབས་སུ་མཆིའོ་ཞེས་པའི་ཚེ་པུསྟི་བྲག་རི་བརྩེགས་པ་ལྟ་བུ་ལ་སེམས་གཏད། དགེ་་་
འདུན་ལ་སྐྱབས་སུ་མཆིའོ་ཞེས་པའི་ཚེ་འཁོར་གྱི་ལྷ་མོ་རྣམས་ལ་སེམས་གཏད། རྣམ་་་་་
རྟོག་གཞན་གྱིས་བར་མ་ཆོད་པར་རིག་པ་འཇུར་མི་གནས་དྲངས་བ་ལྟ་བུ་བྱས་ན་དཀོན་་་་་
མཆོག་གི་བྱིན་རླབས་འཇུག །སེམས་རྣམ་རྟོག་དང་འདྲེས་པའི་ངང་ནས་བྱས་ན་ནི།
སེམས་གཞན་གཡེང་བས་བྱས་པ་ནི། །དེ་ཉིད་རིག་པས་དོན་མེད་གསུངས། །ཞེས་པ་
ལྟར་བྱས་ལ་མ་བསགས་པའི་ལས་ཡིན་གསུངས། དེ་ལྟར་སྐྱབས་འགྲོ་གྲངས་ཉེར་་་་་
305

གཅིག་ལ་སོགས་པ་ཇི་ལྟར་རིགས་པ་བྱས་པའི་རྗེས་སུ་ཐལ་མོ་སྙིང་གར་སྦྱར་ལ། བླ་མ་
དང་དཀོན་མཆོག་རིན་པོ་ཆེ་རྣམ་པ་གསུམ་ལ་ཞེས་སོགས་སྐྱབས་གསོལ་བྱེད་པ་དང་་་་་་
མཉམ་དུ། སེམས་ཀྱི་དམིགས་པ་ལ་འཁོར་གྱི་ལྷ་མོ་རྣམས་འོད་ཟེར་དཀར་པོའི་རྣམ་་་་་
པར་ཞུ། དམ་པའི་ཆོས་པུསྟི་རྣམས་འོད་ཟེར་དམར་པོའི་རྣམ་པར་ཞུ། བླ་མ་ཡ་་་་་
ཡུམ་འོད་ཟེར་སྔོན་པོའི་རྣམ་པར་ཞུ་ནས། རིམ་བཞིན་བདག་དང་འགྲོ་བ་ཐམས་ཅད་ཀྱི་
སྤྱི་བོ། མགྲིན་པ། སྙིང་ག་རྣམས་སུ་ཐིམ་པས། དཀོན་མཆོག་གསུམ་གྱི་ཡོན་ཏན་་་
དང་བྱིན་རླབས་མ་ལུས་པ་ཞུགས་བྱུང་སྙམ་པའི་ངང་ནས་དར་གཅིག་ཤེས་པ་ལྷོད་ཀྱིས་་་་་
ལྷོད་ལ་འཇོག །སྐྱབས་འགྲོའི་སྦྱང་གཞི་གཙོ་བོར་གྱུར་པ་ནི། སོ་ཐར་གྱི་སྡོམ་པ་དང་
འགལ་བའི་བཅས་རང་གི་ཉེས་པ་མཐའ་དག་དང་། སྐྱབས་སུ་འགྲོ་བར་མི་འོས་པ་ཕྱི་་་
རོལ་པའི་ལྷ་ཚངས་པ་ཁྱབ་འཇུག་སོགས་དང་། འཇིག་རྟེན་པའི་ལྷ་འདྲེ་སོགས་ལ་་་་་་
སྐྱབས་སུ་འགྲོ་བ་དང་། སྐྱབས་སུ་འགྲོ་བར་འོས་པ་དཀོན་མཆོག་གསུམ་ལ་སྐྱབས་སུ་་་
མི་འགྲོ་ཞིང་མ་དད་མ་གུས་པ་རྣམས་ཡིན། དེས་མཚོན་ནས། མ་དག་པ་སྣོད་བཅུད་་་
ཀྱི་འཆར་སྒོའི་བག་ཆགས་འཁྲུལ་སྣང་དང་བཅས་པ་ཐམས་ཅད་ནི་སྦྱོང་གཞིའོ། །སྦྱོང་་་
བྱེད་ནི་དེ་དག་འདིར་སྐྱབས་འགྲོའི་རྣམ་པར་བསྒྱུར་ཏེ་ཉམས་སུ་ལེན་པར་བྱེད་པ་ནི་སྔོན་་་་
དུ་འགྲོ་བ་སྐྱབས་འགྲོ་འཁོར་འདས་དབྱེར་མེད་ཡིན་ཏེ། རྗེ་བཙུན་རིན་པོ་ཆེས།
བསྐྱེད་པ་སྔོན་འགྲོ་རྟེན་དང་བསྐྱེད་ཆོག་དང་། །ཁ་དོག་ཕྱག་མཚན་རྣམ་འགྱུར་ཡན་་་་་
ལག་བཅས། །རེ་རེའང་འཁོར་འདས་དབྱེར་མེད་རང་བཞིན་དུ། །ལེགས་པར་བརྩེ་་་
བའི་བསམ་པས་བཤད་པར་བྱ། །ཞེས་གསུངས་པའི་གོ་དོན་ནོ། །རྡོ་རྗེའི་ཚིག་འདི་
ནི་འོག་མ་དག་གི་སྐབས་སུ་ཡང་དྲན་པར་བྱའོ། །དེ་ལྟར་སྦྱང་གཞི་སྦྱོང་བྱེད་ངོ་སྤྲོད་པ་
འདི་ལ་ལམ་བྱེད་རྣམ་བཞི་ཡང་ཚང་སྟེ། སྦྱང་གཞི་དེ་དག་སྦྱོང་བྱེད་དཀོན་མཆོག་གསུམ་
གྱི་རྣམ་པར་བསྒྱུར་བ་ནི་རྣམ་པ་ལམ་བྱེད། རྣམ་པ་དེ་ཉིད་དཀོན་མཆོག་གསུམ་ཡིན་་་་་
པར་མོས་པ་ནི་མོས་པ་ལམ་བྱེད། དེ་ཡང་འབྲས་དུས་ཀྱི་དཀོན་མཆོག་གསུམ་དངོས་་་་་
ཡིན་པར་བསྒོམ་པ་ནི་འབྲས་བུ་ལམ་བྱེད། དེ་ལྟར་བསྒོམས་པས་ནམ་ཞིག་ན་འབྲས་་་་་
དུས་ཀྱི་དཀོན་མཆོག་གསུམ་ཐོབ་པར་འགྱུར་བའི་རྟེན་འབྲེལ་འགྲིག་པ་ནི་བྱིན་རླབས་་་་་
306

ལམ་བྱེད་ཡིན་ནོ། །གཉིས་པ་ནི། རྒྱུ་སྙིང་རྗེས་ཀུན་ནས་བསླངས་ཏེ་བདག་གི་སེམས་
ཅན་ཐམས་ཅད་ཀྱི་དོན་དུ་ཟུང་འཇུག་རྡོ་རྗེ་འཆང་གི་གོ་འཕང་དེ་ཅི་ནས་ཀྱང་ཐོབ་པར་བྱ།
དེའི་ཆེད་དུ་འོག་ནས་འབྱུང་བའི་བསྐྱེད་རྫོགས་ཀྱི་ལམ་ཟབ་མོ་འདི་ཉམས་སུ་བླང་བར་་་་་
བགྱིའོ་སྙམ་པའི་སྒོ་ནས་སེམས་བསྐྱེད་ཀྱི་ཚིག་ལན་གསུམ་བརྗོད། འདིའི་སྦྱང་གན་་་་་
གཙོ་བོར་ནི་བྱང་སེམས་ཀྱི་སྡོམ་པ་དང་འགལ་བའི་ཉེས་པ་མཐའ་དག་དང་། གཞན་ལ་་
བསམ་ངན་སྦྱོར་རྩུབ་སྔར་བྱས་པ་བྱེད་བཞིན་པ་བྱེད་པར་འགྱུར་བ་མཐའ་དག་དང་། །
••。
རང་གཅིག་པུ་ཞི་བདེ་དོན་གཉེར་གྱི་དམན་སེམས་ལ་སོགས་པ་རྣམས་དང་། དེས་་་་་
མཚོན་ནས་འཁོར་བའི་འཁྲུལ་སྣང་བག་ཆགས་དང་བཅས་པ་མཐའ་དག་ནི་སྦྱང་གཞིའོ། །
དེ་དག་འདིར་སྦྱོང་བྱེད་སེམས་བསྐྱེད་ཀྱི་ངོ་བོར་བསྒྱུར་ཏེ་ཉམས་སུ་ལེན་པར་བྱེད་པ་ནི། །
སེམས་བསྐྱེད་འཁོར་འདས་དབྱེར་མེད་དོ། །དེ་ཡང་སེམས་བསྐྱེད་བསྒོམ་པ་དེ་ཉིད་་་་
རྣམ་པ་ལམ་བྱེད། དེ་ཀྱེ་རྡོ་རྗེའི་བྱང་ཆུབ་ཀྱི་སེམས་ཡིན་པར་མོས་པ་ནི་མོས་པ་ལམ་་་་་
བྱེད༑ འབྲས་དུས་ཀྱི་ཀྱེ་རྡོ་རྗེའི་རྒྱུད་ཀྱི་བྱང་ཆུབ་ཀྱི་སེམས་དངོས་ཡིན་པར་བསྒོམ་པ་ནི་
འབྲས་བུ་ལམ་བྱེད། དེ་ལྟར་བསྒོམས་པས་ནམ་ཞིག་ན་འབྲས་བུ་དེ་ཐོབ་པ་ལ་མི་བསླུ་་་
བ་ནི་བྱིན་རླབས་ལམ་བྱེད་དོ། །གསུམ་པ་ལྷ་བསྒོམ་པ། སྔགས་བཟླ་བ། །
བཤགས་སྡོམ་བྱ་བ་གསུམ་ནི་དཀྱུས་བཞིན་ལ། འདིའི་སྦྱང་གཞི་གཙོ་བོར་ནི།
སྔགས་ཀྱི་སྡོམ་པ་དང་འགལ་བའི་ཉེས་པ་མཐའ་དག་དང་། དེས་མཚོན་ནས་མ་དག་་་་་
པའི་འཁྲུལ་སྣང་བག་ཆགས་དང་བཅས་པ་མཐའ་དག་གོ །དེ་དག་འདིར་སྦྱོང་བྱེད་ཟག་་
མེད་ཀྱི་ཡེ་ཤེས་ཀྱི་བདུད་རྩིའི་རྣམ་པར་བསྒྱུར་ནས་སྦྱོང་ཞིང་ཉམས་སུ་ལེན་པར་བྱེད་པ་ནི།
རྡོ་རྗེ་སེམས་དཔའི་བསྒོམ་བཟླས་འཁོར་འདས་དབྱེར་མེད་དོ། །དེ་ཡང་བདུད་རྩི་དེ་རང་
གི་སྤྱི་བོ་ན་མར་ཞུགས་པས་རང་རྒྱུད་ཀྱི་སྡིག་པ་དང་སྒྲིབ་པ་ཐམས་ཅད་ཆུ་ནང་དུ་འོ་མ་་་་་
བླུགས་པ་བཞིན་དུ་བདུད་རྩི་ཁ་དོག་དཀར་པོ་དེའི་རྣམ་པར་ལམ་ལམ་གྱུར་པར་བསྒོམ།
ཡང་ལས་དང་པོ་པས་བསྒོམ་སླ་བའི་ཕྱིར། དུད་ཁུ་དང་རྣག་ཁྲག་སོགས་ཀྱི་རྣམ་པས་་་་་
ཕྱིར་ཐོན་པར་བསྒོམ་པ་དཀྱུས་བཞིན་བྱས་ཀྱང་ཆོག་གསུངས། ཡི་གེ་བརྒྱ་པའི་གྲངས་་་A
ནི༑ ཉུང་མཐའ་ཡང་ཉེར་གཅིག་རེ་བཟླ་དགོས་ཏེ། སློབ་དཔོན་འཇམ་དཔལ་གྲགས་་
307

པས༑ ཡི་གེ་བརྒྱ་པ་ཆོ་ག་བཞིན། ། ཉི་ཤུ་རྩ་རེ་བཟླས་གྱུར་ན། །ལྟུང་སོགས་བྱིན་་
གྱིས་བརླབས་འགྱུར་ཞིང་། །འཕེལ་བ་རུ་ནི་མི་འགྱུར་ཞེས། །དེ་ཉིད་རིག་པ་རྣམས་་་་
ཀྱིས་གསུངས། །ཞེས་གསུངས་པ་ལྟར་རོ། །སྔགས་དོན་ནི། ཨོཾ་ཞེས་པ་དོན་བརྒྱད་
ལ་འཇུག་ཀྱང་འདིར་ནི་མཆོག་གི་དངོས་གྲུབ་སྟེར་བའི་དོན་ཡིན། བཛྲ་ཧེ་རུ་ཀ་ནི་རྡོ་རྗེ་
ཁྲག་འཐུང་། ས་མ་ཡ་ནི་དམ་ཚིག །མ་ནུ་པཱ་ལ་ཡ་རྗེས་སུ་སྐྱོང་ཞིག །ཚུལ་ཇི་ལྟར་
སྐྱོང་ན། ཧེ་རུ་ཀ་ཏེ་ནོ་པ་ཏིཥྛ་ཁྲག་འཐུང་གིས་ཉེར་བར་མནོས་པ་སྟེ་རང་གི་བསམ་པ་
བཞིན་དུའོ། །དྲི་དྷོ་མེ་བྷ་ཝ་བདག་ལ་བརྟེན་པའི་རང་བཞིན་དུའོ། །སུ་ཏོཏྟོ་མེ་བྷ་ཝ་་
བདག་ལ་དགའ་བའི་རང་བཞིན་དུའོ། ། ཨ་ནུ་རཀྟ་མེ་བྷ་ཝ་ནི་བདག་ལ་རྗེས་སུ་ཆགས་
པའི་རང་བཞིན་དུའོ། །སུ་པོོ་མེ་བྷ་ཝ་ནི་བདག་ལ་མཛེས་པའི་རང་བཞིན་དུའོ། །
སརྦ་སིདྡྷི་མྨེ་པྲ་ཡཙྪ་བདག་ལ་དངོས་གྲུབ་ཐམས་ཅད་སྩོལ། སརྦ་ཀརྨ་སུ་ཙ་མེ་བདག་ལ་
ལས་ཐམས་ཅད་རྩོལ་ཞེས་ཏེ་ཚུལ་དེ་ལྟ་བུའི་སྒོ་ནས་རྗེས་སུ་སྐྱོངས་ཤིག་ཅེས་པའི་དོན་ཏོ། །
བསྐྱངས་ནས་ཅི་བྱེད་ན། ཙིཏྟཾ་ཤྲཱི་ཡཀུ་རུ་བདག་གི་སྙིང་ལ་གནས་པར་མཛོད། གང་་
གནས་པར་མཛོད་ན་ཧཱུཾ་ནི་ཆོས་དབྱིངས་མི་འགྱུར་བའི་ཡེ་ཤེས་དང་ཧ་བཞི་ནི་ཡེ་ཤེས་་་་་
ག་༦གཞན་བཞི་ཧོ་དབྱེར་མེད་པ་སྟེ་བདག་གི་སྙིང་ལ་གནས་པར་མཛོད་ཅིག །དོན་དེ་ལ་བྷ་་
ག་ཝཱན་བཛྲ་ཧེ་རུ་ཀ་བཅོམ་ལྡན་འདས་རྡོ་རྗེ་ཁྲག་འཐུང་ཞེས་བྱའོ། །མཱ་མེ་མུཉྩ་དེས་་་་་
བདག་ནམ་ཡང་མ་བཏང་ཞིག་གོ །ཧེ་རུ་ཀོ་བྷ་ཝ་མ་ཧཱ་ས་མ་ཡ་སཏཱ་ནི་ཁྲག་འཐུང་གི་
རང་བཞིན་དམ་ཚིག་སེམས་དཔའ་ཞེས་བོས་ནས་བདག་མ་བཏང་ཞིག་ཅེས་པའོ། ། ཨ་་་
ནི་སྐྱེ་བ་མེད་པའི་དོན་དང་ཧཱུྃ་ནི་སྤང་བྱ་འཇོམས་པའི་དོན་དང་། ཕཊ་ནི་དོན་གསུམ་ལ་་་་
འཇུག་པ་ལས་འདིར་སྡུག་བསྔལ་འཇོམས་པའི་དོན་དུ་གཟུང་ངོ༌། །བཟླས་པའི་མཐར་་་་
ཐལ་མོ་སྙིང་གར་སྦྱར་ལ་བདག་ནི་མི་ཤེས་རྨོངས་པ་སྟེ། ཞེས་སོགས་བརྗོད། དེ་ཡང་
ཚིག་རྣམས་ནི་ཨ་བྷི་དྷ་ན་ནས་འབྱུང་བ་བཞིན་ཡིན། རྗེས་ཀྱི་ཚིག་ལྷུག་སྐུ་གསུང་ཐུགས་
རྩ་བ་དང་ཞེས་སོགས་ནི་བླ་ཆེན་འཕགས་པས་མཛད་པ་ཡིན། མགོན་པོ་ཞེས་པ་འདི་་་་་
ཚིག་རིགས་ལ་དངོས་སུ་མེད་ཀྱང་། བླ་མ་དག་ཕྱག་ལེན་ལ་མཛད་པས་འགལ་བ་མེད་་་་
གསུངས༑ ལམ་བྱེད་བཞི་ཚང་ཚུལ་ནི། བདུད་རྩི་ཁ་དོག་དཀར་པོའི་རྣམ་པ་ཅན་དུ་་་
308

བསྒོམ་པ་ནི་རྣམ་པ་ལམ་བྱེད། དེ་ཉིད་ཟ་བྱེད་ཀྱི་བདུད་རྩི་ཡིན་པར་མོས་པ་ནི་མོས་་་་
ལམ་བྱེད། དེ་ཡང་འབྲས་དུས་ཀྱི་དེ་དངོས་ཡིན་པར་བསྒོམ་པ་ནི་འབྲས་བུ་ལམ་བྱེད།
དེ་ལྟར་བསྒོམས་པས་སྒྲུབ་པ་པོའི་སེམས་རྒྱུད་བྱིན་གྱིས་བརླབས་པ་ནི་བྱིན་རླབས་ལམ་་་་་
བྱེད་དོ། །སྐྱབས་འགྲོ་སོགས་གསུམ་པོ་འདི་ཐུན་མོང་བའི་སྔོན་འགྲོ་ཞེས་པའི་རྒྱུ་མཚན་་
ནི༑ མ་རྒྱུད་སྤྱི་དང་ཐུན་མོང་བ་ཡིན་པས་ཐུན་མོང་བར་བཞག་པ་ཡིན་གསུངས།
མངོན་རྟོགས་རྒྱས་འབྲིང་གང་བསྒོམས་ཀྱང་འདི་གསུམ་ལ་བསྡུ་བའི་ཆོ་ག་མེད་པ་ཡིན་ནོ།
གཉིས་པ་ཐུན་མོང་མ་ཡིན་པའི་སྔོན་འགྲོ་ལ། བསོད་ནམས་ཚོགས་བསག །
ཡེ་ཤེས་ཚོགས་བསག །སྲུང་འཁོར་བསྒོམ་པ་དང་གསུམ། དང་པོ་ལ་དངོས་དང་ཞར་
བྱུང་དགོས་པ་གཉིས། དང་པོ་ལ། ཡུལ་དག་པ་ལ་བརྟེན་པའི་ཚོགས་བསག་དང་།
མ་དག་པ་ལ་བརྟེན་པའི་ཚོགས་བསག་གཉིས། དང་པོ་ལ་ཚོགས་ཞིང་སྤྱན་དྲངས་པ། །
ཕྱག་དང་མཆོད་པ་བྱ་བ། རྒྱུན་བཤགས་བྱ་བ། རིགས་ལྔའི་སྡོམ་པ་གཟུང་བ་དང་་་་
བཞི དང་པོ་ནི། ཐབས་གང་གིས་སྤྱན་འདྲེན་ན། རང་ཀྱེ་རྡོ་རྗེ་ཡབ་ཡུམ་་་་་
གསལ་བའི་ཐུགས་ཀའི་ཧཱུཾ་ལས་འོད་ཟེར་འཕྲོས་ལུས་ཀྱི་ནང་ཐམས་ཅད་གང་། སྣ་བུག་་
གཡས་ནས་ཕྱིར་འཕྲོས་པས། ཀྱེ་རྡོ་རྗེ་ལྷ་དགུའི་དཀྱིལ་འཁོར་ལ་བླ་མ་མི་བསྐྱོད་པ་
རྣམ་པས་གཙོ་བོའི་དབུ་ལ་བརྒྱན་པ་ལ་སངས་རྒྱས་བྱང་སེམས་ཀྱིས་བསྐོར་བ་མདུན་གྱི་་་་
ནམ་མཁར་སྤྱན་དྲངས་ནས། སླར་ཡང་འོད་ཟེར་དེ་ཉིད་སྣ་བུག་གཡོན་ནས་ཞུགས་ཏེ་་་་
སྙིང་གའི་ཧཱུྃ་ལ་ཐིམ་པར་བསམ། གནས་གང་ནས་སྤྱན་འདྲེན་ན། ནམ་མཁའི་རང་་་་
བཞིན་གྱི་གནས་ནས་སྤྱན་འདྲེན་ཏེ། ནམ་མཁས་ཁྱབ་ཚད་ལ་ཆོས་ཀྱི་སྐུས་ཁྱབ།
ཆོས་སྐུ་དེ་ཉིད་གདུལ་བྱ་འདུལ་བའི་དུས་ལ་བབ་པ་ན་གཟུགས་ཀྱི་སྐུར་བཞེངས་ཏེ་འགྲོ་་་
བའི་དོན་མཛད་པ་ཡིན་པས། འོད་ཟེར་འཕྲོས་པ་དེའི་རྐྱེན་གྱིས་མདུན་གྱི་ནམ་མཁར་་་་
བཞུགས་བཞིན་པའི་ཡེ་ཤེས་པ་དེ་ཉིད་གཟུགས་སྐུའི་རྣམ་པ་ཅན་དུ་མཐོང་བ་ལ་སྒྲིབ་བྱེད་་་
ཀྱིས་བསྒྲིབས་པ་བསལ་ནས་བློས་མཐོང་བར་མོས་པ་བྱ་བ་ཡིན་ཏེ། རྒྱུད་ལས། ནམ་
མཁར་རྗེ་བཙུན་བལྟས་ནས་ནི། །ཞེས་སོགས་གསུངས་པ་ཡིན་ནོ། །དེས་ན་རང་་་་་
309

བཞིན་གྱི་གནས་ནས་སྤྱན་དྲངས་ཞེས་པ་ཐམས་ཅད་ཀྱི་གོ་དོན་ཡང་འདི་ཡིན་ནོ། །ཚུལ་་
ཇི་ལྟར་སྤྱན་འདྲེན་ན་ཏིང་འཛིན་སྔགས་དང་ཕྱག་རྒྱ་གསུམ་གྱིས་སྤྱན་འདྲེན་པ་ཡིན་ཏེ། །
ཏིང་ངེ་འཛིན་ནི་བཤད་མ་ཐག་པ་ལྟར། རང་གཙོ་བོ་ཡབ་ཡུམ་དུ་གསལ་བའི་ཐུགས་་་་་
ཀའི་ཧཱུཾ་ལས་འོད་ཟེར་སྤྲོ་བ་སོགས་ཡིན། སྔགས་ནི་བཛྲ་ས་མཱ་ཛཿ ཞེས་པ་སྟེ་འདུས་་་་
ཞེས་པའི་དོན་ནོ། །ཕྱག་རྒྱ་ནི་རྡོ་རྗེ་བསྡུ་བའི་ཕྱག་རྒྱའོ། །གཉིས་པ་ཕྱག་དང་མཆོད་་་་
པ་ནི། རྡོ་རྗེ་ཐལ་མོ་སྙིང་གར་སྦྱར་ལ་ཐོག་མར་བླ་མ་མི་བསྐྱོད་པ་ལ་ཕྱག་བྱ། དེ་ནས་
ལྷ་དགུའི་དཀྱིལ་འཁོར་ལ་ཕྱག་བྱ། དེ་ནས་སྙིང་གའི་ཧཱུྃ་ལས་གོ་རི་ལ་སོགས་པའི་ལྷ་མོ་་
བརྒྱད་སྤྲུལ་ཏེ་དཀར་མོ་རི་དགས་སོགས་བརྗོད། སེམས་ཀྱི་དམིགས་པ་ལ་དཀར་མོ་སྟེ་་
གོ་རཱིའི་ཕྱག་ཏུ་རི་དྭགས་མཚན་མ་ཟླ་བའི་བརྡས་བསྟན་པ་བྱང་སེམས་དཀར་པོས་གང་་་་་
བའི་ཐོད་པ་དང་། ཆོམ་རྐུན་མའི་ཕྱག་ཏུ་མུན་པའི་བདུད་ལས་རྒྱལ་བ་ཉི་མའི་བརྡ་ས་་་་་
བསྟན་པ་རཀྟས་གང་བའི་ཐོད་པ་དང་། རོ་ལངས་མས་དྲི་ཆུའི་གང་བའི་ཐོད་པ་དང་། །
གྷསྨ་རཱིས་གསང་བའི་སྨན་དྲི་ཆེན་གྱིས་གང་བའི་ཐོད་པ་དང་། པུཀྐ་སཱིས་རྡོ་རྗེ་སྟེ་ཤ་ཆེན་
གྱིས་གང་བའི་ཐོད་པ་དང་། རི་ཁྲོད་མས་བཅུད་ལེན་གྱི་རོ་བསྐལ་པ་དང་པོ་ལ་སངས་་་་
རྒྱས་རྡོ་རྗེ་སེམས་དཔའ་དང་ཡུམ་རྡོ་རྗེ་སྙེམས་མ་སྙོམས་པར་ཞུགས་པ་ལས་བྱུང་བའི་བྱང་་་་
ཆུབ་ཀྱི་སེམས། ལུས་ལ་བསྐུས་ན་སྐྲ་དཀར་དང་གཉེར་མ་མི་འབྱུང་ལ། འཐུངས་་་་
ཚེ་ཉི་ཟླ་གནས་ཀྱི་བར་དུ་ཐུབ་པ་དེས་གང་བའི་ཐོད་པ་འཛིན་པ་དང་དྲུག་ནི་གསང་བའི་་་་་
མཆོད་པ། གདོལ་པ་མོ་ཅང་ཏེའུ་བརྡུང་བ་ཕྱིའི་མཆོད་པ་དང་། ལྷ་མོ་གཡུང་མོ་་་་་
བདག་མེད་ལ་ཐིམ་པས་ཡབ་ཟག་མེད་ཀྱི་བདེ་བས་མཉེས། དེའི་རྒྱས་ལྷ་གཞན་རྣམས་་་
ལ་ཡང་བཏབ་པས། འཁོར་རྣམས་ཀྱང་ཟག་མེད་ཀྱི་བདེ་བས་མཉེས་པར་བསམ་པ་ནི་་
དེ་ཁོ་ན་ཉིད་ཀྱི་མཆོད་པའོ། །ཡང་ན་ནུབ་བྱང་རླུང་གི་གྲྭ་ནས་གཡུང་མོ་དེ་ཉིད་ཀྱིས་་་་་
གཙོ་བོ་ནས་བཟུང་སྟེ་ལྷ་ཐམས་ཅད་ལ་འཁྱུད་པའི་སྟངས་ཀ་བྱས་པས་ཟག་མེད་ཀྱི་བདེ་
བས་མཉེས་པར་བསམ་པའོ། །
གསུམ་པ་རྒྱུན་བཤགས་ནི། རྡོ་རྗེ་གུར་ལས། དཀོན་མཆོག་གསུམ་ལ་བདག་
སྐྱབས་འཆི་ཞེས་པ་ནས། འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་པའི་་་་
310

བར་ལན་གསུམ་བརྗོད་པ་འདི་ཡིན། དེའང་སྡིག་པ་བཤགས་པའི་རྟེན་དཀོན་མཆོག་་་་
གསུམ་མདུན་གྱི་ནམ་མཁར་བསམ་ནས། སྡིག་པ་ལ་འགྱོད་སེམས་དང་བཅས་་་་་་
བཤགས་པ་ནི་ཡན་ལག་དང་པོ། དགེ་བ་ལ་རྗེས་སུ་ཡི་རང་བ་ནི་གཉིས་པ། དོན་་་་་
དམ་པའི་བྱང་ཆུབ་ཀྱི་སེམས་ཡིད་ཀྱིས་གཟུང་བ་དང་དམ་བཅའ་བ་ཙམ་ནི་གསུམ་པ། །
དཀོན་མཆོག་གསུམ་ལ་སྙིང་ཐག་པ་ནས་བྱང་ཆུབ་སྙིང་པོའི་བར་དུ་སྐྱབས་སུ་འགྲོ་བ་ན་་་་་
བཞི་པ། སེམས་ཅན་ཐམས་ཅད་ཀྱི་དོན་དུ་བླ་ན་མེད་པའི་བྱང་ཆུབ་ཐོབ་འདོད་ཀྱི་སྨོན་་་་
པ་སེམས་བསྐྱེད་པ་ནི་ལྔ་པ། དེ་ལྟར་སེམས་བསྐྱེད་པར་སེམས་ཅན་གྱི་དོན་དུ་བྱང་ཆུབ་་
སེམས་དཔའི་སྤྱོད་པ་རྣམས་ལ་སློབ་པར་བསམ་པ་འཇུག་པ་སེམས་བསྐྱེད་པ་ནི་དྲུག་པ།
དགེ་བ་ཅི་བྱས་ཐམས་ཅད་མི་དམིགས་པའི་རྣམ་པ་ཅན་གྱིས་གཞན་དོན་དུ་སངས་རྒྱས་་་
ཐོབ་པའི་རྒྱུར་བསྔོ་བ་ནི་ཡན་ལག་བདུན་པ་ཡིན། འདི་རྣམས་ལ་བདུན་རྣམ་དག་ཅེས་་་་
ཀྱང་བྱ་སྟེ། གུར་ལས། བླ་མ་རྡོ་རྗེ་ཅན་མཆོད་ཅིང་། །བདུན་པོ་ཡོངས་སུ་དག་་་་་
པར་བྱ། །ཞེས་གསུངས་པའི་ཕྱིར། བཞི་པ་རིགས་ལྔའི་སྡོམ་གཟུང་ནི། སྲས་་་་་
བཅས་སངས་རྒྱས་ཐམས་ཅད་དང་། །ཞེས་སོགས་ཚིགས་བཅད་དང་པོ་ནི་རྒྱུད་ཚིག་་་་
མ་ཡིན་མོད། དགེ་སློང་དཔའ་བོ་རྡོ་རྗེའི་སྒྲུབ་ཐབས་རིན་ཆེན་འབར་བ་ན་བཞུགས་་་་་
པས་རྒྱ་གཞུང་ཚད་ལྡན་ཡིན་པར་བླ་མ་རྣམས་བཞེད། ཇི་ལྟར་དུས་གསུམ་མགོན་པོ་་་་
རྣམས༑ །ཞེས་པ་ནས། སེམས་ཅན་མྱ་ངན་འདས་ལ་འགོད། །ཅེས་པའི་བར་དང་།
རིགས་ལྔའི་སྡོམ་པ་བསྒྲག་པའི་སྐབས་རྣམས་ནི། བླ་མེད་ཀྱི་དཔལ་སམྦུ་ཊ་དང་།
བདེ་མཆོག་རྡོ་རྗེ་མཁའ་འགྲོ་དང་། རྣལ་འབྱོར་རྒྱུད་ཀྱིའང་རྡོ་རྗེ་རྩེ་མོ་ལས་འབྱུང་བས་་་་
རྒྱུད་ཚིག་དངོས་རང་ཡིན། ཇི་ལྟར་དུས་གསུམ་ཞེས་སོགས་ཚིགས་བཅད་དང་པོས་སྨོན་་
པ་སེམས་བསྐྱེད་དང་། ཚུལ་ཁྲིམས་ཀྱི་ནི་བསླབ་པ་དང་། །ཞེས་སོགས་ཀྱིས་འཇུག་་་་
པ་སེམས་བསྐྱེད་དེ་ངོ་བོ་ཚུལ་ཁྲིམས་གསུམ་གཟུང་བ་ཡིན། གསུམ་པོ་འདི་ནི་རྣལ་་་་་
འབྱོར་རྒྱུད་ཡན་ཆད་དུ་རིགས་ལྔ་སྤྱིའི་དམ་ཚིག་ཏུ་འཆད། འདི་ལ་ནང་སེལ་གྱི་དབྱེ་་་་
བས་བཅུ་བཞིར་ཡང་ཡོད་དེ། དེ་ལས་གཞན་ཡང་བཅུ་བཞི་ནི། །ཕས་ཕམ་པར་་་་་
རབ་ཏུ་བཤད། །ཅེས་སོགས་ཀྱི་དོན་ནོ། །རིགས་ལྔ་སོ་སོའི་དམ་ཚིག་ལ་ཡང་བཅུ་་་
311

བཞིར་ཡོད་དེ། ཐོག་མར་རྣམ་སྣང་གི་དམ་ཚིག་ལ་གསུམ་ཡོད་པ་ནི་དཀོན་མཆོག་་་་
གསུམ་གཟུང་བ་ཡིན། འདི་ལ་ཕྱི་བརྡའི་གསུམ་ནི་རྒྱུན་བཤགས་ཀྱི་སྐབས་སུ་བསྟན་་་་་
ཟིན་པ་དེ་ཡིན། འདི་རང་གི་དངོས་བསྟན་གཙོ་བོ་ནི། སེམས་གསལ་བ་ལ་དགེ་་་་
འདུན་དང་། རང་བཞིན་སྟོང་པ་ལ་ཆོས་དང་། ངོ་བོ་ཟུང་འཇུག་ལ་སངས་རྒྱས་་་
བཞག་པ་ཞིག་ཡིན་པས་གནས་ལུགས་དོན་གྱི་དཀོན་མཆོག་གསུམ་ཡིན། མི་བསྐྱོད་་་་་
པའི་དམ་ཚིག་ལ། ངེས་དོན་གྱི་རྡོ་རྗེ་དང་དྲིལ་བུ་གཟུང་བ། ཕྱག་རྒྱ་གཟུང་བ།
སློབ་དཔོན་གཟུང་བ་དང་བཞི་ཡོད། འདིའི་ཕྱག་རྒྱ་ནི་རྣལ་འབྱོར་རྒྱུད་དུ་རིགས་ལྔའི་་་་་
ཕྱག་ཆེན་འཆའ་བ་དང་། བླ་མེད་དུ་ཕྱག་རྒྱ་སྐུའི་དམ་ཚིག་གི་སྐབས་ཀྱི་ཕྱག་རྒྱ་དེ་ཡིན་་་
པར་སེམས་སོ། །རིན་ཆེན་འབྱུང་ལྡན་གྱི་དམ་ཚིག་ལ། ཟང་ཟིང་གི་སྦྱིན་པ་སོགས་་་་
བཞི་ཡོད་ཅིང་། གྲངས་ཀྱང་རེ་རེར་བགྲང་བ་ཡིན་ནོ། །འོད་དཔག་མེད་ཀྱི་དམ་ཚིག་་ ་
ལ༑ ཕྱི་ནང་གསང་བ་ཐེག་པ་གསུམ་ཞེས་པ་དང༌། ཕྱི་དང་གསང་བ་ཐེག་པ་གསུམ་
ཞེས་པའི་ཚིག་མི་འདྲ་བ་གཉིས་འདུག་མོད། སམྦུ་ཊ་སོགས་ལས། ཕྱི་དང་གསང་བ་་་
ཞེས་པའི་ཚིག་རིགས་མང་བས་དེ་ལྟར་ན། ཕྱིའི་རྒྱུད་བྱ་སྤྱོད་གཉིས་དང་། གསང་་་་
བའི་རྒྱུད་རྣལ་འབྱོར་དང་རྣལ་འབྱོར་བླ་ན་མེད་པའི་རྒྱུད་ཅེས་འཆད་དགོས་ལ། ཐེག་པ་
གསུམ་ནི་ཕྱི་མཚན་ཉིད་ཀྱི་ཐེག་པ་ལ་གྲགས་པའི་ཉན་ཐོས་རང་རྒྱལ་བྱང་སེམས་ཀྱི་ཐེག་་་་
པ་དང་གསུམ་པོ་དེ་ཡིན་ནོ། །རྒྱུད་རྡོ་རྗེ་རྩེ་མོ་ལས། ཕྱི་ནང་གསང་བ་ཞེས་གསུངས་
ཡོད་འདུག་པས། ཕྱི་ནི་བྱ་སྤྱོད་དང་། ནང་ནི་རྣལ་འབྱོར་རྒྱུད་དང་། གསང་བ་་་་་
བླ་ན་མེད་ཡིན་པར་འཆད་དགོས་སོ། །འདིར་གཟུང་རྒྱུའི་དམ་པའི་ཆོས་ལ་ལྔའམ་དྲུག་་་
ཡོད་ཀྱང་། འོད་དཔག་མེད་ཀྱི་དམ་ཚིག་ནི་དམ་པའི་ཆོས་གཟུང་བ་ཞེས་གྲངས་གཅིག་
ཏུ་འཛིན་ནོ། །དོན་ཡོད་གྲུབ་པའི་དམ་ཚིག་ལ། ཁས་བླངས་པའི་དམ་ཚིག་དང་སྡོམ་་་
པ་ཚུལ་བཞིན་དུ་གཟུང་བ་དང༌། དཀོན་མཆོག་ལ་མཆོད་པའི་ལས་ཅི་ནུས་སུ་བྱ་་་་་་
གཉིས་སུ་བཤད་པས་སོ་སོའི་དམ་ཚིག་བཅུ་བཞིར་ངེས་ལ། འདི་རྣམས་ལ་རིགས་ལྔའི་
ཁྱད་པར་གྱི་སྡོམ་པ་ཞེས་ཀྱང་བྱ། རྡོ་རྗེ་སློབ་དཔོན་གྱི་སྡོམ་པ་ཞེས་ཀྱང་བྱ་སྟེ།
གསང་བ་འདུས་པའི་རྒྱ་གཞུང་སོགས་ལས་དེ་ལྟར་དུ་གསུངས་པས་སོ། །ཕྱག་མཆོད་་་་་
312

སོགས་ཀྱི་སྦྱང་གཞི་ནི། སྔར་ཕྱག་དང་མཆོད་པ་བྱ་བར་མི་འོས་པའི་ཕྱི་རོལ་པའི་ལྷ་དང་
འཇིག་རྟེན་པའི་ལྷ་འདྲེ་ལ་དེ་ལྟར་བྱས་པ་དང་། ཕྱག་མཆོད་བྱ་བར་འོས་པའི་བླ་མ་་་་་
དཀོན་མཆོག་སོགས་དང་། མཁན་པོ་དང་སློབ་དཔོན་ལ་དེ་ལྟར་མ་བྱས་པ་དང་།
དྲིན་ཆེ་བའི་ཕ་མ་སོགས་ལ་མ་མཆོད་ཅིང་སྐུར་པ་བཏབ་པ་སོགས་ཀྱི་ལས་ཀྱི་བག་ཆགས་་་
ངན་པ་རྣམས་ཡིན་ལ། དེ་དག་སྦྱོང་བྱེད་ཚོགས་ཞིང་སྤྱན་དྲངས་ནས་ཕྱག་མཆོད་་་་
བཤགས་པ་བྱ་བ་སོགས་ཀྱི་རྣམ་པར་བསྒྱུར་ནས་ཉམས་སུ་ལེན་པ་ནི་བསོད་ནམས་ཚོགས་
བསག་འཁོར་འདས་དབྱེར་མེད་དོ། །གཉིས་པ་ཞར་བྱུང་དགོས་པ་ནི། རྗེ་བཙུན་་་་་
བསོད་ནམས་རྩེ་མོས། བསོད་ནམས་ཚོགས་བསག་དགོས་པ་ཡང་། །རྣམ་པ་གཉིས་་
སུ་ཤེས་བྱ་སྟེ། །རྒྱུད་དག་པ་ཡི་དགོས་པ་དང་། །སྔོན་གྱི་རྒྱལ་དང་མཚུངས་བྱའོ། །
ཞེས་གསུངས་པའི་དང་པོ་ནི། སྦྱང་གཞི་སྦྱོང་བྱེད་སྦྱར་བ་དེས་རྟོགས་ནུས། གཉིས་པ་
ནི་ཕར་ཕྱིན་ཐེག་པའི་སྐབས་སུ་སྟོན་པས་བསྐལ་པ་གྲངས་མེད་གསུམ་དུ་ཚོགས་བསག་་་་་
པའི་ཉམས་ལེན་ཐམས་ཅད་འདིར་བསོད་ནམས་ཚོགས་བསག་ཏུ་བསྡུས་ཏེ་ཉམས་སུ་ལེན་
པར་བྱེད་པས་སྔོན་བྱུང་སྟོན་པའི་རྣམ་ཐར་དང་མཚུངས་པའི་འབྲས་བུ་ལམ་བྱེད་ཡིན་ནོ། །
གཉིས་པ་ཡུལ་མ་དག་པ་ལ་བརྟེན་པའི་ཚོགས་བསག་ནི། རང་ཀྱེ་རྡོ་རྗེར་གསལ་བའི་་་་་
སྙིང་གའི་ཧཱུྃ་ལས་ལྷ་མོ་པུཀྐ་སཱིའམ་དེ་དང་ཁ་དོག་མཚུངས་པའི་འོད་ཟེར་སྔོན་པོ་དཔག་ཏུ་་
མེད་པ་སྤྲོས། ལུས་ཀྱི་ནང་ཐམས་ཅད་གང་། སྣ་བུག་གཡས་ནས་ཕྱིར་ཐོན། །
རིགས་དྲུག་ལ་སོགས་པའི་འཁོར་བ་པ་ཐམས་ཅད་དང་། ཁྱད་པར་དུ་བདེ་བ་རྒྱུ་འབྲས་
དང་བྲལ་བའི་སེམས་ཅན་ཐམས་ཅད་ཀྱི་དབང་པོའི་སྒོ་དང་བ་སྤུའི་བུ་ག་ནས་ཞུགས།
བདེ་བ་རྒྱུ་འབྲས་དང་ལྡན་པ་ལ་བཀོད་འོད་ཟེར་དེ་ཉིད་སླར་ཚུར་འདུས་སྣ་བུག་གཡོན་་་་་
ནས་ཞུགས། སྙིང་གའི་ཧཱུྃ་ལ་ཐིམ། དེ་བཞིན་དུ་ཡང་སྙིང་གའི་ཧཱུྃ་ལས་རི་ཁྲོད་མ།
གདོལ་པ་མོ། གཡུང་མོ་གསུམ་མམ། འོད་ཟེར་དཀར་པོ་སྔོན་པོ། སྣ་ཚོགས་་་་་
གསུམ་རིམ་གྱིས་སྤྲོས་ལ། སྡུག་བསྔལ་རྒྱུ་འབྲས་དང་ལྡན་པ་དང༌། སྡུག་བསྔལ་མེད་
པའི་བདེ་བ་དང་བྲལ་བ་དང་། ཉེ་རིང་ཆགས་སྡང་མེད་པའི་བཏང་སྙོམས་དང་བྲལ་བའི་
སེམས་ཅན་རྣམས་ཀྱི་དོན་བྱས་ཏེ། སྡུག་བསྔལ་དང་བྲལ་བ་དང༌། བདེ་བ་དང་་་་
313

འབྲལ་བ་དང་། ཆགས་སྡང་དང་བྲལ་བ་ལ་བཀོད། སླར་ཡང་འོད་ཟེར་བསྡུ་བ་་་་་
སོགས་སྔར་ལྟར་བྱས་ལ། ངག་ཏུ་སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་་་་
ལྡན་པར་གྱུར་ཅིག །སོགས་བརྗོད། འདིའི་སྦྱང་གཞི་ནི་སྔར་རང་གིས་སེམས་ཅན་་་་་
གཞན་བདེ་བ་དང་བྲལ་ན། སྡུག་བསྔལ་དང་ལྡན་ན་སྙམ་པ་སོགས་ཀྱི་བསམ་པ་མི་དགེ་
བ་དང་། ས་ཁམས་ལ་སོགས་པའི་འབྱུང་བཞིའི་བག་ཆགས་རྣམས་ཡིན་ལ། དེ་དག་་་
སྦྱོང་བྱེད་ཚད་མེད་བཞིའི་ངོ་བོ་ལྷ་མོ་བཞིའམ། འོད་ཟེར་གྱི་རྣམ་པར་བསྒྱུར་ནས་སྦྱོང་་་
ཟླ་
ཞིང་༑ ཚད་མེད་བཞི་བསྒོམ་པ་ནི་ཡུལ་མ་དག་པ་ལ་བརྟེན་པའི་བསོད་ནམས་ཚོགས་་་་
བསག་འཁོར་འདས་དབྱེར་མེད་ཅེས་བྱ་སྟེ། སྦྱང་གཞི་ནི་འཁོར་བ། སྦྱོང་བྱེད་མྱང་་་་་
འདས་སུ་ངོ་འཕྲོད་པར་བྱས་ཏེ་ཉམས་སུ་ལེན་པ་ཡིན་ནོ། །ཚད་མེད་བཞི་པོ་འདི་་་་་
ཚངས་པའི་གནས་བཞི་ཞེས་ཀྱང་བྱ་སྟེ། འདི་བསྒོམས་པས་མཐར་ཐུག་གི་ཚངས་པ་་་་
སངས་རྒྱས་ཐོབ་ཅིང་། གནས་སྐབས་ཀྱི་ཚངས་པ་ལྷ་ཚངས་པར་སྐྱེ་བར་མདོ་རྒྱུད་་་་་
བསྟན་བཅོས་ཀུན་ལས་བཤད་དོ། །གུར་ལས་ཀྱང་། ཚངས་པའི་གནས་ནི་བཞི་་་་
ཡི༑ །སེམས་ཀྱི་ངལ་ནི་གསོ་བར་བྱ། །ཞེས་བཤད་དོ། །དེ་ནས་ཚོགས་ཞིང་རང་་་་
ལ་བསྟིམ་པའམ་མི་དམིགས་པ་གང་བདེ་བྱ། གཉིས་པ་ཡེ་ཤེས་ཚོགས་བསག་ལ་དངོས་
དང༌༑ དགོས་པ་གཉིས། དང་པོ་ནི། ཐོག་མར་ཆོས་ཀྱི་སྐུ་མངོན་དུ་བྱས་ལ།
གཟུགས་སྐུ་སྒྱུ་མ་ལྟ་བུར་ལངས་ལ་སེམས་ཅན་གྱི་དོན་བྱའོ་སྙམ་པས་སྣང་བའི་ཆོས་ཐམས་
ཅད་ཅི་ཡང་མི་དམིགས་པའི་གནས་ལུགས་བརྗོད་བྲལ་གྱི་ངང་དུ་ཅུང་ཟད་བཞག་ལ།
ཨོ་ཤཱ་ནྱ་ཏཱ་སོགས་བརྗོད། དེ་ཡང་ཨོ་ཞེས་བྱ་བའི་དོན་ནི་འདིའོ། །ཤཱ་རྱ་ཏཱ་ནི་ཡུལ་་་་་
རང་བཞིན་གྱི་དག་པ། ཛྷཱ་ན་ཡུལ་ཅན་ཡེ་ཤེས། བཛྲ་ནི་ཡུལ་ཅན་དེས་ཡུལ་དེ་གཉིས་
མེད་དུ་རྟོགས་པ། སྭ་བྷཱ་ཝས་ཡུལ་ཅན་དེ་ཡང་རང་བཞིན་གྱི་རྣམ་པར་དག་པ། ཨཱཏྨ་་
ཀོཉཧཾ་ནི་ཡུལ་དང་ཡུལ་ཅན་རང་བཞིན་གྱི་རྣམ་པར་དག་པའི་བདག་ཉིད་དེ་ང་ཡིན་ཞེས་་་་་
པའི་དོན་ནོ། །གཉིས་པ་དགོས་པ་ནི། རྗེ་བཙུན་བསོད་ནམས་རྩེ་མོས། ཀུན་ཏུ་་་་
བཏགས་པའི་དྲི་མ་ལས། །དག་པར་བྱ་བའི་དགོས་པ་དང་། །གཉིས་པ་ཐམས་ཅད་་་་
མཁྱེན་པ་ཡི། །ལྷ་ཡི་མྱུ་གུ་བསྐྱེད་པ་དང་། །གསུམ་པ་བསོད་ནམས་ཚོགས་དང་ནི། །
34

ཡེ་ཤེས་ཚོགས་སུ་འབྲེལ་ཕྱིར་དང་། །བཞི་པ་ཆོས་ཀྱི་སྐུ་ལས་ནི། །གཟུགས་སྐུ་་་་
འགྲུབ་པར་བྱ་ཕྱིར་རོ། །ཞེས་གསུངས་པ་ལྟར་ཤེས་པར་བྱའོ། །དེས་ན་ཡེ་ཤེས་་་་་
ཚོགས་བསག་འདིས་བདེན་འཛིན་ཀུན་བརྟགས་ཀྱི་དྲི་མ་དག་པར་བྱེད་པས་ན་ཀུན་ནས་་་
ཉོན་མོངས་གསུམ་གྱི་ནང་ནས་ཉོན་མོངས་པའི་ཉོན་མོངས་པ་སྦྱོང་བར་བྱེད། གོང་་་་
བསོད་ནམས་ཚོགས་བསག་དེས་ཟག་བཅས་ལས་ཀྱི་ཉོན་མོངས་སྦྱོང་བར་བྱེད་དེ། རྗེ་་་
བཙུན་རིན་པོ་ཆེའི་ལྗོན་ཤིང་ལས། སྔོན་འགྲོས་ལས་ཉོན་སྦྱོང་ཚུལ་ཞེས་གསུངས་པའི་་་་
དོན་འདི་ཡིན་ནོ། །སྐྱེ་བའི་ཉོན་མོངས་སམ་འབྲས་བུ་བདག་དང་བདག་གིར་འཛིན་པ་
ནི་མངོན་རྟོགས་དངོས་གཞིས་སྦྱོང་བ་ལྗོན་ཤིང་ལས་བཤད་དོ། །ངོར་ཆེན་རྡོ་རྗེ་འཆང་་་་
གི་ཟླ་ཟེར་དུ་ཡེ་ཤེས་ཚོགས་བསག་ཀྱིས་འཆི་སྲིད་སྦྱོང་ཞིང་། ཐོབ་བྱ་ཆོས་ཀྱི་སྐུ་ལམ་དུ་
བྱེད་པ་ཡིན་གསུངས་སོ། །གསུམ་པ་སྲུང་འཁོར་ལ། ཐུན་མོང་བ་དང་ཐུན་མོང་མ་་་་་
ཡིན་པ་གཉིས་ཏེ། དེའི་གོ་དོན་ཡང་སྐབས་འདིར་རྩ་བཤད་གཉིས་ཀ་ནས་བཤད་པ་ལ་་
ཐུན་མོང་བ་དང་། རྡོ་རྗེ་གུར་ཁོ་ན་ལས་བཤད་པ་ལ་ཐུན་མོང་མ་ཡིན་པ་ཞེས་བྱའོ། །
དེའི་དང་པོ་ཐུན་མོང་བ་ནི། བརྟག་གཉིས་ལས། རེ་ཕས་ཉི་མ་སྔོན་དུ་རྣམ་བསྒོམས་་་
ནས༑ །ཉི་དེར་ཧཱུྃ་བྱུང་སྣ་ཚོགས་རྡོ་རྗེ་སྟེ། །རྡོ་རྗེ་དེ་ཉིད་ཀྱིས་ནི་རྭ་བ་དང་། །གུར་་
བཅིངས་པ་ཡང་རྣམ་པར་བསྒོམ་པ་ཉིད། །ཅེས་གསུངས་པའི་དོན། ཡེ་ཤེས་ཚོགས་་་་
བསག་ཀྱི་སྟོང་པ་དེའི་ངང་ལས་པདྨ་དང་ཉི་མའི་སྟེང་དུ་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་གིས་་་་
མཚན་པ་ཧཱུྃ་ལས་འོད་ཟེར་ནག་པོ་འོག་ཏུ་འཕྲོས་པ་ལས་རྡོ་རྗེ་ནག་པོའི་ས་གཞི་ནས་ཐང་་་་
བདལ་བ་ལྟ་བུ། ཕྱོགས་མཚམས་སུ་འཕྲོས་པས། རྡོ་རྗེ་ནག་པོ་རི་རབ་ཙམ་འགྲེང་་་་
བར་ལངས་པ་དང་། དེའི་སྟེང་དུ་རྡོ་རྗེ་ཆུ་རྒྱུགས་སུ་ཉལ་བའི་བར་ཐམས་ཅད་རྡོ་རྗེ་་་་
ཆུང་སྣ་ཚོགས་པས་བཀག་སྟེ་བར་མཚམས་བསྡམས་པས་ཟླུམ་པོར་བསྐོར་བ་ནི་རྭ་བ། །
ཡང་རྡོ་རྗེ་ལྟེ་བའི་ཧཱུྃ་ལས་འོད་ཟེར་སྟེང་དུ་འཕྲོས་པས། རྡོ་རྗེ་རྭ་བའི་ནང་དུ་རྡོ་རྗེའི་གུར་
དབྱིབས་རྨོག་ཁ་སྦུབས་པ་ལྟ་བུའི་རྩེ་མོར་ཁྲོ་བོའི་རྡོ་རྗེ་རྩེ་ལྔ་པ། དེའི་ནང་གི་སྟེང་དུ་རྡོ་་
རྗེའི་བླ་རེ་ཤམ་བུ་དང་བཅས་པ། དྲ་བ་ནི་རྡོ་རྗེ་འགྲེང་བུར་ལངས་པའི་རྭ་བའི་སྟེང་དུ་རྡོ་
རྗེ་ཆུ་རྒྱུགས་སུ་གནས་པ་ལ་དྲ་བ་ཞེས་པའི་ཐ་སྙད་མཛད་པ་ཡིན་ཞེས་རྗེ་བླ་མས་གསུངས།
315

དེའི་ཕྱི་རོལ་དུ་ཡེ་ཤེས་ཀྱི་མེ་དཔུང་ཁ་དོག་སྣ་ལྔ་པ་གཡས་སྐོར་དུ་འུར་སྒྲ་དང་བཅས་པས་
འབར་བར་བསམ་ལ་བསྲུང་སྔགས་བརྗོད། དེའི་ཚད་ནི་ཆེ་བ་ལ་ནི་ཚད་མེད། ཆུང་་་་
བ་ནི་དཔག་ཚད་དམ་རྒྱང་གྲགས་ལ་སོགས་པ་རང་གི་བློ་ལ་ཇི་ལྟར་འཚམས་པར་བསྒོམ།
གཉིས་པ་ཐུན་མོང་མ་ཡིན་པ་ནི། ཐུན་མོང་བ་དེའི་དབུས་སུ་ཧཱུཾ་ལས་འཁོར་ལོ་རྩིབས་་་་
བཅུ་པ་རྩིབས་རྣམས་རལ་གྲི་སོ་གཉིས་པ་ལྟར་ཤིན་ཏུ་རྣོ་བ། རྩེ་མོ་ཡང་རྣོ་ཞིང་རེག་མི་་་
བཟོད་པ། དེའང་སྟེང་འོག་ཕྱོགས་མཚམས་ཀྱི་རྩིབས་རྣམས་ཀྱི་སྦུབས་སྟོང་པ། རྩེ་་་
མོ་ནས་རྩ་བའི་བར་དུ་ཇེ་སྦོམ་དུ་སོང་བ• 。
 ། དེ་ལྟར་རྩིབས་བཅུ་སོ་སོར་གྱེས་པའི་དབུས་་་་
དང་ཕྱོགས་བཅུར་བར་སྣང་ལ་པདྨ་དང་ཉི་མའི་གདན། དེ་རྣམས་སོ་སོའི་སྟེང་དུ་ཧཱུཾ་དང་་
ཧཱུྃ་རེ་རེ་ལས་ཁྲོ་བོ་བཅུ་གཅིག་ཡན་ལག་བཞི་རྫོགས་སུ་བསྐྱེད་པ་ངག་འདོན་བཞིན་ལོ་ཁྲོ་་
བོ་རྣམས་ཀྱི་དབུའི་གཙུག་ཏོར་འཁོར་ལོའི་རྩིབས་ལ་མ་རེག་པའོ། །འདི་ལ་མན་ངག་་་་
གི་གནད་ལྔ་ལྡན་གྱི་ཉམས་ལེན་དགོས། དེ་ཡང་གཙོ་བོ་གོ་འཕོ་བའི་གནད། བསྲུང་་་
བྱ་སྦ་བའི་གནད། ལྷའི་རྣམ་པའི་གནད། འཁོར་ལོ་འཁོར་བའི་གནད། སྔགས་་་་་
བཟླ་བའི་གནད་དང་ལྔ། དང་པོ་ནི། རང་དང་གཞན་བསྲུང་བ་ཙམ་གྱི་སྐབས་སུ་ཧཱུཾ་་་
མཛད་དབུས་དང་། གཙུག་ཏོར་འཁོར་ལོས་སྒྱུར་བ་སྟེང་དུ་བསྒོམ་ཞིང་། དེའི་ཚེ་་་་
སྔགས་མི་བཟླ། འཁོར་ལོ་གཡས་སུ་འཁོར། ལུས་ལས་ཁྲོ་བོ་རྣམས་སྤྲོས་ནས་གནོད་
པ་བསྲུང་བ་ཙམ་ཡིན་ཏེ། སམྦུ་ཊ་རྡོར་དབྱིངས་ཀྱི་སྐབས་ཀྱི་སྲུང་འཁོར་བཞིན་ནོ། །
གནོད་པ་ཕྱིར་བཟློག་གི་སྐབས་འདིར་ནི་རང་ཉིད་གཙུག་ཏོར་འཁོར་ལོས་སྒྱུར་བར་བྱས་་་་
ལ་དབུས་སུ་བསྒོམ། ཧཱུྃ་མཛད་སྟེང་དུ་བཞུགས་པ་དཀྱུས་བཞིན་ནོ། །གཉིས་པ་་་་
བསྲུང་བྱ་སྦ་བ་ནི། རང་ཉིད་དབུས་ཀྱི་ཁྲོ་བོའི་ཐུགས་ཀར་ཉི་མའི་དཀྱིལ་འཁོར་གྱི་སྟེང་་
དུ་ཁྲོ་བོའི་རྡོ་རྗེ་སྔོན་པོ་རྩེ་ལྔ་པ་རྭ་གདེངས་པ། དེའི་ལྟེ་བའི་ནང་དུ་རང་གི་རྣམ་ཤེས་ཀྱི་
ངོ་བོ་ཡི་གེ་ཧཱུྃ་སྔོན་པོ། དེའི་ཞབས་ཀྱུའི་ནང་དུ་རང་གི་མིང་ཡིག་དང་པོ། བླ་མ་བསྲུང་
ན་ཀླད་སྐོར་གྱི་ནང་དུ་སྐུ་གཟི་བརྗིད་དང་ལྡན་པ་ཐུགས་ཀར་མཚན་ཡིག་དང་པོ་ཡང་་་་
བསམ༑ ཧཱུྃ་གི་མདུན་དུ་ཕ་མ་ཞལ་བཞུགས་ན་ཕ་མ་དང་། དཔོན་པོ་འཇུག་དགོས་པ་
ཡོད་ན་ཡང་དེར་འཇུག་རྒྱུ་ཡིན། ཧཱུྃ་གི་གཡས་སུ་སྤུན་ལ་སོགས་པའི་ཕོ་ཉེ། གཡོན་དུ་
316

སྲིང་མོ་ལ་སོགས་པའི་མོ་ཉེ། རྒྱབ་ཏུ་འཁོར་གཡོག་ལ་སོགས་པའི་རྣམ་པ་ཇི་ལྟ་་་་་
བཞིན་བསམ། ཡང་ན་དེ་དག་གི་མིང་ཡིག་དང་པོ་ཙམ་བསམས་ཀྱང་ཆོག །འོག་ཏུ་་་
རྟ་ཕྱུགས་ལ་སོགས་པའི་ནོར་རྫས། ཁང་ཞིང་། དགོན་སྡེ་ལ་སོགས་པ་སྐྱོང་དགོས་པ་
ཡོད་ན་དེ་ཡང་བསམ། དེ་དག་གི་མཐའ་བསྐོར་དུ་སྲུང་འཁོར་གྱི་སྔགས་འདི་བསྐོར་བ་
ཉིས་སྐོར། མགོ་གྱེན་དུ་ལངས་པ། འོད་འཕྲོ་བ་ཞིག་བསམ། དེ་ནས་ཧཱུྃ་ལས་འོད་
འཕྲོས་པས་བསྲུང་བྱ་རྣམས་དང་། རང་ཉིད་ཀྱི་བ་སྤུའི་བུ་ག་ཐམས་ཅད་དང་། ཁྱད་
པར་དུ་ལྕེ་དང་མགྲིན་པའི་གནས་རྣམས་སུ་རྡོ་རྗེ་ཕྲ་མོ་དཔག་ཏུ་མེད་པས་བལྟམས་པར་་་་་
བསམ་པ་ནི་གོ་བགོ་བའོ། །དེ་ནས་འཁོར་ལོ་རྩིབས་བར་བརྒྱད་དུ་རླུང་མེའི་སྟེང་དུ་དགྲ་
བགེགས་ལུས་རིད་པ་སྐྲ་འཛིངས་པ། ཁ་ནས་ཁྲག་སྐྱུགས་པ། སྤྱི་བོ་ཚུགས་སུ་འདུག་་
པ་གསལ་བཏབ་ལ། རང་ལས་ཁྲོ་བོའི་ཚོགས་དཔག་ཏུ་མེད་པ་སྤྲོས་ཏེ་གནོད་བྱེད་་་་་
བཀུག་ནས་གཟུགས་བརྙན་དེ་ཉིད་ལ་བསྟིམ་མོ། །གསུམ་པ་ལྷའི་རྣམ་པའི་གནད་ནི།
དེ་ནས་རང་ཉིད་དབུས་ཀྱི་ཁྲོ་བོ་ཁྲོས་པས་ཧཱུྃ་ཞེས་བརྗོད་ཅིང་ཁྲོ་བོ་གཞན་རྣམས་ལ་སྡང་་་་་
མིག་གཟིགས་པས། གཞན་རྣམས་ཀྱང་ཁྲོས་པས། ཕྱོགས་མཚམས་ཀྱི་ཁྲོ་བོ་བརྒྱད་
ཞལ་ཕྱིར་གཟིགས། རང་ཉིད་སྟེང་འོག་གི་ཁྲོ་བོ་དང་གསུམ་གྱི་ཞབས་གཡས་བརྐྱང་དུ་་
བསྒྱུར་བ་ནི་ལྷའི་རྣམ་པའི་གནད་ཡིན་ནོ། །བཞི་པ་འཁོར་ལོ་འཁོར་བའི་གནད་ནི། །
དེའི་ཚེ་འཁོར་ལོ་དེ་ཉིད་གཡོན་དུ་ཤུགས་དྲག་ཏུ་འཁོར་བས་དགྲ་བགེགས་ཀྱི་ལུས་རྐང་་་་
མཐིལ་ནས་སྤྱི་བོའི་བར་དུ་འཁོར་ལོ་རྩིབས་ཀྱི་རྩེ་མོས་ཉལ་ཉལ་གཏུབ་ཅིང་། རོ་མ་་་་་
རྣམས་འོག་གི་མེས་བསྲེགས་རླུང་གིས་གཏོར་བས་མཐར་རྗེས་མེད་དུ་སོང་སྟེ། ཁོའི་་་་་་
རྣམ་ཤེས་དང་རང་གི་སེམས་གཉིས་རོ་གཅིག་ཏུ་བསྲེས་ལ་གསལ་སྟོང་ཟུང་འཇུག་བརྗོད་་་་
བྲལ་གྱི་ངང་དུ་བཞག་གོ །འཁོར་ལོ་འཁོར་བའི་ཚེ་ལྷ་རྣམས་རྩིབས་སྒྲུབས་ཀྱི་བར་སྣང་་
ལ་བཞུགས་པས་འཁོར་མི་དགོས་པའི་གནད་ཀྱང་ཤེས་དགོས་སོ། །ལྔ་པ་སྔགས་བཟླ་་་
བའི་གནད་ནི། རྩིབས་ཀྱི་རྩེ་མོས་གནོད་བྱེད་ཀྱི་ལུས་གཏུབས་པ་དེ་ཙམ་ནས་སྔགས་་་་
བཟླ་བ་ཡིན་ལ། སྔགས་ནི་གུར་ལེའུ་བཞི་པ་ལས། ན་མས་མནྟ་བུདྡྷ་ནཱི་ཞེས་པ་་་་
ཀུན་ནས་དང་བས་སངས་རྒྱས་ལ་ཕྱག་འཚལ་ལོ། །ཞེས་པའི་དོན་ཡིན་ལ། དེ་བཞིན་
317

དུ༑ ན་མས་མན་དྷམ་ཚྭ་ཀུན་ནས་དང་བས་ཆོས་ལ་ཕྱག་འཚལ་ལོ། །ན་མསམ་་་
སཾ་གྷ་ནཱི་ཀུན་ནས་དང་བས་དགེ་འདུན་ལ་ཕྱག་འཚལ་ལོ་ཞེས་པའོ། ཨོཾ་ནི་འདིར་སྐལ་་་་
བཟང་རྣམ་པ་དང་ལྡན་ཞིང་ཞེས་པའི་དོན་ནོ། །སི་ཏཱ་ཏ་པ་ཏྲ་ནི་གདུགས་དཀར་པོ་ཅན།
ཨོཾ་བི་མ་ལ་ནི་དྲི་མ་མེད་པ། ཨོཾ་ཤཾ་ཀ་ར་ནི་འབྱུང་གནས། ཨོ་པྲ་ཏྱཾ་གི་ར་བཛྲ་ནི་ཚུལ་་་་
མ་ཡིན་པ་རླག་པར་བྱེད་པའི་རྡོ་རྗེ། ཨུཏྟཱི་ཥ་ཙཀྲ་ཝརྟི་ནི་གཙུག་ཏོར་འཁོར་ལོས་སྒྱུར་བ།
ཁྲོ་བོ་དེས་ལས་ཅི་བྱེད་ན། སརྦ་ཐམས་ཅད། ཡཆུ་འཁྲུལ་འཁོར། མནྡྷ་སྔགས།
མཱུ་ལ་ཀརྨ་རྩ་བའི་ལས། བནྡྷ་ནི་འཆིང་བ། ཏཱ་ཌ་ནི་བཟློག་པ་སྟེ། དོན་ནི་འཁྲུལ་་་་
འཁོར་དང་སྔགས་དང་མངོན་སྤྱོད་ཀྱི་ལས་ཀྱི་སྒོ་ནས་གཞན་དག་གིས་བདག་ལ་གནོད་པ་
ཐམས་ཅད་བཟློག་པའི་ལས་མཛོད་ཅིག་ཅེས་པའོ། །དེར་མ་ཟད། ཀི་ལ་ནཱི་ཝཱ་ཕུར་་་་
བུས༑ མ་མ་བདག་ལ། ཀྲྀ་ཏེ་བྱས་ན་ཡེ་ན་གལ་ཏེ་ཀེ་ན་བྱེད་ན། ཙི་ཏ་སེམས་ཀྱི།
ཀྲྀ་ཏན་ཏ་དེ་དག །སཧཱནྟུ་ཐམས་ཅད་དེ་དོན་ནི་གཞན་དག་གིས་བདག་ལ་ཕུར་བུ་་་་་
བྱད་ཀའི་གནོད་པ་བྱས་པ་དང་། བྱེད་པར་སེམས་པ་ཐམས་ཅད་འཇོམས་ཞེས་པའོ། །
ཇི་ལྟར་འཇོམས་ན། ཙྪིནྡ་ཙྪིནྡ་གཏུབས་གཉིས་ཏེ། གཞན་གྱི་རིགས་སྔགས་གཏུབས་་་
ཞེས་པའོ། །བྷིནྡ་བྷིནྡ་ཕུག་གཉིས་ཏེ་གཞན་གྱི་ཕྱག་རྒྱ་ཐམས་ཅད་ཕུག་ཅེས་པའོ། །
ཙི་རི་ཙི་རི་ནི་ཕྱེ་མར་གྱིས་གཉིས་ཏེ་གཞན་གྱི་ལས་ངན་པ་ཐམས་ཅད་ཕྱེ་མར་གྱིས་ཞེས་་་་་
པའོ༑ །གི་རི་གི་རི་ནི་གནོན་གནོན། མ་ར་མ་ར་ནི་གསོད་གསོད་དེ་གསོད་པའི་ལས་་
གྱིས་ཤིག་པའོ། ། ཧཱུྃ་བཅུས་ཁྲོ་བོ་བཅུ་གསལ་གདབ། ཕཊ་གསུམ་གྱིས་ནི་བདག་ཉིད་
དབུས་དང་། སྟེང་འོག་གི་ཁྲོ་བོ་གསུམ་དང་སྲུང་བྱ་རྣམས་གསལ་གདབ་རྒྱུ་ཡིན།
འདིའི་ཕཊ་གསུམ་ལ་གསུང་ལས་མི་འདྲ་བ་ཁ་རེ་སྣང་ངོ༌། །དེ་ནས་རང་ཉིད་གཙུག་ཏོར་
འཁོར་ལོས་སྒྱུར་བ་སྐུ་ཤིན་ཏུ་ཆེ་བ་གཅིག་ཏུ་གྱུར་པའི་ལག་མཐིལ་སྣ་ཚོགས་རྡོ་རྗེ་དང་་་་
སོར་མོ་རྣམས་རྡོ་རྗེ་རྩེ་གཅིག་པར་བསམ་པའི་རྡོ་རྗེ་ཐལ་མོ་ཁ་ཕྱེ་ལ་བྷ་ཡ་ནཱ་ལན་གསུམ་་་་
བརྗོད་པའི་མཐར་གནོད་བྱེད་དེ་ཉིད་གང་ན་གནས་ཀྱང་རྡོ་རྗེ་ཐལ་མོ་ཁ་བརྡབ་པ་དེའི་་་་་
བར་དུ་བཙིར་བར་བསམས་ལ་ལུས་བཅིང་བར་བགྱིའོ་ཞེས་སོགས་དང་བསྟུན་ནས་ཐལ་་་་
མོ་ལན་གསུམ་བརྡབ། དེ་ལྟར་བཙིར་བའི་རོ་མ་དེ་ཉིད་འཁོར་ལོའི་ཕྱི་རོལ་གྱི་མེ་རླུང་་་་
318

ལ་གཏོར་བའམ། ཡང་ན་འོག་གི་ཁྲོ་བོ་གནོད་མཛེས་ཀྱི་ཞལ་དུ་བསྟབ་པར་བསམ་མོ། །
དེ་ནས་ཕྱོགས་མཚམས་ཀྱི་ཁྲོ་བོ་རྣམས་ཀྱང་ཞལ་ནང་ལ་གཟིགས། དབུས་དང་སྟེ་་་་་་
འོག་གི་ཞབས་གཡོན་བརྐྱང་དུ་བསྒྱུར་འཁོར་ལོ་དེ་ཉིད་ཀྱང་གཟི་བརྗིད་དང་ལྡན་ཞིང་་་་་
གཡས་སུ་འཁོར་བ་ལ་སླར་ཡང་བརྟན་བྱེད་ཀྱི་སྔགས་ལན་གསུམ་བརྗོད། བྷ་ཡ་ནཱའི་་་་་
སྔགས་འདི་མ་ཧཱ་མཱ་ཡའི་རྒྱུད་སྟོང་ཕྲག་བཅུ་གཉིས་པ་ལས་འབྱུང་ལ་འདི་གནོད་པ་ཕྱིར་་་་་
བཟློག་ལ་ཤིན་ཏུ་བསྔགས་པས་རྡོ་རྗེ་རིགས་ཀྱི་ཁྲོ་བོ་གང་ཡང་རུང་བའི་སྔགས་ཀྱི་གཤམ་
བུ་ལ་བཏགས་ཏེ་བཟླས་ན་སྔགས་དེ་ཉིད་ཀྱི་ནུས་པ་སྟོང་འགྱུར་དུ་འགྲོ་བར་བཤད་པས་བླ་
མ་གོང་མ་རྣམས་ཀྱི་ཕྱག་ལེན་ལ་ཚར་གསུམ་ཙམ་རེ་བཟླ་བར་མཛད་དོ། །སྲུང་འཁོར་་་་
གྱི་སྦྱང་གཞི་ནི། རང་གི་སྐྱེ་བ་སྔ་མ་རྣམས་སུ་གཞན་ཆོས་བསྒྲུབ་པ་ལ་བར་གཅོད་བྱེད་
པའི་ལས་ངན་ཇི་སྙེད་ཅིག་བསག་པའི་བག་ཆགས་འཁྲུལ་སྣང་དང་བཅས་པ་རྣམས་ཡིན་་་་
ལ༑ དེ་དག་སྦྱོང་བྱེད་སྲུང་བའི་འཁོར་ལོ་དང་ཁྲོ་བཅུའི་རྣམ་པར་འདུན་པ་བསྒྱུར་ནས་་་་
ཉམས་སུ་ལེན་པར་བྱེད་པ་ནི་སྲུང་འཁོར་འཁོར་འདས་དབྱེར་མེད་དོ། །དོན་དམ་པར་་་
ན་ཚེ་རབས་སྔ་མར་གཞན་ལ་བར་ཆད་བྱས་པའི་ལས་དེ་འདིར་རང་ཉིད་ལ་དགྲ་དང་་་་་
བགེགས་སུ་ཤར་བ་ནི་རང་གི་ལས་ལས་བྱུང་བའི་སེམས་སྣང་ཡིན་པས་སེམས་ལས་་་་་
ལོགས་སུ་གྱུར་པ་ཅུང་ཟད་ཀྱང་མེད་ཅིང་། རང་སེམས་སྐྱེ་མེད་ཀྱི་ཆོ་འཕྲུལ་དུ་ཐག་་་་་
བཅད་ན་སྲུང་འཁོར་འཁོར་འདས་དབྱེར་མེད་ཀྱི་གནད་ལ་ངེས་པ་རྙེད་ཅིང་བར་ཆད་རང་་་་
གྲོལ་དུ་འགྱུར་ཏེ། རྒྱུད་ལས། རྣམ་པར་རྟོག་པ་བགེགས་ཡིན་ཏེ། །བགེགས་་་་
རང་གི་སེམས་ལ་གནས། །རང་གི་སེམས་ནི་ཐུལ་བ་ལ། །བགེགས་ཀྱི་འཇུག་པ་ག་་་་
ལ་ཡོད། །ཅེས་གསུངས་སོ། །
གཉིས་པ་དངོས་གཞི་ལ། གཞལ་ཡས་ཁང་བསྐྱེད་པ་རྣམ་པར་སྣང་མཛད་ཀྱི་་་་
ཡན་ལག །རྗེས་སུ་ཆགས་པ་རྡོ་རྗེ་སེམས་དཔའི་ཡན་ལག །དབང་བསྐུར་བ་མ་་་་་
བསྐྱོད་པའི་ཡན་ལག །བདུད་རྩི་མྱོང་བ་འོད་དཔག་མེད་ཀྱི་ཡན་ལག །མཆོད་པ་དོན་
ཡོད་གྲུབ་པའི་ཡན་ལག །བསྟོད་པ་རིན་ཆེན་འབྱུང་ལྡན་གྱི་ཡན་ལག་དང་དྲུག །དང་་
པོ་ལ། གཞིའི་ཡན་ལག ། རྒྱུའི་ཡན་ལག །རྐྱེན་གྱིས་ཡན་ལག །གནས་ཐབས་་་
319

ཀྱི་ཡན་ལག་དང་བཞི། དང་པོ་ནི། རང་ཉིད་དབུས་ཀྱི་ཁྲོ་བོ་ཞུ་བ་ལས། ཨེ་ལས་་་་
ཆོས་ཀྱི་འབྱུང་གནས་གྲུ་གསུམ་པ། ཕྱི་དཀར་ལ་ནང་དམར་བ། གདེངས་ཁ་ཆེ་་་་་་
གྱེན་དུ་ཕྱོགས་པ། རྩ་བ་ཕྲ་བ་ཐུར་དུ་བསྟན་པ། དེ་ཡང་གྲུ་གསུམ་གྱིས་ནི་རྣམ་ཐར་་་་
སྒོ་གསུམ་མཚོན། སྟེང་གི་ཟུར་གསུམ། འོག་གི་ཟུར་གཅིག་དང་བཅས་པས་སྐུ་་་་
གསུང་ཐུགས་སྙིང་པོ་དང་བཅས་པ་མཚོན། ཕྱི་དཀར་ལ་ནང་དམར་བས་ཐབས་ཤེས་་་་་
མཚོན༑ གདེངས་ཁ་ཆེ་བ་གྱེན་དུ་བསྟན་པས་ནི། ལས་དང་པོ་པ་ནས་རྡོ་རྗེ་འཛིན་་་་་
པའི་སའི་བར་དུ་ཡོན་ཏན་གོང་ནས་གོང་དུ་རྒྱས་པ་མཚོན་པ་ཡིན་ནོ། །འདིའི་སྦྱང་གཞི་་
ནི༑ མདོ་སྡུད་པ་ལས། མཁའ་ལ་རླུང་བརྟེན་དེ་ལ་ཆུ་ཡི་ཕུང་པོ་བརྟེན། །དེ་ལ་ས་་་
ཆེན་འདི་བརྟེན་དེ་ལ་འགྲོ་བ་བརྟེན། །ཞེས་གསུངས་པ་ལྟར་སྣོད་ཆགས་པའི་རྟེན་དུ་་་་
གྱུར་པའི་འོག་གཞིའི་ནམ་མཁའ་སྟོང་པ་དང་། སྐྱེ་གནས་བཞིའི་མངལ་སྐྱེས་ཀྱི་མ་་་་
མངལ༑ སྒོང་སྐྱེས་ཀྱི་སྒོ་ང་། དྲོད་གཤེར་སྐྱེས་ཀྱི་གང་དུ་སྐྱེས། རྫུས་སྐྱེས་ཀྱི་གང་་་་
དུ་སྐྱེ་བའི་པདྨ་ལ་སོགས་པ་རྣམས་ནི་སྦྱང་གཞི་ཡིན་ལ། སྦྱོང་བྱེད་ནི་ཆོས་འབྱུང་་་་་་
བསྒོམས་པ་འདི་ཉིད་དོ། །དེ་ཡང་སྦྱང་གཞི་དེ་དག་ཆོས་འབྱུང་གྲུ་གསུམ་གྱི་རྣམ་པ་ཅན་་
དུ་བསྒོམས་པ་ནི་རྣམ་པ་ལམ་བྱེད། དེ་ཉིད་རྣམ་ཐར་སྒོ་གསུམ་སྐུ་གསུང་ཐུགས་སྙིང་པོ་་
དང་བཞི་ཡིན་པར་མོས་པ་ནི་མོས་པ་ལམ་བྱེད། སངས་རྒྱས་པའི་རྣམ་ཐར་སྒོ་གསུམ་་་་་
སོགས་དངོས་ཡིན་པར་བསྒོམ་པ་ནི་འབྲས་བུ་ལམ་བྱེད། དེ་ལྟར་བསྒོམས་པས་རང་་་་་
རྒྱུད་ལ་ཚོགས་རྫོགས་ཤིང་སྒྲིབ་པ་སྦྱོང་བའི་རྟེན་འབྲེལ་འགྲིགས་པ་ནི་བྱིན་རླབས་ལམ་་་་་
བྱེད་དོ། །
གཉིས་པ་རྒྱུའི་ཡན་ལག་ནི། ཡཾ་ལས་རླུང་གི་དཀྱིལ་འཁོར་སོགས་བཞི་རིམ་་་་་
བཞིན་དུ་བསྒོམ་པ་སྟེ། རྗེ་བཙུན་བསོད་ནམས་རྩེ་མོས། དེ་ནས་རྒྱུ་ཡི་ཡན་ལག་ནི། །
ས་བོན་བཞི་ལས་འབྱུང་བ་བཞི། ། ཁ་དོག་དབྱིབས་ལས་མཚན་མ་ཅན། །ཞེས་་་་་
གསུངས་པ་ལྟར་རོ། །འདིའི་སྦྱང་གཞི་ནི། ས་ཁམས་ལ་སོགས་པ་འབྱུང་བཞིའི་བག་་
ཆགས་འཁྲུལ་སྣང་དང་བཅས་པ་མཐའ་དག་སྦྱོང་བྱེད་འབྱུང་བ་བཞིའི་དཀྱིལ་འཁོར་དུ་་་་
hའདུན་པ་བསྒྱུར་ནས་ཉམས་སུ་ལེན་པར་བྱེད་པ་ནི་འབྱུང་བཞིའི་དཀྱིལ་འཁོར་འཁོར་་་་་
320

འདས་དབྱེར་མེད་དེ། དེ་ཡང་འབྱུང་བཞིའི་དཀྱིལ་འཁོར་དུ་བསྒོམས་པ་ནི་རྣམ་པ་ལམ་་
བྱེད༑ དེ་ཉིད་སྤྱན་མ་ལ་སོགས་པའི་ལྷ་མོ་བཞིའམ། ཚད་མེད་བཞི་ཡིན་པར་མོས་པ་
ནི་མོས་པ་ལམ་བྱེད། སངས་རྒྱས་པའི་ཚད་མེད་བཞི་དངོས་ཡིན་པར་བསྒོམ་པ་་་་་་
འབྲས་བུ་ལམ་བྱེད། དེ་ལྟར་བསྒོམས་པས་ཚོགས་རྫོགས་སྒྲིབ་པ་སྦྱང་བར་འགྱུར་བ་ནི་
བྱིན་རླབས་ལམ་བྱེད་དོ། །དེ་ཉིད་འཁོར་ལོས་བྱིན་གྱིས་བརླབ་པ་ནི། དེའི་སྟེང་དུ་ཧཱུཾ་
ལས་འཁོར་ལོ་སེར་པོ་རྩིབས་བཅུ་པ་ཧཱུཾ་གྱིས་མཚན་པ་བསྒོམ་པའོ། །འཁོར་ལོ་བསྒོམ་
པའི་དགོས་པ་ནི། སྦྱང་གཞི་འབྱུང་བ་བཞི་ལ་སོགས་པ་དེ་རྣམས་ཀྱི་སྦྱོང་བྱེད་འབྱུང་་་་་
བཞིའི་འཁོར་ལོའི་རྣམ་པ་ཅན་དེ་ཡང་རྣམ་པར་སྣང་མཛད་དུ་འདུས་སོ། །ཞེས་ཤེས་་་་་
པའི་ཆེད་ཡིན་ནོ། །བླ་ཆེན་འཕགས་པས་འཁོར་ལོའི་ཁ་དོག་དཀར་པོར་བཤད་པ་ནི་་་་་
འཁོར་ལོའི་ངོ་བོ་རྣམ་སྣང་ཡིན་པས་སྦྱོང་བྱེད་ལྷའི་སྐུ་མདོག་གི་དབང་དུ་བྱས་པ་ཡིན་ལ།
འདིར་སེར་པོ་བཤད་པ་ནི་རྣམ་སྣང་གི་སྦྱང་གཞི་ས་ཁམས་ཡིན་ཞིང་དེའི་ཁ་དོག་གི་དབང་་་
དུ་བྱས་པ་ཡིན་པས་འགལ་བ་ཡོད་པ་མ་ཡིན་ནོ། །གསུམ་པ་རྐྱེན་གྱི་ཡན་ལག་ནི། །
དེ་དག་གི་སྟེང་གི་ནམ་མཁའ་ལ་བར་དོ་མཚོན་བྱེད་ཡིག་འབྲུ་ལྔ་བསྒོམ་ཞིང་། དེ་འབྱུང་་
བཞི་འཁོར་ལོ་དང་བཅས་པ་ལ་བསྲེ་བ་ཉིད་ཡིན་ཏེ། རྗེ་བཙུན་རྩེ་མོས། དེ་ནས་རྐྱེན་
གྱི་ཡན་ལག་ནི། །འབྱུང་བཞིར་རྣམ་ཤེས་ཞུགས་བསྒོམ་སྟེ། །འབྱུང་བཞིའི་དཀྱིལ་་་་་
འཁོར་ཐམས་ཅད་ཀྱང་། །རང་གི་སེམས་ཙམ་དུ་ཤེས་བྱ། །ཞེས་གསུངས་པ་ལྟར་རོ། །
ཡིག་འབྲུ་ལྔའི་བཞུགས་ཚུལ་ནི། རྗེ་ས་ཆེན་གྱི་དགོངས་པ་ལྟར་ན་ཡིག་འཕྲེང་གི་ཚུལ་དུ་
བཞུགས་པར་བཞེད། ད་ལྟ་ཕྱག་ལེན་ལ། མགོ་མཇུག་ལོག་པའི་ཚུལ་གྱིས་བཞུགས་་
པར་བཞེད་དོ། །དེ་ཡང་མཚོན་དོན་ནི། །ཐ་མལ་པའི་དབང་དུ་བྱས་ན། ཡིག་འབྲུ་
གསུམ་གྱིས་ལུས་ངག་ཡིད་གསུམ་མཚོན། ཧོ་དམར་པོ་གཉིས་ཀྱིས་འཁོར་བར་སྐྱེ་་་་་
ལེན་པའི་རྒྱུ་སྲེད་ལེན་གཉིས་མཚོན། འབྲས་བུའི་དབང་དུ་བྱས་ན་ཡིག་འབྲུ་གསུམ་་་་་
གྱིས་སྐུ་གསུང་ཐུགས་མཚོན། ཧོ་གཉིས་ཀྱི་ཐབས་ཤེས་མཚོན་པ་ཡིན་ནོ། །ལམ་བྱེད་
བཞི་ལྡན་དུ་ཉམས་སུ་ལེན་ཚུལ་ནི། སྦྱང་གཞི་བར་དོའི་རྣམ་ཤེས་བག་ཆགས་འཁྲུལ་་་་་
སྣང་དང་བཅས་པ་མཐའ་དག་སྦྱོང་བྱེད་ཡིག་འབྲུ་ལྔའི་རྣམ་པར་བསྒོམ་པ་ནི་རྣམ་པ་ལ་་་
32f

བྱེད༑ དེ་ཉིད་སྐུ་གསུང་ཐུགས་དང་ཐབས་ཤེས་ཡིན་པར་མོས་པ་ནི་མོས་པ་ལམ་བྱེད།
སངས་རྒྱས་སའི་སྐུ་གསུང་ཐུགས་སོགས་དངོས་ཡིན་པར་བསྒོམ་པ་ནི་འབྲས་བུ་ལམ་བྱེད།
དེ་ལྟར་བསྒོམས་པས་ཚོགས་རྫོགས་ཤིང་སྒྲིབ་པ་བྱང་བར་འགྱུར་བ་ནི་བྱིན་རླབས་ལམ་་་་་
བྱེད་དོ། །བཞི་པ་གནས་ཐབས་ཀྱི་ཡན་ལག་ལ། གཞལ་ཡས་ཁང་བཤད་པ། །
ཞར་བྱུང་དུར་ཁྲོད་བཤད་པ། ལྷའི་གདན་བཤད་པ་དང་གསུམ། དང་པོ་ནི། འོག་་་་
གཞི་ལོགས་དང་སྟེང་ཐོག་དང༌། །སྒོ་དང་རྟ་བབས་ལྔ་ཡིས་བསྡུས། །ཞེས་པ་ལྟར་་་་་
འོག་གཞི་བཤད་པ། ལོགས་བཤད་པ། སྟེང་ཐོག་བཤད་པ། སྒོ་བཤད་པ། རྟ་་
བབས་བཤད་པ་དང་ལྔ། དང་པོ་ནི། འོག་ལ་སྣ་ཚོགས་རྡོ་རྗེ་དང་། །ཉི་མ་པདྨ་་་་，
ཁོར་ཡུག་གོ །ཞེས་པ་ལྟར། འོག་གི་སྣ་ཚོགས་རྡོ་རྗེའི་རྭ་རྩེ་ནས་རྭ་རྩེའི་བར་ལ་་་་་
ཕྲན་དྲུག་ཅུ་རྩ་བཞི། དེའི་འོག་ཏུ་ཉི་མའི་དཀྱིལ་འཁོར། དེའི་འོག་ཏུ་པདྨ་འདབ་མ་་་་
སོ་གཉིས་པ། པདྨ་དེའི་ལྟེ་བ་དང་ཉི་མའི་དཀྱིལ་འཁོར་མཉམ་པ། པདྨའི་མཐའ་་་་
བསྐོར་དུ་ཆོས་འབྱུང་གི་ཁ་ཁྱེར་ལ་དུར་ཁྲོད་བརྒྱད་གནས། དེའི་ཕྱི་རོལ་དུ་ཐུན་མོང་མ་
ཡིན་པའི་སྲུང་འཁོར་སོགས་གནས་པ་ཡིན་ནོ། །དེ་ཡང་གཞལ་ཡས་ཁང་གི་ནང་་་་་་
དབུས་གཙོ་བོ་བཞུགས་ས་ནས་ཤར་གྱི་རྩིག་པ་ལ་ཐུག་གི་བར་ལ་ཆ་ཆེན་བཞི། དེ་་་་་
བཞིན་དུ་ནུབ་དང་གཡས་གཡོན་གྱི་རྩིག་པ་ལ་ཐུག་གི་བར་ལ་ཡང་ཆ་ཆེན་བཞི་བཞིའོ། །
ཆ་ཆེན་དང་ཆ་ཕྲན་གྱི་ཚད་ཀྱང་གཙོ་བོ་ཆེ་ཆུང་ཇི་ཙམ་བྱེད་པ་དེའི་འདོམ་གང་གྲུ་བཞི་ལ་ཆ་
ཆེན་གཅིག་དང་། དེའི་བཞི་ཆ་ཁྲུ་གང་ལ་ཆ་ཕྲན་གཅིག་ཏུ་འཇོག་པ་ནི་འཁྲུལ་མེད་ཀྱི་་་
གནད་ཡིན་པས་འདི་བཞིན་དུ་བརྩི་བ་གལ་ཆེ་གསུངས། གཉིས་པ་ལོགས་བཤད་པ་ནི།
ལོགས་ལ་རྩིག་པ་ཕ་གུ་དང༌། །དྲ་ཕྱེད་མདའ་ཡབ་པུ་ཤུའོ། །ཞེས་པ་ལྟར། ཕྱོགས་
བཞིར་རྩིག་པ་རིམ་པ་ལྔ་ལྡན། དཔངས་སུ་ཆ་ཆེན་བཞི། དེའི་སྟེང་དུ་རིན་པོ་ཆེའི་ཕ་་་
གུ་སེར་པོ་ཆ་ཕྲན་གཅིག །དེའི་སྟེང་དུ་བྲེ་ཕུལ་བཞི་རིམ་པར་བརྩིགས་པ་ལ་ཆ་ཕྲན་ཕྱེད་
ཕྱེད་དེ། ཀུན་དྲིལ་དེ་མན་ལ་ཆ་ཕྲན་བཅུ་དགུ། དེའི་སྟེང་དུ་གསེར་གྱི་གདུང་ལེབ་ལ་་
ཆ་ཕྲན་གཅིག་གི་ལྔ་ཆ། མདའ་ཡབ་ནི་སྤྱི་བླུགས་མགོ་བཅད་པ་ལྟ་བུ་ཕྱིར་ཆུ་འབབ་ས་་་
ཡིན་༑ པུ་ཤུ་ནི་ཆུ་སྐྱོར་གྱི་དོད་དོ། །གསུམ་པ་ནི། སྟེང་ཐོག་ཀ་བ་ཤིང་བརྩིགས་་་་
322

དང༌༑ །གདུང་དང་ཐོག་ཕུབ་རིམ་པ་གསུམ། ཞེས་པ་ལྟར། ནང་དུ་ལྷ་སྣམ་་་་་
དཔངས་ཆ་ཕྲན་རེ་རེའི་སྟེང་དུ་ཕྱོགས་བཞིར་ཀ་བ་གཉིས་གཉིས་ཏེ་བརྒྱད། དཔངས་སུ་་
ཆ་ཕྲན་བཅུ་དྲུག་རེ་ཡོད་པ་འཛུགས། དེའི་སྟེང་དུ་ཞུ་རིང་ཐུང་ཆ་ཕྲན་གཅིག །དེའི་་་་་
སྟེང་དུ་གདུང་ཟླུམ་ཆ་ཕྲན་གཅིག །དེ་རྣམས་ལ་ཆ་ཕྲན་བཅུ་དགུ་ཡོད། དེའི་སྟེང་དུ་་་
གདུང་ཁེབས་ཆ་ཕྲན་གཅིག་གི་ལྔ་ཆ། དེ་དང་ཕྱིའི་གསེར་གྱི་གདུང་ལེབ་གཉིས་ཐད་་་་་
ཀར་མཉམ་པས་དེ་གཉིས་ཀྱི་སྟེང་དུ་ལྕམ་བཏང་ནས་དྲལ་མ་དང་རིན་པོ་ཆེའི་འཇིམ་པས་་་་
ནང་གི་ཕྱོགས་བཞིའི་ལྷ་སྣམ་ཚུན་ནོན་པ་ཕུབ་པ་ནི་ཐོག་ཕུབ་འོག་མ། མདའ་ཡབ་་་་་
ལྕམ་སྣེ་ལ་བཏགས་ཤིང་། ལྕམ་སྣེས་རྩིགས་པའི་ཕྱི་རོལ་གྱི་འདོད་སྣམ་ཞེང་དུ་ཆ་ཕྲན་་་
གཉིས༑ དཔངས་སུ་ཆ་ཕྲན་གཅིག་ཏུ་ལྔ་ཆ་མ་ཚང་བའི་སྟེང་ན་མཆོད་པའི་ལྷ་མོ་རྣམས་་་
ཡོད་པའི་ཐད་སོ་ཙམ་ནོན་པ། ཐོག་ཕུབ་བར་མ་ནི་གདུང་ཟླུམ་གྱི་སྟེང་དུ་རིན་པོ་ཆེ་སྣ་་་
ལྔའི་རྩིག་ཟླུམ་ཕྱོགས་མདོག་ཅན་དཔངས་ཆ་ཕྲན་གསུམ། དེའི་སྟེང་དུ་ཕ་གུ་དྲ་བ་དྲ་་་་
ཕྱེད་གདུང་ལེབ་དང་བཅས་པ་ལ་ཆ་ཕྲན་གསུམ། དེའི་སྟེང་རྡོ་རྗེའི་ཐལ་གདུང་བཞི་ལ་་་་
ཆ་ཕྲན་གཅིག་ཏུ་ལྔ་ཆས་མ་ཚང་བ་སྟེ་ཀུན་དྲིལ་རྩིག་ཟླུམ་ནས་བཟུང་ཐལ་གདུང་གི་བར་་་་
ལ་ཆ་ཕྲན་བདུན་ལ་ཉེ་བ། ཐལ་གདུང་གི་སྟེང་དུ་ལྕམ་ལ་སོགས་པ་བཏང་སྟེ་འོག་གི་ལྷ་
མོ་བརྒྱད་བཞུགས་སའི་སྟེང་གི་རེ་མིག་བརྒྱད་པོ་ཟླུམ་པོར་ཕུབ། བྱ་འདབ་མདའ་ཡབ་་་
པུ་ཤུ་རྣམས་སྔར་བཞིན་ནོ། །ཐོག་ཕུབ་གོང་མ་ནི་ཐལ་གདུང་གྲུབ་བཞི། དེའི་སྟེང་དུ་
རྩིག་པ་སྔོན་པོ་གྲུ་བཞི་པ་དཔངས་སུ་ཆ་ཕྲན་གསུམ། དེའི་སྟེང་ཕ་གུ་དྲ་བ་དྲ་ཕྱེད་ལ་ཆ་་
ཕྲན་གསུམ་སྟེ། གཞལ་ཡས་ཁང་འོག་མའི་དཔངས་ཆ་ཕྲན་སོ་གཉིས་དེ་ཡན་གྱི་ཚང་བ་་
ཡིན༑ དེའི་སྟེང་དུ་དབུས་ཕྱུར་བུར་གྱུར་པའི་ཐོག་ཕུབ་པའི་རྩེ་མོར་རྡོ་རྗེ་དང་རིན་པོ་་་་
ཆེའི་ཏོག་གིས་བརྒྱན་པ། འདིའི་འོག་ན་གཙོ་བོ་ཡབ་ཡུམ་བཞུགས་པ་ཡིན་ནོ། །ཐོག་
ཕུབ་གསུམ་ཀ་ལ་གདུགས། རྒྱལ་མཚན། བ་དན། རྔ་ཡབ་ལ་སོགས་པའི་རྒྱན་དུ་
མས་མཛེས་པར་བྱས་པའོ། །ཐོག་ཕུབ་གོང་མའི་དྲ་བ་དྲ་ཕྱེད་ནས་འོག་གི་རྩིག་པ་ཡན་་་་
གྱི་དཔངས་ལ་ཆ་ཕྲན་སུམ་ཅུ་སོ་གཉིས། ཤར་གྱི་རྩིག་མཚམས་ཀྱི་ནང་ནས་ནུབ་ཀྱི་་་་་
རྩིག་མཚམས་ཀྱི་བར་ལ་ཡང་ཆ་ཕྲན་སུམ་ཅུ་སོ་གཉིས། ལྷོ་དང་བྱང་ལ་ཡང་དེ་བཞིན་་་་་
323

ཡོད་པ་ནི་དཀྱིལ་འཁོར་རྒྱ་མཉམ་དཔངས་མཉམ་གྱི་དོན་ཡིན་ནོ། །བཞི་པ་སྒོ་བཤད་པ་
ནི༑ སྒོ་བཞིའི་ཞེང་ལ་ཆ་ཆེན་གཅིག །དཔངས་སུ་ཆ་ཆེན་གཉིས། སྒོའི་ཕྱི་རོལ་པ་
མདུན་དུ་གཡས་གཡོན་གཉིས་སུ་ཆ་ཆེན་གཅིག་གིས་ནི་སྒོ་ཁྱུད། འདིའི་མཐར་སྒོ་་་་
གླེགས་གཉིས་རལ་ལ་ཕྱོགས་མདོག་ཅན། ཤར་དུ་འཁོར་ལོ་དང་། ལྷོར་རིན་པོ་ཆེ་་་་
ལ་སོགས་པ་རང་རིགས་ཀྱི་ཕྱག་མཚན་གྱིས་མཚན་པ་གཞུག་གོ །འཇིག་རྟེན་ཕལ་པ་་་་
གྲགས་པའི་སྒོ་ནི་འདི་ཡིན་ནོ། །དེ་སྐད་དུ། སྒོ་ཁྱུད་ཕྱི་མཐར་སྒོ་གླེགས་གཞུག ། །
ཅེས་གསུངས་སོ། །དེས་ན་སྒོའི་གཡས་གཡོན་དུ་རྩིགས་པ་ཆ་ཆེན་རེ་རེ་མདུན་དུ་འཐེན་
པ་ནི་སྒོ་ཁྱུད། དེ་ནས་གཡས་གཡོན་དུ་ཆ་ཕྲན་གཉིས་གཉིས་འཐེན་པ་ནི་སྒོ་འགྲམ། །
དེ་ནས་མདུན་དུ་ཆ་ཕྲན་གཉིས་གཉིས་འཐེན་པ་སྒོ་ལོགས་སོ། ། སྒོ་འགྲམ་དང་སྒོ་་་་
ལོགས་ཀྱི་ནང་མཉམ་པས་ཆ་ཕྲན་གཉིས་གཉིས། སྒོ་ལོགས་ཀྱི་ཕྱི་ལ་ནི་ཆ་ཕྲན་བན་་་་་
ཡོད་དེ། དེའི་གཡས་གཡོན་སྒོ་འགྲམ་ལ། །ཆ་ཕྲན་གཉིས་ཏེ་སླར་ཡང་བདུན། །
སྒོ་ལོགས་ནང་དུ་ཆ་ཕྲན་གཉིས། །ཕྱི་རུ་ཆ་ཕྲན་བཞི་ཡིན་ཏེ། །རྩིག་གདོང་གསེགས་་་་
ཁ་ཡོད་ཕྱིར་རོ། །ཞེས་བཤད་པས་སོ། ། ལྔ་པ་རྟ་བབས་བཤད་པ་ནི། སྒོ་ལོགས་་་་
ཀྱི་ཕྱི་མཐའ་ཆ་ཕྲན་རེ་རེ་དོར་བའི་སར་ས་སྟེགས་གྲུ་བཞི་དཔངས་སུ་ཆ་ཕྲན་གཅིག །
དེའི་སྟེང་དུ་བུམ་པ་ཆ་ཕྲན་གཅིག །དེ་སྟེང་དུ་ཀ་བ་ཆ་ཕྲན་ལྔ་པ་རེ་བཙུགས་པ་ནི་་་་་་
བབས་ཀྱི་ཀ་བ་ཕྱི་མ་གཉིས་ཡིན། ནང་མ་གཉིས་ནི། ནང་མའི་ནང་ངོས་འདོད་སྣམ་་་
རེག ཅེས་གསུངས་པ་ལྟར་ཀ་བའི་ནང་ངོས་འདོད་སྣམ་ལ་རེག་པ་ཡིན་ནོག་། །་་་་་
བབས་ཀ་བ་ཕྱི་མ་གཉིས་ནི་སྣ་ཚོགས་རྡོ་རྗེའི་ལྟེ་བ་མ་ཟད་ཙམ་གྱི་སྟེང་དུ་འཛུགས་པ་ཡིན་་
ཏེ༑ ཕྱི་མའི་ཕྱི་མཐའ་སྟེགས་བུ་མཉམ། །ཞེས་བཤད་པས་སོ། །ཀ་བ་སོ་སོ་་་་
ལོགས་ལ་ཀ་རྒྱན་ཀ་བ་དང་མཉམ་པ། ཀ་བ་དེ་དག་གི་སྟེང་དུ་ཞུ་རིང་ཐུང་གཉིས་ལ་་་་་
དཔངས་སུ་ཆ་ཕྲན་གཅིག ཞེང་དུ་ཞུ་རིང་ལ་ཆ་ཕྲན་གཉིས་ཡོད་པ་རྩེ་མོས་ཀ་རྒྱན་དང་་་་
མུན་པའི་ཕྱེད་ཚུན་ནོན་པའོ། །དེའི་སྟེང་དུ་མདུན་ངོས་ལ་གདུང་དཀྱུས་སུ་ཆ་ཆེན་བཞི།
དཔངས་སུ་ཆ་ཕྲན་གཅིག །ནང་གི་ཀ་བ་གཉིས་ཀྱི་སྟེང་དུ་ཡང་དེ་དང་མཉམ་པའི་གདུང་
འགོད་དོ། །དེའི་སྟེང་དུ་རྟ་བབས་སྣམ་བུ་འོག་མ་ཁ་དོག་དམར་པོ་དཀྱུས་སུ་ཆ་ཆེན་་་་་
324

བཞི་ཞེང་དུ་ཆ་ཕྲན་ལྔ་ཡོད་པ་བཀབ། དེའི་སྟེང་དུ་རྟ་བབས་སྣམ་བུ་གོང་མ་གསུམ་རིམ་་
བཞིན་ཁ་དོག་སྔོན་པོ། ལྗང་གུ། སེར་པོ། གཡས་གཡོན་དུ་ཆ་ཕྲན་རེ་རེས་ཐུང་བ་
སྟེང་ནས་སྟེང་དུ་བརྩེགས་ཏེ་མཆོད་རྟེན་གྱི་བང་རིམ་ལྟར་ཡོད་པའོ། །དེ་ཡང་རྟ་བབས་་་
སྣམ་བུ་འོག་མའི་སྣེས་གཡས་གཡོན་གྱི་ཀ་རྒྱན་ཚུན་ནོན་པ། གཉིས་པས་ཀ་བ་ཚུན་ནོན་
པ༑ གསུམ་པས་མུན་སྣམ་ཚུན་ནོན་པ། བཞི་པས་རྩིག་པ་ཚུན་ནོན་པ་ཡིན་གསུངས་་་་
སོ༑ །དེ་བཞིའི་དཔངས་ནི་ཆ་ཕྲན་རེ་རེའོ། །དེའི་སྟེང་དུ་པདྨ་འཁོར་ལོ་གདུགས་་་་་
གསུམ་ལ་དཔངས་སུ་ཆ་ཆེན་གཅིག་གི་ཚད་ཡིན་ཏེ། པདྨ་འཁོར་ལོ་གདུགས་ཀྱི་དངོས་་
གཞི༑ གསུམ་ལ་ཆ་ཕྲན་རེ་རེ། གདུགས་ཀྱི་ཡུ་བ་ལ་ཆ་ཕྲན་གཅིག་གོ །དེ་སྐད་དུ།
དེ་སྟེང་སྣམ་བུ་འོག་མ་ནི། །གཡས་གཡོན་ཆ་ཕྲན་གསུམ་གསུམ་སྟེ། །གཉིས་པ་་་་་
གཉིས་དང་གསུམ་པ་གཅིག །བཞི་པ་སྒོ་ལོགས་རྩིག་གདོང་མཉམ། །གཡས་གཡོན་་་་
སྐས་ཀྱི་རིམ་པ་བཞིན། །དེ་སྟེང་པདྨ་ཆོས་འཁོར་གདུགས། །གཡས་གཡོན་རི་དྭགས་
ཕོ་མོ་གཉིས། །ཤིན་ཏུ་འབྱར་མིན་རྒྱངས་རིང་མིན། །ཞེས་བཤད་པས་སོ། །་་་་
ལྟར་ཀ་བའི་སྟེགས་བུ་གྲུ་བཞི་ནས་གདུགས་ཀྱི་བར་ལ་ཆ་ཕྲན་བཅུ་བདུན་ཡོད་པས་རྩིག་་་་
པ་འོག་མའི་སྟེང་གི་ཕ་གུ་སེར་པོ་མན་དང་དཔངས་མཉམ་པ་ཡིན་ནོ། །པདྨའི་གཡས་་་་་
གཡོན་དུ་རི་དྭགས་ཕོ་མོ་ཁ་སྤྲོད་ལ་སོགས་པ་དང་སྣམ་བུའི་རིམ་པ་རྣམས་ལ་རྒྱལ་མཚན་་་་
དང་བ་དན་ལ་སོགས་པ་རྒྱན་སྣ་ཚོགས་ཀྱིས་བརྒྱན་ཞིང་། རྟ་བབས་ཀྱི་མདུན་ངོས་སུ་་་
གླང་རྒྱབ་མིག་གསུམ་ལ་མུ་ཏིག་གི་དྲ་བ་དྲ་ཕྱེད་ལ་སོགས་པ་འཕྱང་བས་གཞལ་ཡས་ཁང་་་
མཛེས་པར་བྱས་པའོ། །འདིས་སྦྱང་གཞི་ནི་གཙོ་བོར་མ་དག་པ་སྣོད་ཀྱི་འཇིག་རྟེན་་་་་
སྦྱོང་༑ དེ་ཡང་སྦྱོང་བྱེད་གཞལ་ཡས་ཁང་གི་རྣམ་པར་ཅན་ནི་རྣམ་པ་ལམ་བྱེད། ད་་་་
ཉིད་ངོ་བོ་རྣམ་སྣང་དུ་མོས་པ་ནི་མོས་པ་ལམ་བྱེད། འབྲས་དུས་ཀྱི་རྣམ་སྣང་དངོས་ཡིན་་
པར་བསྒོམ་པ་ནི་འབྲས་བུ་ལམ་བྱེད། དེ་ལྟར་བསྒོམས་པས་བདག་རྒྱུད་བྱིན་གྱིས་་་་་
བརླབས་པ་ནི་བྱིན་རླབས་ལམ་བྱེད་ཡིན་ནོ། །གཞལ་ཡས་ཁང་བསྒོམ་པ་འདི་ནི་གན་་་་
ལམ་འབྲས་གསུམ་གྱི་ནང་ནས་ལམ་མཚོན་ཏོ། །འདི་ལ་བྱང་ཕྱོགས་སོ་བདུན་ཚང་བས་་
སོ༑ །དེ་སྐད་དུ་རྗེ་བཙུན་གྱིས། ཁམས་དྲུག་དག་པ་བྱང་ཆུབ་ཆེན་པོའི་སྐུ། །ལམ་་་
325

གྱི་ཡན་ལག་བྱང་ཕྱོགས་སོ་བདུན་ཏེ། །སྣང་བ་སངས་རྒྱས་ཞིང་གྱུར་གཞལ་ཡས་ཁང་། །
ཞེས་གསུངས་སོ། །གཉིས་པ་ཞར་བྱུང་དུར་ཁྲོད་ནི། །སྲུང་འཁོར་གྱི་ཕྱི་རུ་བསྒོམ་་་
ཀྱང་ཆོག །ནང་དུ་བསྒོམས་ཀྱང་ཆོག་སྟེ། འཁོར་འདས་དབྱེར་མེད་པའི་གནད་ཀྱིས་་་་
ཡིན༑ ད་ལྟ་ཕྱག་ལེན་ལ་སྲུང་འཁོར་གྱི་ནང་དུ་བསྒོམ་ཞིང་དུར་ཁྲོད་ཀྱིས་འཁོར་བའི་་་་་
ཆོས་མཚོན། གཞལ་ཡས་ཁང་གིས་ལམ་གྱིས་ཆོས་མཚོན། ནང་གི་ལྷ་རྣམས་ཀྱིས་་་་་
འབྲས་བུའི་ཆོས་མཚོན་ལ། དོན་ལ་དེ་གསུམ་ངོ་བོ་དབྱེར་མེད་ཡིན་ནོ། །སྔོན་བྱུང་གི་
དབང་དུ་བྱས་ན། ཕྱིའི་དུར་ཁྲོད་ནི་བསྐལ་པ་རྩོད་དུས་ཀྱི་མགོ་ཚུགས་པ་ན་སྐྱེ་དགུ་་་་་
རྣམས་འཐབ་རྩོད་བྱས་ཏེ་བསད་པའི་རོ་རྣམས་ཕྱོགས་མཚམས་བརྒྱད་དུ་བསྐྱལ་བས།
བྱ་ཁྱི་ཅེ་སྤྱང་རྣམས་ཀྱིས་རོ་ཡི་ཁ་ཕྱེ་བས་རླངས་པ་ནམ་མཁར་སོང་སྟེ་ཆར་བབས་པས་ཆུ་་་
བརྒྱད་བྱུང་། ཆུས་བརླན་པས་ཤིང་བརྒྱད་བྱུང་། ཤིང་གི་རྩ་བ་ལ་བརྟེན་པའི་ཕྱོགས་་་་
སྐྱོང་བརྒྱད་བྱུང་། ཡལ་ག་ལ་བརྟེན་པའི་ཞིང་སྐྱོང་བརྒྱད་བྱུང་། ཆུའི་རླངས་པ་ནམ་་་་
མཁར་སོང་བས་སྤྲིན་བརྒྱད་དང་། དེ་ལ་གནས་པའི་ཀླུ་བརྒྱད་བྱུང་། དེར་འདྲེ་དང་་་་
སྲིན་པོ་དང་རོ་ལངས་ལ་སོགས་པ་དུ་མ་འདུས་ཏེ་གནས་དེ་གཉེན་པོར་སོང་བས་རིམ་་་་་
གཉིས་ལ་བརྟན་པ་ཐོབ་པའི་རྣལ་འབྱོར་པ་རྣམས། སྤྱོད་པ་ལ་བྱོན་པས་གྲུབ་པ་ཐོབ་་་
པའི་དཔའ་བོ་དང་རྣལ་འབྱོར་མ་རྣམས་བྱུང་། རུས་པ་འཐོར་བ་རྣམས་བསྡུས་ཏེ་སཱཙྪར་་་
བཏབ༑ དེར་བཞུགས་པའི་གནས་བརྩིགས་པས་མཆོད་རྟེན་བརྒྱད་བྱུང་བར་སློབ་དཔོན་
བསོད་སྙོམས་པའི་དུར་ཁྲོད་ཀྱི་རྟོག་པ་སོགས་ལས་གསུངས། ནང་གི་དུར་ཁྲོད་ནི་ལུས་
ཀྱི་བུ་ག་དགུའི་སྣ་བུག་གཉིས་གཅིག་ཏུ་བསྡོམས་པའི་བརྒྱད་པོ་ཡིན་ཞིང་། བུ་ག་བརྒྱད་
པོའི་རྩ་བརྒྱད་ནི་ཤིང་བརྒྱད། རྩ་དེ་དང་འབྲེལ་བའི་རྣམ་ཤེས་བརྒྱད་ཕྱོགས་སྐྱོང་བརྒྱད།
རླུང་བརྒྱད་ཞིང་སྐྱོང་བརྒྱད། གསང་བ་ནི་འཇིག་རྟེན་ཆོས་བརྒྱད་ཀྱི་རྣམ་རྟོག་སྟེ། དེ་་
དག་སྦྱང་གཞི་ཡིན་ལ། སྦྱོང་བྱེད་ནི་དེ་དག་འདིར་རྣམ་ཐར་བརྒྱད་ཀྱི་རང་བཞིན་དུར་་་་
ཁྲོད་བརྒྱད་དུ་བསྒྱུར་ནས་སྦྱངས་བས་འབྲས་བུ་འཇིག་རྟེན་ཆོས་བརྒྱད་ཀྱི་རྣམ་རྟོག་དག་སྟེ་
སྒྱུ་མ་ལ་སོགས་པའི་དཔེ་བརྒྱད་ཀྱི་དོན་རྟོགས་ཤིང་། རྣམ་ཐར་བརྒྱད་ཐོབ་པར་བྱེད་དོ། །
དེ་ལྟར་ཡང་རྗེ་བཙུན་གྱིས། དག་བྱ་དག་བྱེད་ཕྱིའམ་ནང་ན་བཞུགས། །ཕྱོགས་སྐྱོང་་་
326

ཞིང་སྐྱོང་ཀླུ་དང་སྤྲིན་དང་ཤིང་། །མཆོད་རྟེན་རོ་དང་འདྲེ་དང་མེ་དང་ཆུ། །ཕྱོགས་་་་་
བརྒྱད་དག་བྱེད་དེས་ནི་བཀྲ་ཤིས་ཤོག །ཅེས་གསུངས་སོ། །གསུམ་པ་གདན་བཤད་་
པ་ནི། ནང་གི་ལྷ་སྣམ་སྔོན་པོ་དེའི་དབུས་སུ་པདྨ་འདབ་མ་བརྒྱད་པ། པདྨའི་ལྟེ་བར་་་
ཉི་དཀྱིལ་དང་། འདབ་མ་བརྒྱད་ལ་ཟླ་དཀྱིལ་རེ་བསམ་ལ། ཉི་མའི་སྟེང་དུ་ཉོན་་་་་
མོངས་པ། ལྷའི་བུ། འཆི་བདག ། ཕུང་པོའི་བདུད་དེ་བདུད་བཞིའི་ངོ་བོ་རིམ་་་་་
བཞིན་གཟུགས་ཁམས་ཀྱི་ཚངས་པ། ལྷ་དབང་བརྒྱ་བྱིན། གཞན་འཕྲུལ་དབང་བྱེད་་་་
ཀྱི་བདུད་སྡིག་ཅན། དྲག་པོ་དབང་ཕྱུག་ཆེན་པོ་ཡིན་ལ། དེ་རྣམས་མགོ་གཡས་་་་་
བསྟན༑ གདོང་གྱེན་ཕྱོགས། ལག་པ་ཐལ་སྦྱར་རིམ་བཞིན་བརྩེགས་པ་གཙོ་བོ་་་་་
ལྷ་མོ་བརྒྱད་ཀྱི་གདན་ནི་ཟླ་བའི་སྟེང་དུ་ཤར་ནས་རིམ་པ་བཞིན། །
གདན་དང་། 
འདོད་ཁམས་ཀྱི་ཚངས་པ། ཤར་ཕྱོགས་ཀྱི་དབང་པོ། ཉེར་དབང་ཁྱབ་འཇུག །
དབང་ལྡན་གྱི་ཕྱོགས་སྐྱོང་། ལྷོ་ཕྱོགས་ཀྱི་གཤིན་རྗེ། བྱང་ཕྱོགས་ཀྱི་ནོར་བདག །
ལྷོ་ནུབ་ཀྱི་སྲིན་པོ། ལྷ་མིན་གྱི་དབང་པོ་རྣམས་མགོ་གཡོན་བསྟན། གདོང་གྱེན་དུ་་་་
ཕྱོགས་པའི་ཐལ་མོ་སྦྱར་བའོ། །དེ་ལ་གཞལ་ཡས་ཁང་བསྐྱེད་པ་རྣམ་སྣང་གི་ཡན་ལག་་་་
ཏུ་འཇོག་པའི་རྒྱུ་མཚན་ནི། རྣམ་སྣང་ནི་སངས་རྒྱས་ཀྱི་སྐུའི་ངོ་བོ་ཡིན་ལ། སྐུ་དེས་་་་་
གསུང་དང་ཐུགས་ཀྱི་རྟེན་བྱེད་པ་ལྟར་གཞལ་ཡས་ཁང་འདིས་ཀྱང་སངས་རྒྱས་ཐམས་ཅད་་
བཞུགས་པའི་གནས་སམ་རྟེན་བྱེད་པའི་ཕྱིར་རོ། །གཞལ་ཡས་ཁང་དེ་ཉིད་གཟུགས་ཀྱི་་
རྣམ་པ་ཡིན་ཡང་ངོ་བོ་རྣམ་པར་སྣང་མཛད་དོ་སྙམ་དུ་ང་རྒྱལ་བསྒོམ་ལ་སྔགས་བརྗོད། །
སྔགས་དོན་ནི། ཨོ་དམ་བཅའ་བ། སརྦ་ཏ་ཐཱ་ག་ཏ་དེ་བཞིན་གཤེགས་པ་ཐམས་ཅད།
ནི་ལ་ཡ་ཕོ་བྲང་། བཛྲ་རྡོ་རྗེ། སྭ་བྷཱ་ཝ་རང་བཞིན། ཨཱཏྨ་ཀོ་ནི་བདག ། ཨ་ཧོ་ནི་་
ངའོ་ཞེས་པའོ། །ཡན་ལག་གཉིས་པ་རྗེས་སུ་ཆགས་པ་རྡོ་རྗེ་སེམས་དཔའི་ཡན་ལག་ལ་་་
ལྔ་སྟེ། དམ་ཚིག་པ་བསྐྱེད་པ། སེམས་དཔའ་སུམ་བརྩེགས་བསྒོམ་པ། སྣོད་་་་
བཅུད་སྦྱང་བ། སྐྱེ་མཆེད་སྐུ་གསུང་ཐུགས་བྱིན་གྱིས་བརླབས་པ། ཡེ་ཤེས་པ་གཞུག་་་་
པའོ༑ །དང་པོ་ལ་ལྔ་སྟེ། མངོན་བྱང་ལྔ་ལས་རྒྱུ་རྡོར་འཛིན་བཞེངས་པ། བཞེངས་་
ནས་ལྷ་མོ་སྤྲོ་བ། སྤྲོས་ནས་དེ་ཞུ་བ། ཞུ་བ་ལ་ཀླུས་བསྐུལ་བ། བསྐུལ་ནས་འབྲས་
32

བུ་རྡོར་འཛིན་བཞེངས་པའོ། །དང་པོ་ནི། རྒྱུ་རྡོར་འཛིན་བསྐྱེད་པ་འདིས་སྦྱང་གཞི་་་་
རང་གི་ཕ་མ་གཉིས་སྦྱང་ཞིང་། འབྲས་བུ་ལོངས་སྐུ་ལམ་དུ་བྱེད་པ་ཡིན། དེ་ལྟར་་་་་
བྱས་ན་སྦྱོང་གཞི་ཕ་མ་གཉིས་ཀྱི་རྒྱུ་ཁམས་དཀར་པོའི་ཆ་ནི། སྦྱོང་བྱེད་མངོན་བྱང་དང་་་་
པོ་ཨཱ་ལི་དང་ཟླ་བའི་རྣམ་པར་བསྒྱུར། སྦྱང་གཞི་ཕ་མའི་རྒྱུ་ཁམས་དམར་པོའི་བག་་་་་་
ཆགས་ནི་སྦྱོང་བྱེད་མངོན་བྱང་གཉིས་པ་ཀཱ་ལི་དང་ཉི་མའི་རྣམ་པར་བསྒྱུར། སྐྱེ་བ་ལེན་་་
གོང་གི་ཕ་མའི་བར་སྲིད་མངོན་བྱང་གསུམ་པའི་རྣམ་པར་བསྒྱུར། དེ་བཞིན་དུ་ཁུ་ཁྲག་་་་
བར་དོ་དང་བཅས་པ་རོ་གཅིག་ཏུ་འདྲེས་པ་མངོན་བྱང་བཞི་པ་དང༌། དེ་ལས་ཕ་མ་་་་
ལུས་གྲུབ་པ་ནི་སྦྱོང་བྱེད་མངོན་བྱང་ལྔ་པ། སྐུ་ཡོངས་སུ་རྫོགས་པའི་རྣམ་པར་འདུན་པ་་་
བསྒྱུར་ནས་སྦྱང་གཞི་སྦྱོང་བྱེད་ངོ་སྤྲད་དེ་ཉམས་སུ་ལེན་པར་བྱེད་པ་ནི་བསྐྱེད་ཆོག་འཁོར་་་
འདས་དབྱེར་མེད་དོ། །མངོན་བྱང་དང་པོ་གཉིས་ཨཱ་ལི་དང་ཀཱ་ལིའི་རྣམ་པ་ཅན་ད་་་་་
བསྒོམ་པ་ནི་རྣམ་པ་ལམ་བྱེད། དེ་ཉིད་མཚན་སོ་གཉིས་དང་དཔེ་བྱད་བརྒྱད་ཅུའི་ངོ་བོར་
མོས་པ་ནི་མོས་པ་ལམ་བྱེད། སངས་རྒྱས་ཀྱི་ས་ཡི་མཚན་དཔེ་དངོས་ཡིན་པར་བསྒོམ་པ་
ནི་འབྲས་བུ་ལམ་བྱེད། དེ་ལྟར་བསྒོམས་པས་ཚོགས་རྫོགས་སྒྲིབ་པ་བྱང་བའི་རྟེན་་་་་
འབྲེལ་དུ་འགྱུར་བ་ནི་བྱིན་རླབས་ལམ་བྱེད་དོ། ། ཡི་གེའི་བཞུགས་ཚུལ་ནི་རྗེ་བཙུན་རྩེ་་་
མོས༑ ཡི་གེ་མགོ་མཇུག་སྤྲད་དེ་བསྒོམ། །ཞེས་པ་ལྟར་ཨཱ་ལི་གཡས་བསྐོར་དང་་་་
ལི་གཡོན་བསྐོར། དེ་ཡང་ཨཱ་ལིའི་མགོ་དང་ཀཱ་ལའི་མགོའི་ཡི་གེ་གཉིས་རྩེ་སྤྲད། །
མཇུག་གི་ཡི་གེ་གཉིས་ཀྱང་རྩེ་སྤྲད་དེ་གནས་སོ། ། ཟླ་བ་དང་ཉི་མའི་རྣམ་པ་ཅན་ད་་་་་
བསྒོམ་པ་རྣམ་པ་ལམ་བྱེད། རྣམ་པ་དེ་ཡང་མེ་ལོང་ཡེ་ཤེས་དང་མཉམ་ཉིད་ཡེ་ཤེས་སུ་་་
མོས་པ་སོགས་བྱའོ། །དེ་བཞིན་དུ་སྦྱང་གཞི་བར་དོ་སོགས་དེ་དག་ཀྱང་སྦྱོང་བྱེད་མངོན་་
བྱང་གསུམ་པ་དང་བཞི་པ་དང་ལྔ་པའི་རྣམ་པ་ཅན་དུ་བསྒོམ་པ་ནི་རྣམ་པ་ལམ་བྱེད།
རྣམ་པ་དེ་དག་ཀྱང་རིམ་པ་བཞིན་ཡེ་ཤེས་ཕྱི་མ་གསུམ་ཡིན་པར་མོས་པ་ནི་མོས་པ་ལམ་་་་་
བྱེད༑ འབྲས་དུས་ཀྱི་ཡེ་ཤེས་དངོས་ཡིན་པར་བསྒོམ་པ་ནི་འབྲས་བུ་ལམ་བྱེད། ད་་་་
ལྟར་བསྒོམ་པས་བྱིན་གྱིས་རློབ་པ་ནི་བྱིན་རླབས་ལམ་བྱེད་དོ། །དེ་ལྟར་ཡང་། རྩ་་་་
རྒྱུད་ལས། ཟླ་བ་མེ་ལོང་ཡེ་ཤེས་ལྡན། །བདུན་གྱི་བདུན་པ་མཉམ་ཉིད་ལྡན། །
328

རང་ལྷའི་ས་བོན་ཕྱག་མཚན་ནི། །སོ་སོར་རྟོག་པར་བརྗོད་པར་བྱ། །ཐམས་ཅད་་་་་
གཅིག་གྱུར་ནན་ཏན་ཉིད། །རྫོགས་པ་ཆོས་དབྱིངས་དག་པ་སྟེ། །མཁས་པས་ཆོ་ག་་་་
གསུངས་པ་ཡི། །རྣམ་པ་ལྔ་པོ་བསྒོམ་པ་ཉིད། །ཅེས་གསུངས་སོ། །དེ་ལྟར་བཤད་
པ་ནི་མངལ་སྐྱེས་ལ་སྦྱར་ཏེ་རང་གི་ཕ་མ་གཉིས་སྦྱོང་བྱེད་བཤད་པ་ཡིན་ལ། འདི་དག་་་་
གིས་སྐྱེ་གནས་གཞན་གསུམ་ཡང་སྦྱོང་ནུས་པ་ཡིན་ཏེ། ཉི་མས་དྲོད་དང་ཟླ་བས་གཤེར་་
མཚོན་པས་དྲོད་གཤེར་སྐྱེས་སྦྱོང་། སྒོང་སྐྱེས་ལ་ཡང་ཟླ་བ་དང་ཉི་མས་སྒོང་སྐྱེས་ཀྱིས་་་་་
ཁམས་དཀར་དམར་གཉིས་མཚོན། མངོན་བྱང་གསུམ་པ་སོགས་ཀྱིས་བར་སྲིད་སོགས་་
མཚོན་ཚུལ་ནི་འདྲ། རྫུས་སྐྱེས་ལ་ཡང་མངོན་བྱང་དང་པོ་གཉིས་པདྨ་དང་པདྨའི་ནང་གི་་
སྟོང་པ་མཚོན་ཞིང་སྦྱོང་ཚུལ་སོགས་ཀྱང་ཤེས་པར་བྱའོ། ། འདིའི་ཞལ་དང་ཕྱག་མཚན་་་་
དང་ཞབས་ཀྱི་བཞུགས་ཚུལ་རྣམས་ནི་སྐུ་དང་རྩ་ཞལ་གྱི་ཁ་དོག་མ་གཏོགས་འབྲས་བུ་རྡོ་རྗེ་
འཆང་གི་སྐབས་དང་འདྲ་བས་འོག་ཏུ་འབྱུང་ངོ་། །
གཉིས་པ་ལྷ་མོ་སྤྲོ་བ་ལ་གསུམ་སྟེ། སྦྱོར་བ་འདུ་ཤེས་གསུམ་ལྡན། དངོས་་་་
གཞིའི་ལྷ་མོ་སྤྲོ་བ། རྗེས་སྐུ་མདོག་ཕྱག་མཚན་སོགས་གསལ་བཏབ་པའོ། །དང་པོ་་་་
ནི༑ རང་ཉིད་ལྷ་ཡབ་ཡུམ་དུ་གསལ་བར་དམིགས་པ་ནི་ལྷའི་འདུ་ཤེས་ཏེ། འདིས་ཐ་་
མལ་གྱི་ཆགས་ཡུལ་སྐྱེས་པ་བུད་མེད་ཀྱི་སྣང་བ་སྦྱོང་། མཁའ་གསང་བྱིན་གྱིས་བརླབས་
པ་སྔགས་ཀྱི་འདུ་ཤེས་ཏེ། འདིས་མ་དག་པ་ཐ་མལ་གྱི་ཕོ་མོའི་ལིང་གར་སྣང་བ་སྦྱོང༌།
iསྙོམས་པར་ཞུགས་ནས་ལྷ་མོ་ཕྱུང་སྟེ་སེམས་ཅན་གྱི་དོན་བྱའོ་སྙམ་པ་ཆོས་ཀྱི་འདུ་ཤེས་ཏེ།
འདིས་ཐ་མལ་ཀྱི་འཛག་བདེ་དོན་དུ་གཉེར་བ་སྦྱོང་བ་ཡིན་ནོ། །ཡུམ་གྱི་མཁའ་བྱིན་་་་་
གྱིས་རློབ་པའི་སྔགས་དོན་ནི། ཨོཾ་མཆོག་སྟེར་བ། པདྨ་ནི། སྒྲ་ཇི་བཞིན་པ། སུ་་
ཁ༑ བདེ་བ། དྷཱ་ར་འཛིན་པ། མ་ཧཱ་རཱ་ག་འདོད་ཆགས་ཆེན་པོ། སུ་ཁཾ་ད་ད་བདེ་
བ་སྟེར་བ། ཙ་ཏུར་ཨཱནནྡ། དགའ་བ་བཞི། བྷ་ག་པདྨ། བི་ཤྭ་སྣ་ཚོགས། ཧཱུྃ་
གསུམ་ནི་སྐུ་གསུམ། ཀརྨྱ་བྱ་བ། ཀུ་རུ་མཛོད། ཥཱ་མེ་བདག་གིའོ། །གས་་་་་
གནས་བྱིན་རླབས་ཀྱི་སྔགས་དོན་ནི། ཨོ་འདྲ། བཛྲ་མ་ཧཱ་དེ་ཥཱ་རྡོ་རྗེ་ཞེ་སྡང་ཆེན་པོ།
ཙ་ཏུར་ཨཱ་ནནྡ། དགའ་བ་བཞི། དཱ་ཡ་ཀ་སྟེར་བ། ཁ་ག་མཁའ་འགྲོ། མུ་ཁ་ཨེ་་་
329

ཀ་ར་སོ། གདོང་པ་གཅིག་པ། ནཱ་ཐ་ནི་མགོན་པོ། ཧཱུྃ་གསུམ་མན་ཆད་སྔར་དང་་་་
འདྲའོ༑ །གཉིས་པ་དངོས་གཞི་ལྷ་མོ་སྤྲོ་བ་ནི། ཐོག་མར་ལྷ་མོའི་རྒྱུ་ནི། ཡབ་ཡུམ་་
སྙོམས་པར་ཞུགས་པའི་སྒྲས་ཕྱོགས་བཅུའི་སངས་རྒྱས་ཐམས་ཅད་རིགས་ལྔ་ཡབ་ཡུམ་གྱི་
རྣམ་པར་སྤྱན་དྲངས། དེ་ཡང་ཡབ་ཀྱི་ཞལ་ནས་ཞུགས། ཐུགས་ཀར་སླེབ་ཙ་ན་ཕྱི་ཧེ་་
རུ་ཀ་ཡབ་ཡུམ་དང་ནང་དུ་སྤྱན་དྲངས་པའི་རིགས་ལྔ་ཡབ་ཡུམ་མཉམ་པར་སྦྱོར་བས།
ཕྱི་ནང་གི་རྗེས་ཆགས་ཀྱི་མེས་ནང་གི་རིགས་ལྔ་ཡབ་ཡུམ་འོད་དུ་ཞུ་སྟེ་བྱང་སེམས་དངུལ་་་་
ཆུ་དྭངས་བའི་མདོག་ལྟ་བུ་སྐུའི་དབྱིབས་བརྒྱུད་རྡོ་རྗེའི་ལམ་ནས་ཡུམ་གྱི་མཁར་ཐིག་ལ་་་་་
བརྒྱད་དུ་གྱུར། དེ་ས་བོན་བརྒྱད་དུ་གྱུར། དེ་ལྷ་མོ་བརྒྱད་དུ་གྱུར། ལྷ་མོ་བརྒྱད་པོ་་
མཁའ་ནང་ནས་ཕྱིར་ཕྱུང་སྟེ་གདན་སོ་སོའི་སྟེང་དུ་འཁོད་པར་བསམ། སྦྱང་གཞི་་་་་་
འཁོར་གྱི་ལྷ་མོ་སྤུན་ཟླའི་ཏིང་འཛིན་བྱ་བ་ཡིན་པས། རང་ཉིད་ཀྱི་སྤུན་ཟླ་དང་མིང་སྲིང་་
དུ་སྣང་བའི་ཐ་མལ་སྣང་ཞེན་ཐམས་ཅད་སྦྱོང་བྱེད་ལྷ་མོ་མཁའ་ནང་ནས་སྤྲོ་བ་འདིས་སྤྱོད་
བར་བྱེད་དོ། །གསུམ་པ་གསལ་གདབ་པ་ནི། ཕྱོགས་མཚམས་ཀྱི་པད་ཟླའི་སྟེང་དུ་་་
སྔར་བཤད་པའི་ཚངས་པ་ལ་སོགས་པའི་སྙིང་གར་ལྷ་མོ་རྣམས་གསལ་གདབ་པ་མངོན་་་་་
རྟོགས་དཀྱུས་བཞིན་བྱའོ། །དེ་ཡང་སྡོམ་འབྱུང་ལས། གདུལ་བྱའི་མིང་ནི་འདུལ་བྱེད་
ལ་གྲགས་འགྱུར། །ཞེས་པ་ལྟར་སྔོན་གྱི་གདུལ་བྱ་དབང་ཕྱུག་ཆེན་པོ་ལ་གོ་རཱི་ལ་སོགས་
པའི་ཆུང་མ་བརྒྱད་ཡོད་པའི་དབང་གིས་འདིར་འདུལ་བྱེད་ཧེ་རུ་ཀའི་འཁོར་བརྒྱད་ལའང་་་་
གོ་རི་ལ་སོགས་པའི་མིང་སྒྲ་ཇི་བཞིན་དུ་བཏགས་པ་ཡིན་ལ། དོན་དེས་ན་གདུལ་བྱ་་་
ལྷ་མོ་བརྒྱད་ལ་མིའི་རིགས་ཅན་བདུན་དང་ཤ་ཟའི་རིགས་ཅན་གཅིག་ཡོད་དེ། གོ་རཱི་ལ་་
སོགས་པ་བདུན་ནི་མིའི་རིགས་ཡིན་ལ། བེ་ཏ་ལིའམ་རོ་ལངས་མ་ནི་ཤ་ཟའི་རིགས་་་་་
ཡིན་པས་སོ། །དེ་ལ་འདུལ་བྱེད་ཀྱི་ལྷ་མོ་ཤར་ན་གནས་པའི་གོ་རི་ནི་ཆོས་དབྱིངས་ལས་
མི་འགྱུར་བས་ཁ་དོག་སྔོ་ནག །འོན་ཀྱང་དཀར་མོ་ཞེས་གདགས་པ་ནི་གདུལ་བྱའི་གོ་རཱི་
དེ་རྒྱལ་རིགས་ལས་བྱུང་བ་ཁ་དོག་དཀར་ཞིང་དྭངས་པས་དཀར་མོར་གྲགས་ལ། དེའི་་་་
རྒྱུ་མཚན་གྱིས་འདུལ་བྱེད་ཀྱི་གོ་རཱི་ལ་ཡང་དེ་ལྟར་དུ་གྲགས་ཏེ་སྔར་རྒྱུད་ཀྱི་ལུང་དྲངས་པ་་་
ལྟར་རོ། །གོ་རཱི་གཡས་གྲི་གུག་ནི་རྩ་བའི་ཉོན་མོངས་པ་ལྔ་གཅོད་པ་ཡིན། གཡོན་ཉ་་
330

རོ་ཧི་ཏ་འཛིན་པ་ནི། འཁོར་བའི་རྒྱ་མཚོ་ལས་འགྲོ་བ་འདོན་པ་མཚོན། ལྷོའི་ཙོ་རི་ནི་
སེམས་ཅན་གྱི་དོན་ལ་ཆགས་པས་སྐུ་མདོག་དམར་མོ། ཆོམ་རྐུན་མ་ཞེས་གདགས་པ་ནི་
གདུལ་བྱའི་ལྷ་མོ་འདི་ཆོམ་རྐུན་གྱི་རིགས་ཅན་ཡིན་པས་འདུལ་བྱེད་ལ་ཡང་དེའི་མི་་་་་
བཏགས་པ་ཡིན་ནོ། །གཡས་ཅང་ཏེའུ་ནི་གཏི་མུག་གི་གཉིད་ལས་སློང་བ་མཚོན་ལ།
གཡོན་ཕག་པས་ནི་གཏི་མུག་དང་ལྡན་པའི་སེམས་ཅན་མཚོན་ཏེ་དེའི་སྒྲས་དེ་གཉིད་ལས་་་་
སློང་བའོ། །ནུབ་ཀྱི་བེ་ཏཱ་ལཱི་ནི་ཡོན་ཏན་གོང་ནས་གོང་དུ་རྒྱས་པས་སྐུ་མདོག་གསེར་གྱི་་
མདོག་ཅན། རོ་ལངས་མ་ཞེས་གདགས་པ་ནི་གདུལ་བྱའི་ལྷ་མོ་འདི་རོའི་ནང་དུ་རྣམ་་་་་
ཤེས་ཡན་པོར་ཞུགས་པའི་རིགས་ཅན་ཡིན་པས་མིང་དེ་ལྟར་དུ་གྲགས་ལ། དེ་ཉིད་་་་་
འདུལ་བྱེད་ཀྱི་ལྷ་མོ་ལ་ཡང་བཏགས་སོ། །ཕྱག་གཡས་རུསྦལ་ནི་འདོད་ཆགས་ཀྱི་
གདུངས་པའི་སེམས་ཅན་མཚོན་ལ། གཡོན་ཐོད་པ་བདུད་རྩིའི་གང་བས་ནི་ཆགས་པས་
གདུངས་པ་དེ་སེལ་བ་མཚོན། བྱང་གི་གྷསྨ་རཱི་ནི་ཕྲིན་ལས་སྣ་ཚོགས་ཀྱིས་སེམས་ཅན་་་་
གྱི་དོན་བྱེད་པས་སྐུ་མདོག་ལྗང་གུ། གདུལ་བྱའི་ལྷ་མོ་སྨད་འཚོང་མའི་རིགས་ཅན་ཡིན་་་་
ཞིང་ཟ་ཕོད་མ་ཞེས་གདགས་ཏེ། འདུལ་བྱེད་ཀྱི་ལྷ་མོ་འདིས་ཀྱང་གཟུང་འཛིན་གྱི་རྣམ་་་་
རྟོག་སྣ་ཚོགས་པ་ཟ་བར་ཕོད་པས་སོ། །གཡས་ཀྱི་སྦྲུལ་ནི་ཞེ་སྡང་ཆེན་པོའི་སེམས་ཅན་་
མཚོན་བྱེད་ཡིན་ལ། གཡོན་གྱི་ཐོད་པ་བདུད་རྩིས་ནི་ཞེ་སྡང་སེལ་བར་མཚོན་ཏེ།
དེའི་བདུད་རྩིས་དེའི་ཞེ་སྡང་ཞི་བས་སོ། །བྱང་ཤར་གྱི་པུཀྐ་སཱི་ནི་ཆོས་དབྱིངས་ལས་མ་་་་
འགྱུར་བས་སྐུ་མདོག་སྔོན་མོ། འདིས་གདུལ་བྱའི་ལྷ་མོ་རྗེ་རིགས་ང་རྒྱལ་གྱིས་སྤོས་པ་་་་
ཡིན་པས་སྤོས་མོ་ཞེས་སུ་བཏགས། ཕྱག་གཡས་སེང་གེས་ནི་ང་རྒྱལ་ཅན་གྱི་སེམས་་་་་
ཅན་མཚོན། གཡོན་དགྲ་སྣ་བསྣམས་པས་ནི་ང་རྒྱལ་ལ་སོགས་པའི་ཉོན་མོངས་པ་དང་་་
ལུས་ངག་ཡིད་གསུམ་གྱི་ཉེས་པ་གཅོད་པ་མཚོན་ནོ། །ཤར་ལྷོའི་ཤ་ཝ་རཱི་ནི་དག་་་་་་
གཉིས་དང་ལྡན་པས་སྐུ་མདོག་ཤེལ་དཀར་གྱི་མདོག་ཅན། རི་ཁྲོད་མ་ཞེས་གདགས་པ་
ནི་འདིའི་གདུལ་བྱ་རྔོན་པའི་རིགས་ཅན་ཡིན་པ་དང་འདུལ་བྱེད་ཉིད་རྣམ་རྟོག་ལས་རིང་དུ་
གནས་པས་ཡིན་ནོ། །ཕྱག་གཡས་དགེ་སློང་གིས་བདག་ཏུ་འཛིན་པའི་ལྟ་ངན་འཇོམས་་
པ་མཚོན་ལ། གཡོན་གསིལ་བྱེད་ཀྱིས་སེར་སྣའི་མདུད་པ་གྲོལ་བ་མཚོན་ཏེ་དེ་སྒོར་་་་་
331

བཙུགས་ཏེ་གསིལ་བས་འཚོ་བ་སྟེར་བས་སོ་ཞེས་བླ་མས་གསུངས། རྫོང་པ་ཆོས་རྗེ་་་་
ཀུན་དགའ་རྒྱལ་མཚན་པས། སྙིང་རྗེས་སེམས་ཅན་ལ་གནོད་པ་སྤོང་བས་གཡས་དགེ་་་
སློང་ངོ༌། །སྟོང་ཉིད་སྒྲོགས་པའམ་སེམས་ཅན་རྗེས་སུ་དྲན་པས་གཡོན་མཁར་གསིལ་་་་་
ཞེས་བཤད་དོ། ། ལྷོ་ནུབ་ཀྱི་གདོལ་པ་མོ་ནི་སྐུ་མདོག་སྔོ་ལ་དམར་བའི་མདངས་ཅན། །
གཏུམ་མོ་ཞེས་གདགས་པ་ནི་འདིའི་གདུལ་བྱའི་ལྷ་མོ་སྲོག་གཅོད་པའི་ཤན་པའི་རིགས་་་་་
ཅན་ཡིན་པ་དང་། གདུལ་བྱེད་ཉིད་ཀྱང་གཟུང་འཛིན་གྱི་སྲོག་གཅོད་པ་ལ་གཏུམ་པའོ། །
གཡས་འཁོར་ལོ་ནི་ཆོས་འཁོར་བསྐོར་བ་དང་གཡོན་ཐོད་པས་ཉོན་མོངས་པའི་ཐལ་་་་་་
རློག་པ་མཚོན་པ་ཡིན་ནོ། །རྗེ་ཀུན་དགའ་རྒྱལ་མཚན་པས། མ་རིག་པ་དང་སྡུག་་་་
བསྔལ་གཅོད་པས་འཁོར་ལོ་ཞེས་བཤད་དོ། །ནུབ་བྱང་གི་གཡུང་མོ་ནི་ཕྲིན་ལས་སྣ་་་་
ཚོགས་ཀྱིས་དོན་མཛད་པས་སྐུ་མདོག་སྣ་ཚོགས་པ་སྟེ། དེ་ཡང་བརླ་གཉིས་མན་ཆད་་་་་
ལྗང་གུ། སུམ་མདོ་དམར་པོ། ལྟོ་བ་དཀར་པོ། བྲང་སེར་པོ། མགྲིན་པ་ཡན་་་་
ཆད་སྔོན་པོ་སྟེ། རིམ་བཞིན་འབྱུང་བ་ལྔ་དང་བསྟུན་པའོ། །འདི་ལ་བཞེད་ཚུལ་་་་་
འགའ་རེ་ཡོད་ཀྱང་གནད་ཀྱི་ཟླ་ཟེར་གྱི་དགོངས་པ་དང་བསྟུན་པ་ཡིན་གསུངས་སོ། །
གཡུང་མོ་ཞེས་གདགས་པ་ནི་འདིའི་གདུལ་བྱའི་ལྷ་མོ་ཀོ་ལྤགས་མཁན་གྱི་རིགས་ཡིན་་་་
དང་༑ འདུལ་བྱེད་ཉིད་ཀྱིས་ཀྱང་གཟུང་འཛིན་གྱི་རྣམ་རྟོག་ཉེད་པས་སོ། །ཕྱག་་་་་་
གཡས་རྡོ་རྗེ་ནི་འཇིགས་ལྟའི་རི་བོ་ཉི་ཤུ་འཇོམས་པ་མཚོན་ལ། གཡོན་སྡིགས་མཛུབ་་་
ཀྱིས་གདུག་པ་ཅན་བསྡིགས་པ་མཚོན་པ་ཡིན་ནོ། །དེ་སྐད་དུ་ཕྱག་མཚན་གྱི་དག་པར།
འཁོར་བའི་རྒྱ་མཚོ་དུག་ཆུ་ལས། ། ཉ་འདྲའི་འགྲོ་བ་འདོན་ཕྱིར་རམ། །བཀྲ་ཤིས་་་་་
འཛིན་པ་རོ་ཧི་ཏ། །ཞེས་པ་ནས། རྣམ་པར་རྟོག་པའི་རི་བསྙིལ་ཞིང་། །གདུག་པ་་་
ཚར་གཅད་བྱ་བའི་ཕྱིར། །གཡས་པས་རྡོ་རྗེ་འཛིན་པ་དང་། །གཡོན་པས་སྡིགས་་་་་
མཛུབ་བསྟན་པའོ། །ཞེས་གསུངས་པ་ལྟར་རོ། ། ལྷ་མོ་ཐམས་ཅད་ཆོས་ཀུན་དེ་བཞིན་
ཉིད་དུ་རོ་གཅིག་པས་ཞལ་གཅིག་མ། བདེན་པ་གཉིས་ཐུགས་སུ་ཆུད་པས་ཕྱག་གཉིས་་་་
མ༑ རྡོ་རྗེ་གསུམ་གྱི་གོ་འཕང་བརྙེས་པས་སྤྱན་གསུམ། ཆེ་བའི་ཡོན་ཏན་གོང་འཕེལ་་
དུ་རྒྱས་པས་དབུ་སྐྲ་དམར་སེར་གྱེན་དུ་འཁྱིལ་བ། ཉོན་མོངས་པའི་སྒྲིབ་གཡོགས་དང་་་་
332

བྲལ་བས་གཅེར་བུ། རྒྱལ་བ་རིགས་ལྔ་རྣམ་པར་དག་པས་རུས་རྒྱན་ལྔས་བརྒྱན་པ།
དྲུག་པ་མི་འབྱུང་བ་ནི་ཡུམ་ཤེས་རབ་ཀྱི་རང་བཞིན་ལ་ཐབས་ཕར་ཕྱིན་དང་པོ་ལྔའི་རང་་་་
བཞིན་རུས་རྒྱན་ལྔས་བརྒྱན་པས་ཐབས་ཤེས་ཟུང་འཇུག་ཏུ་འགྱུར་བའི་དོན་ནོ། །ཡེ་་་་
ཤེས་ལྔ་ཡོངས་སུ་རྫོགས་པས་མི་མགོ་སྐམ་པོ་ལྔས་དབུ་བརྒྱན་པ། ཨཱ་ལི་ཀཱ་ལི་ལྔ་བཅུ་་
དག་པས་ཐབས་ཀྱི་རང་བཞིན་མི་མགོ་སྐམ་པོ་ལྔ་བཅུའི་དོ་ཤལ་བྱས་པ། སྲིད་མཐལ་་་་
དང་ཞི་མཐའ་ལ་མི་གནས་པའི་མྱ་ངན་ལས་འདས་པ་མཚོན་པས་ཞབས་གཡོན་བརྐྱངས་་་་
པའི་བརླ་ལ་གཡས་བསྐུམ་པའི་སོར་མོ་རེག་པའི་སྐྱིལ་ཀྲུང་ཕྱེད་པའི་གར་སྟབས་ཀྱིས་་་་་
བཞུགས་པའོ། །འདི་དག་གིས་སྦྱོང་གཞི་སྦྱོང་ཚུལ་ནི་གོ་རི་ལ་སོགས་པ་ཕྱོགས་ཀྱི་་་་
བཞིས་ནི། རིམ་བཞིན་གཏི་མུག་སོགས་ཉོན་མོངས་བཞི་དང༌། གཟུགས་ཕུང་།
ཚོར་བ། འདུ་ཤེས། འདུ་བྱེད་གཙོ་བོར་སྦྱོང་ཞིང་སྦྱང་གཞི་སྦྱོང་བྱེད་ངོ་སྤྲད་དེ་ལམ་་་
བྱེད་བཞི་ལྡན་དུ་ཉམས་སུ་བླངས་པས། སྦྱང་འབྲས་རིམ་བཞིན་མེ་ལོང་ཡེ་ཤེས།
མཉམ་ཉིད། སོར་རྟོགས། བྱ་གྲུབ་ཡེ་ཤེས་ཐོབ་པར་བྱེད། དེ་བཞིན་དུ་པུཀྐ་སཱི་ལ་་
སོགས་པ་མཚམས་ཀྱི་བཞིས་སྦྱང་གཞི་ས་ཁམས་སོགས་བཞི་སྦྱོང་བས། སྦྱོང་ཚུལ་་་་་
སྤྲད་དེ་ཉམས་སུ་བླངས་པས། སྦྱངས་འབྲས་ཚད་མེད་བཞི་ཐོབ་པར་བྱེད་དོ། །གོ་་་་
མེ་ལོང་ཡེ་ཤེས་ཀྱི་ངོ་བོ་ཡིན་པས་ཁ་དོག་དཀར་པོར་འབྱུང་རིགས་ཀྱང་། ཡེ་ཤེས་དེ་ལ་
ཡེ་ཤེས་ལྔ་ཆར་ཚང་བས་དེའི་ནང་ཚན་ཆོས་དབྱིངས་ཡེ་ཤེས་ཀྱི་རང་མདངས་ཁ་དོག་ནག་་་་
མོར་ཤར་བ་ཡིན་ནོ། །ཙོ་རཱི་དང་རོ་ལངས་མ་གཉིས་ལ་ཡང་དེས་མཚོན་པ་ཡིན་ནོ། །
གསུམ་པ་རྒྱུ་རྡོར་འཛིན་ཞུ་བ་ལ། རྐྱེན་གང་གིས་ཞུ་ན་ཡབ་ཡུམ་མཉམ་པར་་་་་
བ་སྦྱར་བའི་ཚེ་བདེ་བ་སྐྱེས་པ་དང་། རང་གི་བར་སྲིད་ཀྱི་ངོ་བོ་ཡིག་འབྲུ་ལྔ་ད་ལྟ་ཉིད་དུ་་་་
ནམ་མཁར་གསར་དུ་བྱུང་བའམ། འབྱུང་བཞི་དང་འཁོར་ལོ་ལ་བསྲེ་བའི་ཚེ་ཆ་གཅིག་་་་
བསྲེས་ནས་གཞི་མ་བར་སྣང་ན་བཞག་པ་དེ་གང་ཡིན་ཀྱང་རུང་ཡི་གེ་དེ་ཉིད་ཡབ་ཀྱི་ཞལ་་་་
དུ་ཞུགས། ཐུགས་ཀར་རྗེས་ཆགས་ཀྱི་མེས་ཞུ་སྐུའི་དབྱིབས་བརྒྱུད་རྡོ་རྗེའི་ལམ་ནས་་་་་་
མཁར་བབས་པའི་རྐྱེན་གྱིས་ཞུ། གང་ཞུ་ན་ཡབ་ཡུམ་གྱི་ཕུང་ཁམས་སྐྱེ་མཆེད་ཡིག་འབྲུ་
ལྔ་དང་བཅས་པ་ཐིག་ལེ་སྔོ་ལ་དཀར་བའི་མདངས་ཆགས་པ་དངུལ་ཆུ་དངས་མའི་མདོག་་་་
333

ལྟ་བུར་ཞུ་བའོ། །འདིའི་སྦྱང་གཞི་ནི་མ་དག་པའི་ཉལ་པོར་སྣང་བ་དང༌། རང་ཉིད་ཀྱི་
བར་སྲིད་མངལ་དུ་ཞུགས་པའི་སྣང་བ་ཐམས་ཅད་དོ། །དེ་ནས་ཐིག་ལེ་དེ་ཉིད་ངོ་བོ་བདེ་
སྟོང་གཉིས་མེད། རྣམ་པའམ་དབྱིབས་ཟླུམ་པོ། ཁ་དོག་སྔོ་སྐྱ་ལ་སེམས་བཟུང་ནས།
ཨོཾ་སརྦ་ཏ་ཐཱ་ག་ཏ་དེ་བཞིན་གཤེགས་པ་ཐམས་ཅད། ཨ་ནུ་རཱ་ག་ཎ་རྗེས་སུ་ཆགས་པ།
བཛྲ་རྡོ་རྗེ། སྭ་བྷཱ་ཝ་རང་བཞིན། ཨཱཏྨ་ཀོཉཧཾ་དེ་ལྟར་རྗེས་སུ་ཆགས་པའི་རང་བཞིན་་་་
བདག་ཉིད་ཡིན་ནོ་སྙམ་པའི་ང་རྒྱལ་འཛིན་པའོ། །འདིའི་སྦྱང་གཞི་ནི་ཕུང་པོ་ལྔའི་རྣམ་་་་
གྲངས་པའི་ཆོས་ཉིད་དང༌། ཡུལ་དྲུག་ལས་ཆོས་ཁམས། དབང་པོ་དྲུག་ལས་ཡིད་་་་་
དབང་༑ རྣམ་ཤེས་དྲུག་ལས་ཡིད་ཀྱི་རྣམ་ཤེས། ཕུང་པོ་ལྔ་ལས་རྣམ་ཤེས་ལ་སོགས་་་་
པ་སྦྱང་བྱེད་རྡོར་སེམས་ཀྱི་རང་བཞིན་རྗེས་ཆགས་ཀྱི་ཐིག་ལེ་འདིར་བསྒྱུར་བའོ། །བཞི་་
པ་ཀླུས་བསྐུལ་བ་ནི། གང་ལ་བསྐུལ་ན་བདེ་སྟོང་གི་རང་བཞིན་ཐིག་ལེ་ལའོ། །གང་
གིས་བསྐུལ་ན་འབྱུང་བ་བཞི་རྣམ་པར་དག་པའི་བདག་ཉིད་མཚམས་ཀྱི་ལྷ་མོ་བཞི་ནི་ཚད་་་
མེད་བཞིའི་རང་བཞིན་ཡིན་པས་དེ་རྣམས་ཀྱིས་བསྐུལ་བ་ཡིན་ནོ། །ཚུལ་ཇི་ལྟར་བསྐུལ་
ན་པུཀྐ་སཱིས་ཐུགས་རྗེ་ཆེན་པོའི་ཚུལ་གྱིས་དང༌། ཤ་བ་རཱིས་གནད་ལ་བོར་བའི་ཚུལ་་་་་
གྱིས་དང་། ཙཎཱལཱིས་སྔོན་གྱིས་ཐུགས་དམ་བསྐུལ་བའི་ཚུལ་གྱིས་དང་། གཡུང་མོས་
ཐུགས་དགོངས་ཡོངས་སུ་མཁྱེན་པའི་ཚུལ་གྱིས་བསྐུལ་བ་ཡིན་ཏེ། རྗེ་བཙུན་སྙིང་རྗེ་་་
ཡིད་བཞེངས་ཤིག །ཅེས་དང་། ཁྱོད་མེད་ན་ནི་བདག་འགུམ་པས། །ཞེས་དང་། །
དགའ་གཙོ་འཇིག་རྟེན་མགྲོན་གཉེར་བ། །ཞེས་དང་། བདག་གིས་ཁྱོད་ཀྱི་ཐུགས་་་་་
འཚལ་གྱི། །ཞེས་གསུངས་པས་དེ་ལྟར་དུ་བསྟན་པ་ཡིན་ནོ། །
ལྔ་པ་འབྲས་བུ་རྡོར་འཛིན་བཞེངས་པ་ནི། དེ་ལྟར་གླུས་བསྐུལ་བས་སྔོན་་་་་
ཐུགས་བསྐྱེད་དང་སྨོན་ལམ་རྗེས་སུ་དྲན་པའི་ཚུལ་གྱིས་ཐིག་ལེ་དེ་ཆ་གཉིས་སུ་གྱུར་དེ་ཡང་
ཧཱུྃ་དང་ཨོཾ་དུ་གྱུར། དེ་ལས་འབྲས་བུ་རྡོ་རྗེ་འཛིན་པ་ཡབ་ཡུམ་བཞེངས་པ་ཡིན་ཏེ། རྩེ་
རྒྱུད་ལས། ཧཱུྃ་དང་ཨོཾ་གི་རྡོ་རྗེ་ཆེ། །ཁུ་བའི་གཟུགས་ལས་བཞེངས་ནས་ནི། །
ཞབས་རྣམས་ས་ལ་བརྡབས་པ་དང་། ། ལྷ་དང་ལྷ་མིན་བསྡིགས་པར་མཛད། །ཅེས་་་་
གསུངས༑ རྣམ་པ་ནི་སྐུ་མདོག་སྔོན་པོ་ཞལ་བརྒྱད་ཕྱག་བཅུ་དྲུག་པ། ཞབས་བཞི་པ།
334

ཡུམ་དང་མཉམ་པར་སྦྱར་བ། དོན་ནི། རྩ་རྒྱུད་ལས། ཧེ་ནི་སྙིང་རྗེ་ཆེན་པོ་ཉིད། །
བཛྲའང་ཤེས་རབ་བརྗོད་པར་བྱ། །ཞེས་གསུངས་པ་ལྟར། སེམས་ཅན་གྱི་དོན་ལ་་་་་
དགེས་པའི་ཐབས་སྙིང་རྗེ་ཆེན་པོ་དང་། ཤེས་རབ་ཟུང་དུ་འཇུག་པའི་རང་བཞིན་ཡིན་པ་
ལ་རྣམ་པ་དེ་ལྟར་དུ་ཤར་བའོ། །འདིས་རང་ཉིད་སྐྱེས་པའི་གནས་སྐབས་སྦྱོང་བས་གཙོ་
བོར་སྐྱེ་སྲིད་སྦྱོང་། སྐུ་གསུམ་ལམ་བྱེད་ལྟར་ན་སྤྲུལ་སྐུ་ལམ་དུ་བྱེད་པ་ཡིན་ཏེ། ངོར་་
ཆེན་རྡོ་རྗེ་འཆང་གིས། གཞིའི་གནས་ལུགས་སྐྱེ་འཆི་བར་དོ་གསུམ། །ཇི་ལྟར་ཡོད་་་་་
བཞིན་བསྐྱེད་རིམ་བསྒོམས་པའི་མཐུས། །འབྲས་བུ་སྐུ་གསུམ་ལམ་དུ་བྱེད་པ་ཡི། །
ཤིང་རྟ་ཆེན་པོའི་ལམ་འདི་ཁོ་བོས་རྟོགས། ཞེས་གསུངས་སོ། །དེ་ལྟར་བསྐྱེད་པ་་་་
ལྷའི་ཞལ་ཕྱག་དང་རྣམ་པ་ཇི་ལྟ་བུ་ཞེ་ན། བྱམས་པའི་ཐུགས་ལས་མི་འགྱུར་བ་དང་། །
ཆོས་ཀྱི་དབྱིངས་ལས་ཀྱང་མི་འགྱུར་བས་ན་སྐུ་མདོག་སྔོན་པོ། རྩ་ཞལ་ནི་མགྲིན་པའི་་་་
སྟེང་དུ་མདུན་དུ་བསྟན་པ་དང་། དེའི་གཡས་གཡོན་དུ་ཞལ་གསུམ་གསུམ་འདབ་ཆགས་
སུ་གནས་པ་སྟེ། རེ་རེའིའང་སྙན་གཉིས་གཉིས་རྩེ་མོ་འཕྲད་ཙམ་གྱིས་བསྐོར་ནས་་་་་
གནས་པ་གཡས་གཡོན་དུ་ལྟ་ལ། གཡས་གཡོན་གྱི་མཐའ་མ་གཉིས་ཀྱི་རྩེ་མོ་མི་འཕྲད་་་
པར་བར་དུ་ལྟག་པ་ཅུང་ཟད་དང་བཅས་པ། གཡས་གཡོན་གྱི་དྲུག་པོ་དེ་རྩ་ཞལ་་་་་
མགྲིན་པ་གཅིག་ལ་སོ་སོའི་ཐད་དུ་ཅུང་ཟད་རེ་འབུར་ཞིང་། སྟེང་ཞལ་ནི་རྩ་ཞལ་གྱི་སྟེང་
དུ་མགྲིན་པ་དང་བཅས་པའི་ཞལ་མདུན་དུ་གཟིགས་པ་དེ་ཡིན་ལ། དེ་ཡང་ཡེ་ཤེས་ལྔའི་
དབྱིངས་འགྱུར་བ་མེད་པས་རྩ་ཞལ་དང་རྒྱབ་ཞལ་བཞི་གནག་པ། དབྱིངས་རང་བཞིན་་་
གྱིས་འོད་གསལ་བས་གཡས་དཀར་བ། ཡེ་ཤེས་སེམས་ཅན་ལ་རྗེས་སུ་ཆགས་པས་་་་་་
ཞལ་གཡོན་དམར་བ། དབྱིངས་དང་ཡེ་ཤེས་ཟུང་དུ་འཇུག་པས་སྟེང་ཞལ་དུད་ཁ།
བརྒྱད་འབྱུང་བ་ནི་ཆོས་སྐུའི་ཡོན་ཏན་རྣམ་ཐར་བརྒྱད་ཞལ་གྱི་རྣམ་པར་ཤར་བའོ། །དེ་་
བཞིན་དུ་སྟོང་ཉིད་བཅུ་དྲུག་ནི་ཕྱག་བཅུ་དྲུག །བསྡུ་བའི་དངོས་པོ་བཞི་ནི་ཞབས་བཞི།
སྙིང་རྗེས་ཁམས་གསུམ་གྱི་སེམས་ཅན་ལ་གཟིགས་ཤིང་དུས་གསུམ་མཁྱེན་པས་ཞལ་རེ་རེ་
ལ་སྤྱན་གསུམ་གསུམ། ཆེ་བའི་ཡོན་ཏན་གོང་འཕེལ་དུ་སོན་པས་དབུ་སྐྲ་དམར་སེར་་་་་
གྱེན་དུ་བརྫེས་པ། ཕྲིན་ལས་སྣ་ཚོགས་ཀྱིས་སེམས་ཅན་གྱི་དོན་བྱེད་པ་མཚོན་པས་་་་
335

སྤྱི་བོར་སྣ་ཚོགས་རྡོ་རྗེ། བདུད་བཞི་འཇོམས་པར་དཔའ་བས་མཆེ་བ་བཞི་གཙིགས་པ།
ཕྱག་གི་གནས་ཚུལ་ནི་འདིར་སོག་པ་བཅུ་དྲུག །དཀར་ཡོལ་ཁའི་གཟུགས་བཅུ་དྲུག །
དེ་བཞིན་དུ་དཔུང་པ། བར་ལྷུ། ཕྱག་ངར། ཕྱག་མགོ་རྣམས་བཅུ་དྲུག་ཅུ་དྲུག་་་་
ཡོད་པ་སྟེ། དེ་ཡང་མདུན་ནས་རིམ་བཞིན་བྱ་སྤུ་གནོན་གྱི་ཚུལ་ལྟར་རིམ་པ་ལོག་གེ་་་་
ཡོད་པ་ཡིན་ནོ། །སྟོང་ཉིད་བཅུ་དྲུག་མཚོན་པའི་ཕྱག་བཅུ་དྲུག་ཐོད་པ་བཅུ་དྲུག་གིས་་་་་
བདེ་བ་མཚོན་པས་བདེ་སྟོང་ཟུང་དུ་ཆུད་པ་ཡིན་ལ། རྩ་ཕྱག་གཉིས་ཀྱིས་ཡུམ་ལ་འཁྱུད་་
ཅིང་ལྷག་མ་རྣམས་ནི་མདུན་ནས་རྒྱབ་ཏུ་རིམ་པ་བཞིན་བསྒྲིགས་ཏེ། ཕྱག་མཚན་རྣམས་
ཅུང་ཟད་སྟེང་འོག་གི་ཚུལ་དུ་འཛིན་པའོ། །ཕྱག་གཡས་ཀྱི་ཐོད་པའི་ནང་གི་གླང་པོ་ཆེ་ལ་
སོགས་པ་བརྒྱད་ནི། གུར་ལས། གློ་དང་དབུགས་དང་དེ་བཞིན་སྨྱོ། །ཁོང་སྐམ་་་་་
མཛེ་དང་བིར་ཛི་ཀ །མཆིན་པ་མཆེར་བའི་ནད་རྣམས་ལ། །གླང་པོ་ལ་སོགས་རིམ་་་་་
ཤེས་བྱ། །ཞེས་གསུངས་པ་ལྟར། སེམས་ཅན་གྱི་ནད་བརྒྱད་མཚོན་པས་དེ་སེལ་་་་་
མཚོན༑ སེལ་ཚུལ་རང་ལ་བསྡུ་བས་སྲོག་ཆགས་རྣམས་ཀྱང་ཁ་ནང་བལྟས་ཡིན་ནོ། །
མཚོ་སྐྱེས་ཀྱིས་བསྟོད་པར། གཡས་ཀྱི་བདུན་པར་ཁྱི་དང་བརྒྱད་པར་མ་ཧེ་གསུངས་པ་་་
ལ༑ ཁ་ཅིག་གཟིགས་སྣང་ལ་བྱུང་བ་ཡིན་ཟེར་བ་དང་། གཞན་དག་འགྱུར་ཁྱད་ཡིན་་
ཟེར་བ་དང་། ཆོས་རྗེ་ཀུན་དགའ་རྒྱལ་མཚན་པས་སྔ་རབས་པའི་ཟིན་བྲིས་ན་རྒྱུད་རྒྱས་
པའི་རྗེས་སུ་འབྲང་བར་བཤད་པས་འདི་ལེགས་གསུངས། གང་ལྟར་ད་ལྟ་བསྟོད་པ་་་་
འདོན་པ་ན་མི་དང་ཤ་ར་བྷ་ལ། ཞེས་བརྗོད་ན་ལེགས་སོ། །གཡོན་གྱི་སའི་ལྷ་་་་
སོགས་པ་བརྒྱད་ནི་དབང་ཕྱུག་བརྒྱད་སེམས་ཅན་ལ་རྩོལ་བ་མཚོན་པས་ཁ་ཕྱིར་བསྟན་ཏེ།
གུར་ལས། ས་ནི་དང་པོ་ནོར་འཛིན་མཐར། །དབང་ཕྱུག་བརྒྱད་ནི་སྩོལ་བར་མཛད། །
ཅེས་གསུངས་སོ། །དེ་ཡང་སྐུ་དང་ས་རྟེན་བྱེད་པར་མཚུངས་པས་སའི་ལྷ་ནི་སྐུའི་དབང་་་་
ཕྱུག ་གསུང་དང་ཆུ་སྒྲ་འབྱིན་པར་མཚུངས་པས་ཆུའི་ལྷ་ནི་གསུང་གི་དབང་ཕྱུག །
ཐུགས་དང་མེ་གསལ་བར་མཚུངས་པས་མེའི་ལྷ་ནི་ཐུགས་ཀྱི་དབང་ཕྱུག །རྫུ་འཕྲུལ་་་་་
དང་རླུང་གཡོ་བར་མཚུངས་པས། ཀུན་འགྲོའི་དབང་ཕྱུག ། ཟླ་བ་ཐམས་ཅད་ལ་་་་་
འཇུག་པས་ཅི་འདོད་བྱེད་པ་དང་། ཉི་མས་གཞན་སྨིན་པར་བྱེད་པས་ཕྲིན་ལས་དང་།
336

གཤིན་རྗེས་མཐུ་དང་ལྡན་པས་ཡོན་ཏན་དང་། ནོར་འཛིན་གྱིས་གཞན་གྱི་དབུལ་་་་་
སེལ་བ་དང་བཅས་པས་དབང་ཕྱུག་བརྒྱད་དུ་བླ་མ་འཕགས་པས་གསུངས་སོ། །མི་མགོ་
སྐམ་པོ་ལྔས་བརྒྱན་པ་ནི། ཡེ་ཤེས་ལྔ་རྫོགས་པར་མཚོན་པ་ཡིན་ཏེ། འདི་ནི་བརྟག་་་་
གཉིས་ལས། ཐོད་པ་སོར་ལྔ་པ་ཡི་ཚད། །བྱས་པས་ཅོད་པཎ་འཛིན་པར་བྱེད། །
ཅེས་པ་ལྟར་མི་རུས་ལ་མི་མགོའི་གཟུགས་བརྙན་བཅོས་པ་ཉིད་བེཌཱུརྱའི་རྒྱའི་འཁྱུད་མོས་་་
བསྡམས་ནས། བྱེད་པ་ཡིན་གྱིས་མི་མགོ་དངོས་མ་ཡིན་པར་བཞེད། མི་མགོ་རློན་པ་
ལྔ་བཅུས་དོ་ཤལ་བྱས་པ་ནི་ཡབ་བདེ་བའི་རྣམ་པ་ཡིན་པས་རློན་པའི་དོ་ཤལ་འོས་པ་ཡིནན།
ཡུམ་གྱི་ཕྱོགས་རྣམས་སྟོང་པའི་རྣམ་པ་ཡིན་པས་ཕལ་ཆེར་ལ་སྐམ་པོའི་དོ་ཤལ་འབྱུང་་་་་
ཡིན༑ སྐམ་རློན་གྱི་དོ་ཤལ་གང་ཡིན་ཀྱང་ཨཱ་ལི་ཀཱ་ལི་ལྔ་བཅུ་དབྱིངས་སུ་དག་པའོ། །
བསྡུ་དངོས་བཞི་མཚོན་པའི་ཞབས་བཞིའི་བཞུགས་ཚུལ་ལ། ཁ་ཅིག་མདུན་མ་གཉིས་་་་་
གཡས་བརྐྱང་གཡོན་བསྐུམ་ལ་རྒྱབ་མ་གཉིས་གདན་ལ་རེག་པ་དང་། ཁ་ཅིག་མདུན་མ་
གཉིས་དེ་བཞིན་ལ་རྒྱབ་མ་གཉིས་གར་སྟབས་ཀྱིས་བཞུགས་པར་འདོད་པ་སོགས་ཡོད་་་་
ནའང་༑ མཚོ་སྐྱེས་དང་མན་ངག་ལུགས་འདིར་དཔྱི་གཉིས་དང་འབྲེལ་བའི་བརླ་གཉིས་
གཉིས་ལས། ཞབས་གཉིས་གཉིས་མདུན་རྒྱབ་ཏུ་ཡོད་པའི་གཡས་གཉིས་བརྐྱངས་པའི་
བརླ་ལ་གཡོན་གཉིས་བསྐུམ་པའི་སོར་མོ་གཏད་པའི་གར་སྟབས་ཀྱིས་བཞུགས་པར་་་་་
བཞེད་དེ། རྩ་རྒྱུད་ལས། ཉི་མར་བཅས་ཤིང་རོལ་མོར་བཅས། །ཞེས་དང་། དེ་་
ཉིད་ལ་དཔང་ལོའི་འགྱུར་ལས། ཉི་མར་བཞུགས་ཤིང་གར་དང་ལྡན། །ཞེས་དང༌། །
རྗེ་བཙུན་རྩེ་མོས་མཚོ་སྐྱེས་ཀྱི་འགྲེལ་པར། དེ་དག་ཀྱང་མཉམ་པར་བརྩེགས་པའི་སྙིང་་་་
གར་ཞབས་གཡས་པ་གཉིས་ཀྱིས་མནན་པའོ། །རོལ་མོའི་ཚུལ་ནི་སྐྱིལ་ཀྲུང་ཕྱེད་པའོ། །
དེའི་གཡས་བརྐྱངས་པ་ནི་ཐུགས་རྗེས་སེམས་ཅན་ལ་ཁྱབ་པའོ། །གཡོན་བསྐུམས་པ་ནི་་
ཤེས་རབ་ཀྱིས་ཆོས་གང་ཡང་མི་འཛིན་པར་བཏང་བའོ། །ཞེས་གསུངས་པས་སོ། །
རིན་ཆེན་འབར་བར། ཉི་མར་ཞབས་གཡས་བརྐྱངས་གཡོན་བསྐུམས། །ལྷག་མ་་་་་
གར་གྱི་ཚུལ་གྱིས་བཞེངས། །ཞེས་གསུངས་པས་མདུན་མ་གཉིས་གཡས་བརྐྱང་གཡོན་་་
བསྐུམས་དང་། རྒྱབ་མ་གཉིས་སྐྱིལ་ཀྲུང་ཕྱེད་པའི་གར་སྟབས་ཡིན་པར་བསྟན་ལ།
337

དེའི་ཚེ་གཙོ་བོའི་རྒྱབ་ཀྱི་ཞབས་ཕྱེད་ཀྲུང་དུ་བཞུགས་པའི་གཡས་པས་ཚངས་པའི་སྙིང་ག་་་
ནས་མནན་པ་དང་། མདུན་གྱི་ཞབས་གཡས་བརྐྱངས་པས་དབང་ཕྱུག་ཆེན་པོའི་སྙིང་ག་་
ནས་དང་། ན! འsའ་ད
༈གཡོན་བསྐུམ་པས་གཞན་འཕྲུལ་དབང་བྱེད་ཀྱི་བདུད་སྡིག་ཅན་གྱི་སྙིང་ག་་་་
ནས་མནན་པ་དང་། ཡུམ་གྱི་ཞབས་གཡོན་བརྐྱངས་པས་བརྒྱ་བྱིན་གྱི་སྙིང་ག་ནས་་་་་
མནན་པར་རྗེ་བཙུན་གྱིས་གདན་གྱི་རྣམ་དག་ལས་གསུངས་པས་བདུད་བཞི་བཀྲམ་གདན་་
བསྟན་ནོ། །མན་ངག་རྣམ་བཤད་ལས་བདུད་བཞི་བཀྲམ་གདན་གྱི་ཚེ་ཡབ་ཀྱི་ཞབས་་་་་
བརྐྱངས་པ་གསུམ་དང༌། ཡུམ་གྱི་ཞབས་བརྐྱངས་པ་གཅིག་གིས་བདུད་བཞི་སོ་སོར་་་་་
མནན་པ་ལས། བསྐུམ་པ་གཉིས་ཀྱིས་མནན་རྒྱུ་མེད་པ་བྱ་དགོས་པར་སྣང་ངོ༌། །
ཞེས་གསུངས་པའི་བསྐུམ་པ་གཅིག་ནི་ཡུམ་གྱི་དེ་ལ་ངོས་འཛིན་པ་ཡིན་ནོ། །རྒྱན་ཆ་ལ་་་་
རྗེ་བཙུན་གྱིས་བསྟོད་པ་ལས། སྟག་པགས་དང་ནི་མིའི་པགས་པས་སྣམ་དཀྲིས་ཞེས་་་་་
དང༌། གུར་ལས་ཀྱང་། སྟག་གིས་པགས་པས་སྣམ་དཀྲིས་ལྡན། །ཞེས་གསུངས་་་་
པ་ལ་བརྟེན་ཆོས་རྗེ་ཀུན་དགའ་རྒྱལ་མཚན་པ་འདིར་ན་བཟའ་ལ་སྟག་པགས་བཞེད། །
མན་ངག་རྣམ་བཤད་ལས་བསྟོད་པའི་དེ་ནི་སྔོན་བྱུང་གི་རྣམ་འཕྲུལ་ཙམ་ལ་དགོངས་ལ།
འདིར་ནི་མི་མགོ་རློན་པའི་དོ་ཤལ་དང་། རུས་པའི་རྒྱན་དྲུག་ལས་གཞན་པའི་རྒྱན་་་་་
དགོས་སོ་ཞེས་བཤད། དེ་ནི་འཐད་པ་ཡིན་ཏེ། རྩེ་མོས་ཡན་ལག་བཞི་པར་ཡབ་ཀྱི་་
སྐབས་སུ་གཅེར་བུ་ཞབས་གཡས་བརྐྱང་པས་བཞུགས་པ་ཞེས་དང༌། ཡུམ་གྱི་སྐབས་སུ་་
གཅེར་བུ་མོ་གཡོན་བརྐྱང་པས་བཞུགས་པ་ཞེས་གསུངས་པའི་ཕྱིར། འོན་ཀྱང་འགྲེལ་པ་
ལུགས་ལ་ཡུམ་ལ་སྟག་པགས་བཤད་དོ། །མན་ངག་ལུགས་ལ་བདུད་བཞི་བརྩེགས་་་་་
གདན་ཞབས་གཡས་པ་གཉིས་ཀྱིས་དངོས་སུ་མནན་ལ། གཡོན་པ་གཉིས་ཀྱིས་མནན་་་་
རྒྱུ་མ་བྱུང་བས། བསྟོད་པ་ཉི་ཤུ་པ་ལས། ཞབས་བཞི་པོས་ནི་བདུད་བཞི་པོ། །
མཉམ་པར་མནན་ཅིང་ཞེས་གསུངས་པ་ཇི་ལྟར་ཞེ་ན། གཡོན་པའི་སོར་མོར་རྣམ་་་་་
གཡས་པའི་བརླ་ལ་གཏད་པའི་ཚེ་གཡོན་པ་གཉིས་ཀྱི་བརྗིད་ཀྱང་གཡས་ལ་བབ་པས་དོན་་
ལ་ཞབས་བཞི་ཆར་གྱིས་མནན་པར་འགྲོ་ཚུལ་ཤེས་དགོས་སོ། །རུས་རྒྱན་དྲུག་ནི་རྒྱལ་་་་
བ་རིགས་ལྔ་དང་དྲུག་པ་རྡོ་རྗེ་སེམས་དཔའ་སྟེ་རིགས་དྲུག་རྣམ་པར་དག་པ་ཡིན་ཏེ། སྤྱི་་
338

བོའི་འཁོར་ལོ་མི་བསྐྱོད་པ་ཞེས་སོགས་དང་། རྒྱུད་རྒྱས་པ་ལས། ཡན་ལག་ཀུན་ལ་་་
རྡོར་འཛིན་མགོན། །ཞེས་གསུངས་པའི་ཕྱིར། ཕར་ཕྱིན་དྲུག་རྣམ་པར་དག་པའ་་་་
ཡིན་ཏེ། བདེ་མཆོག་རྩ་རྒྱུད་ལས། ཕ་རོལ་ཕྱིན་དྲུག་རྒྱན་དྲུག་སོགས། །ཞེས་་་་་
གསུངས་པ་ལྟར། གདུ་བུ་དྲུག་སྦྱིན་པ། སྐ་རགས་ཚུལ་ཁྲིམས། རྣ་རྒྱན་བཟོད་པ།
མགུལ་རྒྱན་བརྩོན་འགྲུས། སྤྱི་བོའི་འཁོར་ལོ་བསམ་གཏན། ཐལ་ཆེན་ནམ་མཆོད་་་་
ཕྱིར་ཐོགས་ཤེས་རབ་ཀྱི་ཕ་རོལ་ཕྱིན་རྣམ་པར་དག་པ་ཡིན་ནོ། ། ཡང་རྩ་རྒྱུད་ལས།
སྒེག་ཅིང་དཔའ་བ་མི་སྡུག་པ། །ཞེས་གསུངས་པ་ལྟར། སྒེག་པ་ནི་སྐུ་ལ་རུས་རྒྱན་་་་་
སོགས་ཀྱིས་སྤྲས་ཤིང་བཞུགས་ཚུལ་དུ་མ་དང་ལྡན་པས་གདུལ་བྱ་འདོད་ཆགས་ཅན་་་་་
འདུལ་བར་བྱེད། དཔའ་བ་ནི་བདུད་བཞིའི་སྟེང་དུ་སྐུ་བརྗིད་ཅིང་ཆེ་བས་ཞེ་སྡང་ཅན་་་་་
འདུལ་བར་བྱེད། མི་སྡུག་པ་ནི་ཞལ་མཆེ་བ་གཙིགས་ཤིང་ཁྲོ་གཉེར་བསྡུས་པ་ལ་་་་་
སོགས་པའི་རྣམ་འགྱུར་གྱིས་གཏི་མུག་ཅན་འདུལ་བར་བྱེད་དེ་སྐུའི་ཉམས་གསུམ།
གསུང་གི་ཉམས་ལ་ཡང་གསུམ་ལས། དགོད་པ་ནི་རབ་ཏུ་དགྱེས་པ་ཆགས་པའི་བཞད་་་་
སྒྲས་འདོད་ཆགས་ཅན་འདུལ་བར་བྱེད། དྲག་ཤུལ་ནི་ཧཱུཾ་ཕཊ་ལ་སོགས་པའི་དྲག་ཤུལ་
གྱི་ང་རོས་ཞེ་སྡང་ཅན་འདུལ་བར་བྱེད། འཇིགས་སུ་རུང་བ་ནི་རྟག་པ་དང་ཆད་པ་འཛིན་
པ་འཇིགས་པར་བྱེད་པའི་སྒྲ་སྟོང་པ་དང་ཟུང་དུ་འཇུག་པའི་གསུང་གི་ང་རོས་གཏི་མུག་ཅན་
འདུལ་བར་བྱེད། ཐུགས་ཀྱི་ཉམས་གསུམ་ནི། སྙིང་རྗེ་རྔམ་དང་ཞི་བ་སྟེ། ། ཞེས་་་་་
གསུངས་པ་ལྟར། སྙིང་རྗེའི་ཉམས་ནི་སེམས་ཅན་རྗེས་སུ་འཛིན་པར་བཞེད་པའི་ཐུགས་་
བརྩེ་བ་ཆེན་པོས་འདོད་ཆགས་ཅན་འདུལ་བར་བྱེད། རྔམ་པ་ནི་བྱམས་པ་ཆེན་པོ་་་་་
ཐུགས་རབ་ཏུ་ཁྲོས་པས་ཞེ་སྡང་ཅན་འདུལ་བར་བྱེད། ཞི་བ་ནི་ཟུང་དུ་འཇུག་པའི་ཞི་བ་
ཆེན་པོའི་ཐུགས་ཀྱིས་ལོག་ལྟ་དང་ལྡན་པའི་གཏི་མུག་ཅན་འདུལ་བར་བྱེད་དོ། །ཡུམ་གྱི་
ཆ་ལུགས་བཞུགས་སྟབས་ནི་མངོན་རྟོགས་ཀྱི་དཀྱུས་བཞིན། མཚོན་དོན་ནི། གོང་གི་
ལྷ་མོ་བརྒྱད་ཀྱི་སྐབས་སུ་གསུངས་པ་དང་ཚུལ་མཚུངས། སྐུ་མདོག་ནི་སྔོ་ལ་ཅུང་ཟད་་་་
དཀར་བའི་མདངས་ཡོད་པ་སྟེ། ཐོར་ནམ་དངས་པའི་མདོག་ཅན་ནོ། །ཞེས་བླ་མ་་་་
གསུངས༑ དེ་དག་གི་སྦྱངས་གཞི་ནི་ཚེ་འདིར་རང་ཉིད་སྐྱེས་ནས་ལུས་རྫོགས་པའི་་་་་
339

སེམས་སྣང་བག་ཆགས་དང་བཅས་པ་སྟེ། དེ་སྦྱང་ཞིང་སོ་སོར་སྦྱར་ན་སྦྱང་བྱེད་ཞལ་་་་་
བརྒྱད་ཀྱིས་རྣམ་ཤེས་ཚོགས་བརྒྱད་སྦྱོང་། ཕྱག་བཅུ་དྲུག་གིས་འཕོ་བ་བཅུ་དྲུག་སྤྱན་་་་་
ཉེར་བཞིས་དབང་པོ་ཉེར་གཉིས་གསལ་སྟོང་གཉིས་དང་ཉེར་བཞི། ཞབས་བཞིས་སྐྱེ་་་་
གནས་བཞི་སྦྱོང་བ་སྟེ་སྦྱང་གཞི་ལ་འཁོར་བ་དང་། སྦྱོང་བྱེད་མྱང་འདས་དབྱེར་མེད་དུ་་་
ཉམས་སུ་ལེན་པའོ། །གཉིས་པ་སེམས་དཔའ་སུམ་བརྩེགས་བསྒོམ་པ་ནི། དེ་ནས་་་་
ཡབ་ཀྱི་ཐུགས་ཀར་ཉི་མའི་སྟེང་དུ་ཧཱུྃ། ཡུམ་དང་ལྷ་མོ་རྣམས་ཀྱི་ཐུགས་ཀར་ཟླ་བའི་སྟེང་
དུ་རང་རང་གི་ས་བོན་ཨོཾ་ལ་སོགས་པ་བསྒོམ། དེ་ཉིད་སེམས་དཔའ་སུམ་བརྩེགས་་་་་
འགྱུར་ཏེ་ལྷ་བསྐྱེད་པ་ནི་དམ་ཚིག་སེམས་དཔའ། ས་བོན་ཧཱུྃ་ལ་སོགས་པ་ནི་ཡེ་ཤེས་་་་་
སེམས་དཔའ། སྟེང་གི་ཐིག་ལེ་ནཱ་ད་རྣམས་ནི་ཏིང་འཛིན་སེམས་དཔའ་ཡིན་ནོ། །
སེམས་དཔའ་སུམ་བརྩེགས་ལ་རྒྱས་འབྲིང་བསྡུས་གསུམ་ཡོད་པ་ལས། འདི་ནི་བསྡུས་་་
པའི་ལུགས་སོ། །སྦྱང་གཞི་ནི་ཐ་མལ་གྱི་ལུས་ངག་ཡིད་གསུམ་སྦྱོང་བྱེད་སྐུ་གསུམ་གྱི་ངོ་
བོ་སེམས་དཔའ་སུམ་བརྩེགས་འདིར་བསྒྱུར་བའོ། །གསུམ་པ་སྣོད་བཅུད་སྦྱང་བ་ནི། །
གཙོ་འཁོར་རྣམས་ཀྱི་རང་རང་གི་ཐུགས་ཀའི་ས་བོན་ལས་འོད་ཟེར་ཁ་དོག་སྣ་ལྔའི་རྣམ་པ་་
སྣ་བུག་གཡས་ནས་འཕྲོས་སྣོད་བཅུད་ཐམས་ཅད་ལ་ཕོག་པས་སྣོད་ཐམས་ཅད་གཞ་་་་་
ཡས་ཁང་དང་། བཅུད་ཀྱི་སེམས་ཅན་ཐམས་ཅད་ལྷ་དགུའི་ངོ་བོར་གྱུར། སླར་འོད་་་་
ཟེར་རྣམས་ཚུར་འདུས་སྣ་བུག་གཡོན་ནས་ཞུགས། རང་རང་གི་ས་བོན་ལ་ཐིམ་པར་་་་་
བསམ༑ སྦྱོང་བྱེད་འདིས་ནི་སྦྱང་གཞི་མ་དག་པའི་སྣོད་བཅུད་ཐམས་ཅད་སྦྱོང་བའོ། །
ཞིང་སྦྱང་བ་འདི་ནི་ཕར་ཕྱིན་ཐེག་པར་བཤད་པའི་ཞིང་དག་སྦྱོར་བའི་ཉམས་ལེན་དང་དོན་་
མཚུངས་སོ། །བཞི་པ་མིག་སོགས་བྱིན་གྱིས་བརླབ་པ་ནི། ཤནྟི་པ་རྒྱུ་རྡོ་རྗེ་འཛིན་པ་
ཡབ་ཡུམ་ཙམ་ལ་གཏི་མུག་རྡོ་རྗེ་ལ་སོགས་འགོད་པ་དང་། ཌོམྦྷི་ཝ་སོགས་ཡེ་ཤེས་པ་
གཅུག་རྗེས་དམ་ཡེ་དབྱེར་མེད་ལ་འགོད་པ་དང་། མཚོ་སྐྱེས་ཡན་ལག་བཞི་རྫོགས་པའི་
དཀྱིལ་འཁོར་ལ་འགོད་པ་སོགས་ཡོད་ནའང་། འདིར་ཡེ་ཤེས་པ་མ་བཅུག་ཙམ་གྱི་ལྷ་་་
དམ་ཚིག་པ་ཉིད་ལ་འགོད་པར་མཛད། གྲངས་ནི་འདིར་སྐྱེ་མཆེད་དྲུག་གི་ལྷ་མོ་དང་། །
རྡོ་རྗེ་མ་གསུམ་སྟེ་དགུ་ཙམ་དགོད། ཇི་ལྟར་འགོད་པའི་ཚུལ་ནི། མིག་ལ་སོགས་པའི་
340

དབང་པོའི་སྦུབས་སྟོང་པར་སྦྱང་བའི་གནས་དེ་དང་དེར་པདྨ་དང་ཉི་མའི་སྟེང་དུ་ས་བོན་མི་་
ལ་སོགས་པ་ཡོངས་སུ་གྱུར་པ་ལས་གཏི་མུག་རྡོ་རྗེ་མ་ལ་སོགས་པ་བསྐྱེད་པ་ཡིན་ལ། །
འདི་དག་ནི་བར་ཆད་བསྲུང་བའི་གོ་ཆར་ཡང་འགྲོ་སྟེ། རྩ་རྒྱུད་ལས། དབང་པོ་རྣམས་
ནི་དག་པའི་ཕྱིར། །འདི་ནི་གོ་ཆ་སེམས་དཔའ་ཆེ། །ཞེས་གསུངས་པའི་ཕྱིར། ད་་་་
བཞིན་དུ་ཨོ་སོགས་ལས་གནས་གསུམ་དུ་རྡོ་རྗེ་མ་གསུམ་ཡང་བཀོད་པས་ལྷ་དགུའོ། །
སྙིང་གར་བདག་མེད་རྣལ་འབྱོར་མ་དང་ཐུགས་རྡོ་རྗེ་མ་གཉིས་ཀ་བཀོད་ན་གོ་ས་གཅིག་ཏུ་་
ལྷ་གཉིས་ཇི་ལྟར་བཞུགས་ཞེ་ན། དེ་ནི་བསྐྱེད་པའི་ཚེ་བདག་མེད་རྣལ་འབྱོར་མ་སྔོན་ལ་་
བྱུང་ཀྱང༌། ལྷ་དགུ་བསྐྱེད་ཚར་ནས་གནས་པའི་ཚེ་སྙིང་གའི་དབུས་སུ་ཐུགས་རྡོ་རྗེ་་་་་
འབྱུང་༑ དེའི་ཐུགས་ཀར་བདག་མེད་རྣལ་འབྱོར་མ། དེའི་ཐུགས་ཀར་རང་རང་གི་ས་་
བོན་ཧཱུྃ་དང་ཨཾ་ལ་སོགས་པ་བསྒོམ་པས་ཆོག་གོ །དེ་ལྟར་བཀོད་པའི་དགོས་པ་དེ་ནི་དེ་་་
དག་ལ་ཐ་མལ་དུ་འཛིན་པའི་བློ་བཟློག་པ་དང་། མངོན་ཤེས་དྲུག་འཆར་བ་དང་།
བར་ཆད་བགེགས་ལས་བསྲུང་བ་དང་གསུམ་ཡིན་ལ། སྦྱང་གཞི་ནི་ཐ་མལ་དུ་སྣང་བའི་
སྐྱེ་མཆེད་དྲུག་དང་། གནས་གསུམ་མོ། །ལུས་དཀྱིལ་གྱི་ཚེ་གཏི་མུག་རྡོ་རྗེ་མ་ལ་་་་་
སོགས་པའི་བསྒོམ་ཚུལ་ནི་འདི་དང་མི་འདྲ་སྟེ། དེའི་ཚེ་མིག་ལ་སོགས་པའི་གནས་སུ་མེ་
ལོང་དུ་གཟུགས་བརྙན་ཤར་བ་བཞིན་དུ་གཏི་མུག་རྡོ་རྗེ་མ་ལ་སོགས་གསལ་འདེབས་པ་ནི་
ཁྱད་པར་གྱི་གནད་ཡིན་གསུངས།
ལྔ་པ་ཡེ་ཤེས་པ་སྤྱན་འདྲེན་པ་ལ་གསུམ། སྤྱན་དྲངས་པ། མཆོད་བསྟོད་་་་
བ༑ དགུག་གཞུག་བྱ་བའོ། །དང་པོ་ནི། གང་གིས་སྤྱན་འདྲེན་ན་སྔགས་ཕྱག་རྒྱ་
ཏིང་ངེ་འཛིན་གསུམ་གྱིས། གང་ནས་སྤྱན་འདྲེན་ན་རང་བཞིན་གྱི་གནས་ནས་ཏེ་སྔར་་་་་
ཚོགས་ཞིང་གི་སྐབས་སུ་བཤད་པ་དེས་ཤེས་པར་ནུས་སོ། །གང་སྤྱན་འདྲེན་ན་རང་ག་་་་
སྙིང་གའི་ཧཱུྃ་ལས་འོད་ཟེར་སྣ་ལྔ་ལྕགས་ཀྱུའི་དབྱིབས་ཅན་ཕྱོགས་བཅུ་རབ་འབྱམས་རྣམས་
སུ་སྤྲོས་པས་སངས་རྒྱས་བྱང་སེམས་ཐམས་ཅད་ཀྱི་རྡོ་རྗེ་ལྷ་དགུ་རྟེན་དང་བརྟེན་པར་་་་་
བཅས་པའི་རྣམ་པར་སྤྱན་འདྲེན་པའོ། །གཉིས་པ་མཆོད་བསྟོད་བྱ་བ་ནི། །དེ་ལྟར་་་་་
སྤྱན་དྲངས་པ་ཐམས་ཅད་སྲུང་འཁོར་གྱི་སྟེང་གི་ནམ་མཁར་ཁྲ་ལམ་གྱིས་བཞུགས་པ་ལ།
34

རང་གི་སྙིང་གའི་ཧཱུྃ་ལས་ལྷ་མོ་བརྒྱད་སྤྲོས་ནས་དཀར་མོ་རི་དྭགས་སོགས་དང་། ཁྱོད་ནི་
རྣལ་འབྱོར་མ་སོགས་ཀྱིས་མཆོད་ཅིང་བསྟོད་པའོ། །གསུམ་པ་དགུག་གཞུག་ནི།
སྙིང་གའི་ཧཱུྃ་ལས་འོད་ཟེར་སྣ་ལྔ་འཕྲོས་པའི་རྩེ་མོ་ལ་ལྷ་མོ་བཞི་སྤྲོས་ཏེ་གོ་རཱི་ནག་མ་་་་་
ལྕགས་ཀྱུ་ཐོགས་པས་ལྷ་རྣམས་ཀྱི་ཐུགས་ཀ་ནས་ལྕགས་ཀྱུས་བསྡམས་པས་སྲུང་འཁོར་གྱི་
ནང་ལྷ་རང་རང་གི་སྨིན་མཚམས་ཀྱི་ཐད་ཙམ་དུ་དགུག །དེ་བཞིན་དུ་ཙོ་རཱི་ཞགས་པ་
ཐོགས་པས་མགྲིན་པར་རེག་པས་ཡེ་ཤེས་པ་དམ་ཚིག་པའི་སྨིན་མཚམས་ནས་ཐིམ་པས་ཡེ་
ཤེས་པ་ཞུགས། བེ་ཏཱ་ལཱི་སེར་མོ་ལྕགས་སྒྲོག་ཐོགས་པས་ཞབས་ལ་རེགས་པས་དམ་ཡེ་་
རོ་གཅིག་ཏུ་འདྲེས་ཏེ་དབྱེར་མེད་དུ་གྱུར། གྷསྨ་རཱི་ལྗང་གུས་དྲིལ་བུའི་སྒྲ་ཕྱི་ནང་ཀུན་ཏུ་་
ཁྲོལ་གྱི་བྱུང་བས་དམ་ཡེ་བདེ་ཆེན་གྱི་ཡེ་ཤེས་ཀྱིས་མཉེས་ཏེ་མི་འབྲལ་བར་བྱས་པས་ཡེ་་་
ཤེས་པ་དམ་ཚིག་པའི་དབང་དུ་གྱུར་པར་བསམ་ལ། དགུག་གཞུག་གི་སྔགས་རྣམས་་་་་
དཀྱུས་བཞིན་བརྗོད། འདིས་ནི་སྦྱང་གཞི་བསམ་པ་ནར་སོན་པའི་ཐ་མལ་སྣང་ཞེན་སྦྱོང་
བར་བྱེད་དོ། ། གོང་གི་དམ་ཚིག་པ་བསྐྱེད་པ་ནས་ཡེ་ཤེས་པ་དགུག་གཞུག་འདི་ཡན་་་་་
ཆད་ནི་རྗེས་སུ་ཆགས་པ་རྡོ་རྗེ་སེམས་དཔའི་ཡན་ལག་ཅེས་བྱ་བ་ཡིན་ཏེ། དེའི་རྒྱུ་མཚན་
རྡོ་རྗེ་སེམས་དཔའ་བདེ་བ་རྣམ་པར་དག་པ་ཡིན་ལ། རྒྱུ་རྡོ་རྗེ་འཛིན་པ་ཡབ་ཡུམ་བསྐྱེད།
དེ་སྙོམས་པར་ཞུགས་པས་དེ་བཞིན་གཤེགས་པ་རྣམས་ཞལ་དུ་ཞུགས། རྗེས་ཆགས་ཀྱི་་
མེས་དེ་བཞིན་གཤེགས་པ་རྣམས་ཞུ་ནས་ལྷ་མོ་སྤྲོ་བ་དང་། སླར་ཡང་རྒྱུ་རྡོར་འཛིན་ཡབ་
ཡུམ་སྙོམས་པར་ཞུགས་པས་བདེ་ཆེན་གྱི་ཐིག་ལེར་ཞུ། དེ་ལས་འབྲས་བུ་རྡོར་འཛིན་་་་་
བཞེངས་པ་སོགས་རྗེས་སུ་ཆགས་པ་བདེ་བའི་རང་བཞིན་ཡིན་པས་སོ། །གསུམ་པ་་་་
དབང་བསྐུར་བ་མི་བསྐྱོད་པའི་ཡན་ལག་ནི། སྦྱང་གཞི་རང་གི་བསམ་པ་རྫོགས་ནས་་་་་
རང་གི་མངའ་ཐང་ལ་དབང་བསྒྱུར་བའི་ཐ་མལ་སྣང་ཞེན་དེ་སྦྱོང་བྱེད་དབང་ལྷ་སྤྱན་དྲངས་་་
ནས་དབང་བསྐུར་རིགས་བདག་གིས་དབུ་བརྒྱན་པའི་རྣམ་པར་འདུན་པ་བསྒྱུར་ནས་སྒོམ་
པར་བྱེད་པ་ནི་དབང་བསྐུར་འཁོར་འདས་དབྱེར་མེད་དོ། །འདིར་དབང་ལྷ་གདན་་་་་
གསུམ་ཚང་བ་སྤྱན་དྲངས་ནས། དེ་ལ་མཆོད་བསྟོད་གསོལ་བཏབ་དཀྱུས་བཞིན།
དབང་ལྷ་བཞུགས་པའི་གནས་ནི་ནམ་མཁར་གཞལ་ཡས་ཁང་གྲུ་བཞི་སྒོ་བཞིའི་ནང་ལྷ་་་་
342

སྣམ་རིམ་པ་གཉིས་དང་ལྡན་པའི་དབུས་ལེའུ་ཚེ་དགུར་གནས་པའི་དབུས་མ་ལ་རྩ་བའི་བླ་་
མ་དེ་ཉིད་མི་བསྐྱོད་པ་ཡབ་ཡུམ། ཕྱོགས་བཞི་དང་མཚམས་བཞིར་རྣམ་སྣང་ལ་སོགས་་
པའི་རིགས་གཞན་བཞི་དང་། ཡུམ་བཞི། དེ་ནས་ལྷ་སྣམ་ནང་མ་ལ་ཕྱོགས་བཞིར་་་་
བྱང་ཆུབ་སེམས་དཔའ་གཉིས་གཉིས་གནས་པས་བརྒྱད། དེའི་མཚམས་བཞིར་ལྷ་་་་
དྲུག །དེ་ཡང་མདུན་ཕྱོགས་ཀྱི་མཚམས་གཉིས་སུ་ལྷ་མོ་གཉིས་གཉིས་གནས་པ་ཡིན་ནོ། །
ལྷ་སྣམ་ཕྱི་མ་ལ་ཕྱོགས་བཞིར་ཁྲོ་བོ་གཉིས་གཉིས་དང་མདུན་དང་རྒྱབ་ཀྱི་མཚམས་སུ་ཁྲོ་་་
བོ་རེ་རེ་སྟེ་བཅུ་གནས་པ་ཡིན། དབང་བསྐུར་བར་སྤྱན་དྲངས་པའི་ཚེ་ན་རིགས་ལྔ་ཞི་བ་་
རིགས་ལྔ་ཡིན་ལ། དབང་བསྐུར་བར་གསོལ་བ་བཏབ་པའི་རྗེས་སུ་རིགས་ལྔ་ཆར་ཧེ་རུ་
ཀ་ཞལ་བརྒྱད་ཕྱག་བཅུ་དྲུག་པ་ཡུམ་དང་མཉམ་སྦྱོར་གྱི་སྐུར་གྱུར་པ་ལས་དབང་ལེན་པ་ནི་་
རྩ་རྒྱུད་ཀྱི་དགོངས་པ་ཡིན་ཏེ། ལྷ་དབང་བསྐུར་བའི་ལེའུ་ལས། གསོལ་བ་བཏབ་་་་
པས་སངས་རྒྱས་དེ་རྣམས་ཧེ་རུ་ཀའི་རྣམ་པའི་གཟུགས་ཀྱི་དེ་བཞིན་གཤེགས་པ་ལྔའི་་་་་
བདག་ཉིད་ཀྱི་བདུད་རྩི་ལྔས་གང་བའི་བུམ་པས་དབང་བསྐུར་བར་བྱའོ། །ཞེས་སོགས་་་་
གསུངས་པའི་ཕྱིར། དབང་ལྷ་གཞན་དེ་དག་ནི་རྣམ་པར་བསྒྱུར་མི་དགོས་གསུང་། །
ལུས་དཀྱིལ་དང་འབྲེལ་ནས་ལམ་དུས་ཀྱི་དབང་ལེན་པའི་ཚེ་ནི། དབུས་ཀྱི་ཧེ་རུ་ཀ་ད་་་་
ཉིད་ཀྱི་སྐུ་ལུས་ལ། ཟབ་མོ་ལུས་དཀྱིལ་ཡང་སྐད་ཅིག་དྲན་རྫོགས་སུ་གསལ་བཏབ་
ནས་དེ་ཉིད་ལུས་དཀྱིལ་དང་བཅས་པ་ལས་དབང་ལེན་པ་ཡིན། དེ་ལྟར་དབང་བསྐུར་་་་
བའི་ཆུ་རྒྱུན་ཡར་ལུད་པ་ལས། གཙོ་བོ་ཡབ་ཡུམ་ལ་མི་བསྐྱོད་པས་དབུ་བརྒྱན་པ་ནི་་་་
བོ་ཉིད་ལ་ངོ་བོ་ཉིད་ཀྱི་རྒྱ། དེའི་ཚེ་སྟེང་ཞལ་གྱི་མདུན་ཕྱོགས་གཙོ་བོའི་རྩ་ཞལ་གྱི་སྟེང་་་
དུ་མི་བསྐྱོད་པས་བརྒྱན་པ་ཡིན་ནོ། །གོ་རཱི་དང་པུཀྐ་སཱི་ལ་མི་བསྐྱོད་པ་ནི་ལུས་ལ་་་་་
སེམས་ཀྱི་རྒྱ་དང་། ཙོ་རཱི་དང་ཤ་ཝ་རི་ལ་རྣམ་པར་སྣང་མཛད་ནི་སེམས་ལ་ལུས་ཀྱི་་་་
ཡིན༑ བེ་ཏཱ་ལི་དང་ཙཎྜ་ལཱི་ལ་རིན་ཆེན་འབྱུང་ལྡན་ནི་རྒྱུ་ལ་འབྲས་བུའི་རྒྱ་དང་། གྷསྨ་
རཱི་དང་ཌོམྦི་ནཱི་ལ་འོད་དཔག་མེད་ཀྱིས་དབུ་བརྒྱན་པ་ནི་འབྲས་བུ་ལ་རྒྱུའི་རྒྱ་ཡིན་ཏེ་རྒྱུ་་་་
མཚན་ངག་ལས་ཤེས་སོ། །དེ་ནས་ང་རྒྱལ་འཛིན་པའི་སྔགས་བརྗོད་དོན་ནི། ཏ་ཐཱ་ག་
ཏ་ཡན་འདྲ། ཨ་བྷི་མངོན་པར། ཥེ་ཀ་ཏ་དབང་བསྐུར་བ། བཛྲ་སྭ་བྷཱ་ཝ་ཨཱ་་་་
343

ཀོཉཧཾ་ནི་སྔར་བཞིན་ཏེ། དབང་ནི་ཆུ་དབང་ཉིད་ཡིན་ལ། མི་བསྐྱོད་པའང་ཆུ་རྣམ་་་་་
པར་དག་པ་ཡིན་པས་མི་བསྐྱོད་པའི་རང་བཞིན་དུ་ང་རྒྱལ་འཛིན་པ་ཡིན་ནོ། །བཞི་པ་
བདུད་རྩི་མྱོང་བ་འོད་དཔག་མེད་ཀྱི་ཡན་ལག་ནི། སམྦུ་ཊའི་བརྟག་པ་དགུ་པའི་ར་་་་་
བྱེད་གཉིས་པ་ལས། ཀྱེ་བཅོམ་ལྡན་འདས་ཡེ་ཤེས་ཀྱི་ལྕགས་ཀྱུ་རུ་གསུངས་པ། དེ་་་་
གང་ལགས་ཞེས་པ་ནས། དེ་ནས་བདུད་རྩི་མྱོང་བར་བྱ། །ཞེས་པའི་བར་གྱིས་བསྟན།
བྱིན་གྱིས་བརླབ་ཚུལ་དང་མྱོང་བ་ནི་མངོན་རྟོགས་དཀྱུས་བཞིན། མྱོང་བ་དེ་ནས་ཨོཾ་སརྦ་
སོགས་ཀྱི་སྔགས་བརྗོད། ཨ་མྲྀ་ཏ་བདུད་རྩི། སྲ་ད་ན་བཟང་པོ། སྔགས་གཞན་་་་་
རྣམས་སྔར་བཞིན་ཏེ། བདུད་རྩི་མྱོང་བ་པོ་འོད་དཔག་མེད་ཀྱི་ངོ་བོ་ཡིན་སྙམ་པའི་་་་་་
རྒྱལ་བཟུང་ངོ༌། །འདིའི་སྦྱང་གཞི་ནི་ཉམས་ལེན་གྱི་རྩིས་མ་ཟིན་པར་ཐ་མལ་དུ་བཟའ་་་
བཏུང་ལ་ལོངས་སྤྱོད་པ་དང་། གཞན་ཡང་འདུ་ཤེས་ཀྱི་ཕུང་པོ་དང་འདོད་ཆགས་ལ་་་་་
སོགས་པ་ཡིན་ལ། དེ་དག་སྦྱོང་བྱེད་བདུད་རྩི་མྱོང་བའི་རྣམ་པར་བསྒྱུར་ནས་སྒོམ་པར་་་་
བྱེད་པ་ནི་བདུད་རྩི་མྱོང་བ་འཁོར་འདས་དབྱེར་མེད་དོ། །དེ་བདུད་རྩི་མྱོང་བའི་རྣམ་པ་་་
ཅན་དུ་བསྒོམ་པ་ནི་རྣམ་པ་ལམ་བྱེད། རྣམ་པ་དེ་ཉིད་འོད་དཔག་མེད་དང་སོར་རྟོག་ཡེ་་་
ཤེས་སུ་མོས་པ་ནི་མོས་པ་ལམ་བྱེད་ཡིན་པ་སོགས་ལམ་བྱེད་བཞི་ལྡན་སྦྱར་རོ། ། ལྔ་པ་
མཆོད་པ་དོན་ཡོད་གྲུབ་པའི་ཡན་ལག་ནི། དེ་ནས་རང་གི་སྙིང་གའི་ཧཱུྃ་ལས་གོ་རཱི་ལ་་་་་
སོགས་པའི་ལྷ་མོ་བརྒྱད་མཆོད་རྫས་ཐོགས་པ་སྤྲོས་ཤིང་ཕྱོགས་མཚམས་བརྒྱད་དུ་འཁོད་་་་
ནས༑ གཙོ་བོ་ཡབ་ཡུམ་ནས་འཁོར་གྱི་ལྷ་ཐམས་ཅད་མཆོད་པར་བསམ་ལ་དཀར་མོ་རི་
དགས་མ་བརྗོད། དེ་ནས་སྔགས་བརྗོད་དེ། པཱུ་ཛ་མཆོད་པ། གཞན་རྣམས་སྔར་་་་
བཞིན་ཏེ། དེ་བཞིན་གཤེགས་པ་རྣམས་མཆོད་པ་པོ་དོན་ཡོད་གྲུབ་པའི་ངོ་བོ་ཡིན་སྙམ་
པའི་ང་རྒྱལ་བཟུང་། མཆོད་པ་དོན་གྲུབ་ཀྱི་ཡན་ལག་ཏུ་འཇོག་པ་ནི། མཆོད་པ་་་་
འཕྲིན་ལས་ཡིན་ཞིང་། དོན་ཡོད་གྲུབ་པ་ཡང་སངས་རྒྱས་ཐམས་ཅད་ཀྱི་འཕྲིན་ལས་་་་་
ཡིན་པས་སོ། །འདིའི་སྦྱང་གཞི་ནི་མ་དག་པའི་མཆོད་པ་དང༌། གཞན་ཡང་ཕྲག་དོག་་
དང་འདུ་བྱེད་ཀྱི་ཕུང་པོ་རྣམས་ཡིན་ལ། དེ་དག་མཆོད་པའི་རྣམ་པར་འདུན་པ་བསྒྱུར་་་་་
ནས་སྒོམ་པར་བྱེད་པ་ནི་མཆོད་པ་འཁོར་འདས་དབྱེར་མེད་དོ། །འདི་ལ་ལམ་བྱེད་བཞི་་
344

སྦྱོར་ཚུལ་ནི་རིགས་བསྒྲེས་ཏེ་ཤེས་པར་བྱའོ། །དྲུག་པ་བསྟོད་པ་རིན་ཆེན་འབྱུང་ལྡན་གྱི་
ཡན་ལག་ནི། སྔར་སྤྲོས་པའི་ལྷ་མོ་བརྒྱད་པོ་དེས་དཀྱིལ་འཁོར་གྱི་གཙོ་བོ་ལ་བསྟོད་པ་
ཡིན་ལ། བསྟོད་ཚུལ་ནི་སྐུ་གསུམ་ཡན་ལག་བདུན་ལྡན་གྱི་སྒོ་ནས་བསྟོད་པ་སྟེ། ཁྱོད་
ནི་རྣལ་འབྱོར་མ་ཚོགས་ཡོངས་སུ་བསྐོར་ཞེས་པས་ལོངས་སྤྱོད་རྫོགས་པ་དང་། ཁ་སྦྱོར་་་
དང་༑ བདེ་བ་ཆེན་པོ་སྟེ་ལོངས་སྐུའི་ཡན་ལག་གསུམ་དང་། ཁྱོད་ནི་ཉིད་ཀྱི་སོགས་་་་
རྐང་པ་གཅིག་གིས་ནི་རང་བཞིན་མེད་པ་སྟེ་ཆོས་སྐུའི་ཡན་ལག་གཅིག །ཁྱོད་ཀྱི་རྒྱུ་དང་་
སོགས་རྐང་པ་གསུམ་གྱིས་ནི་སྙིང་རྗེས་གང་བ། རྒྱུན་མི་ཆད་པ། འགོག་པ་མེད་པ་་་
སྟེ་སྤྲུལ་སྐུའི་ཡན་ལག་གསུམ་གྱིས་བསྟོད་ནས། རྐང་པ་ཐ་མས་ནི་དེ་ལྟ་བུའི་ཁ་སྦྱོར་་་་་
ཡན་ལག་བདུན་དང་ལྡན་པ་ནི་དཔལ་ཧེ་རུ་ཀ་ཞེས་བྱ་བར་བསྟན་ཞིང་བསྟོད་པ་ཡིན་ནོ། །
རྒྱུ་དང་མི་རྒྱུའི་འགྲོ་བའི་དོན་ནི་མི་རྒྱུ་བའི་འགྲོ་བ་རི་རབ་ཀྱི་རྩེ་མོ་ནས་བཟུང་སྣོད་ཀྱི་་་་་
འཇིག་རྟེན་ལ་བརྟེན་ནས་གནས་པའི་འགྲོ་བ་རྣམས་ཡིན་ལ། རྒྱུ་བའི་འགྲོ་བ་ནི་སྣོད་ཀྱི་
ས་གཞི་སོགས་ལ་མ་བརྟེན་པར་བར་སྣང་ལ་རྒྱུ་བའི་ཉི་ཟླ་སྐར་གསུམ་ལ་སོགས་པ་དང་།
ལས་ཀྱི་དབང་གིས་བར་སྣང་ཉིད་ལ་གནས་པའི་སེམས་ཅན་གྱི་རིགས་མང་པོ་དང་།
གཞན་ཡང་འཐབ་བྲལ་བ་ཡན་ཆད་ཀྱི་ལྷ་རྣམས་ལ་གཞལ་མེད་ཁང་རེ་བཤད་ཀྱང་། །
སྣོད་ཀྱི་འཇིག་རྟེན་ལ་བརྟེན་པར་མི་འདུག་པས་དེ་དག་ཀྱང་རྒྱུ་བའི་འགྲོ་བར་བཞག་་་་
དགོས་པ་འདྲ་སྙམ་དུ་སེམས། དེ་ལྟར་བསྟོད་པ་བྱས་པའི་རྗེས་སུ་མཆོད་བསྟོད་བྱེད་་་་་
མཁན་གྱི་ལྷ་མོ་རྣམས་རང་གི་སྙིང་གར་ཐིམ་པར་བསམ་ལ་སྔགས་བརྗོད། སྟུ་ཏི་་་་་
བསྟོད་པ། གཞན་རྣམས་ནི་སྔར་བཞིན་ཏེ། དེ་བཞིན་གཤེགས་པ་ཐམས་ཅད་ཀྱི་ཡོན་
ཏན་བརྗོད་པ་ལ་རིན་ཆེན་འབྱུང་ལྡན་ང་ཡིན་སྙམ་དུ་སེམས་མཉམ་པར་བཞག་གོ །
བསྟོད་པ་རིན་ཆེན་འབྱུང་ལྡན་གྱི་ཡན་ལག་ཏུ་འཇོག་པ་ནི་བསྟོད་པ་ཡང་ཡོན་ཏན་བརྗོད་་་་
པ་ཡིན་ལ། རིན་འབྱུང་ཡང་སངས་རྒྱས་ཐམས་ཅད་ཀྱི་ཡོན་ཏན་གྱི་བདག་ཉིད་ཡིན་་་་་
པས་སོ། །འདིའི་སྦྱང་གཞི་ནི་བསྟོད་པར་འོས་པའི་བླ་མ་དང་དཀོན་མཆོག་གསུམ་ལ་་་་་
སོགས་པ་ལ་མ་བསྟོད་ཅིང་སྐུར་པ་བཏབ་པའི་ངག་ལ་སོགས་པ་ཐམས་ཅད་དང་། །
གཞན་ཡང་ཚོར་བའི་ཕུང་པོ་དང་། ང་རྒྱལ་དང་། སེར་སྣ་རྣམས་ཡིན་ལ། དེ་དག་་་་
345

སྦྱོང་བྱེད་ལྷ་མོ་བརྒྱད་ཀྱིས་རང་ཉིད་ལྷ་དགུའི་དཀྱིལ་འཁོར་ལ་བསྟོད་པ་བྱེད་པའི་རྣམ་་་་་
པར་འདུན་པ་བསྒྱུར་ནས་སྒོམ་པར་བྱེད་པ་ནི་བསྟོད་པ་འཁོར་འདས་དབྱེར་མེད་དོ། །
འདི་ལ་ཡང་ལམ་བྱེད་བཞི་སྦྱོར་ཚུལ་སྔར་ལྟར་ཤེས་པར་བྱའོ། །གཉིས་པ་རྫོགས་རིམ་་་
གྱི་རྣལ་འབྱོར་ནི། འདིར་རྒྱུན་དུ་ཆག་མེད་དུ་བསྒོམ་པའི་རྫོགས་རིམ་ནི། གཏུམ་མ་་་་
འཁོར་ལོ་བཞི་ལྡན་གྱི་དམིགས་པ་ཁྲིད་ཀྱི་དཀྱུས་ནས་འབྱུང་བ་བཞིན་ཉམས་སུ་བླང་།
སྦྱང་གཞི་གང་སྦྱང་ན་སྤྱིར་བསྐྱེད་རིམ་གྱིས་སྐྱེ་བ་དང་། རྫོགས་རིམ་གྱིས་འཆི་བ་སྦྱོང་བ་
ཡིན་ཀྱང་། ཡང་དག་པར་ན་བསྐྱེད་རྫོགས་རེ་རེས་ཀྱང་། སྐྱེ་འཆི་བར་དོ་མཐའ་དག་
སྦྱོང་བས་ན་འདིར་ཡང་སྐྱེ་འཆི་བར་དོ་གསུམ་གཙོ་བོར་གྱུར་པའི་སྦྱང་གཞིའི་རིགས་མཐའ་
དག་སྦྱོང་བྱེད་གཏུམ་མོ་འཁོར་ལོ་བཞི་ལྡན་གྱི་རྣམ་པར་བསྒྱུར་ནས་ཉམས་སུ་ལེན་པར་་་་་
བྱེད་པ་ནི་རྫོགས་རིམ་འཁོར་འདས་དབྱེར་མེད་དེ། དེའི་སྦྱང་གཞི་ནི་འཁོར་བ། སྦྱོང་
བྱེད་ནི་མྱང་འདས། སྦྱང་གཞི་དེ་སྦྱོང་བྱེད་དེའི་ངོ་བོར་དག་པ་ནི་དབྱེར་མེད་ཡིན་ནོ། །
དེ་ནས་བཟླས་པའི་སྔོན་དུ་དག་པ་དྲན་པར་བྱ་སྟེ། དེ་ལ་བརྟེན་པ་ལྷའི་དག་པ་མདོར་་་་་
བསྡུས་ཏེ་དྲན་པར་བྱ་བ་ནི། སྙིང་རྗེའི་སྤྱན་ནི་ཞེས་སོགས་དཀྱུས་བཞིན་ནོ། ། ཚིག་་་་་
དོན་ནི། སྙིང་རྗེ་སེམས་ཅན་ལ་རྗེས་སུ་ཆགས་པའི་སྤྱན་རྩ་དམར་བ། བྱམས་པ་ཆེན་
པོའི་ཐུགས་ལས་མི་འགྱུར་བས་ན་སྐུ་དང་ཡན་ལག་གནག་པ། སྦྱིན་པ་ལ་སོགས་པ་་་་
བསྡུ་དངོས་བཞིས་སེམས་ཅན་གྱི་དོན་མཛད་པས་ཞབས་བཞི་པ། ཞལ་བརྒྱད་ཀྱིས་རྣམ་
ཐར་བརྒྱད་མཚོན་ཏེ་བརྒྱད་ནི། གཟུགས་ཅན་གཟུགས་ལ་ལྟ་བའི་རྣམ་ཐར།
གཟུགས་མེད་གཟུགས་ལ་ལྟ་བའི་རྣམ་ཐར། ཡིད་འོང་སྡུག་པའི་རྣམ་ཐར། འདུ་ཤེས་
དང་ཚོར་བ་འགོག་པའི་རྣམ་ཐར། ནམ་མཁའ་མཐའ་ཡས་སྐྱེ་མཆེད་ཀྱི་རྣམ་ཐར།
རྣམ་ཤེས་མཐའ་ཡས་སྐྱེ་མཆེད་ཀྱི་རྣམ་ཐར། ཅི་ཡང་མེད་པའི་སྐྱེ་མཆེད་ཀྱི་རྣམ་ཐར།
འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་རྣམ་པར་ཐར་པའོ། །ཕྱག་བཅུ་དྲུག་གིས་་
སྟོང་ཉིད་བཅུ་དྲུག་མཚོན་ཏེ། འདི་ལྟར། ཕྱི་སྟོང་པ་ཉིད་དང་ནང་སྟོང་པ་ཉིད་ནས་་་་་
དངོས་པོ་མེད་པའི་སྟོང་པ་ཉིད་ཀྱི་བར་བཅུ་དྲུག་གོ །གུག་སྐྱེད་ནི་མུ་དྲ་སྟེ་ཕྱག་རྒྱ་་་་
མ ས་འགྱུར་བས། སངས་རྒྱས་ལྔ་རྣམ་པར་དག་པ་སྟེ། སྤྱི་བོའི་འཁོར་ལོ་མི་བསྐྱོད་པ། །
346

ཞེས་སོགས་སོ། །སྙིང་རྗེས་གདུག་པ་ཅན་འདུལ་བའི་ཕྱིར་ཁྲོ་བོའི་སྐུ་ཉིད་དོ། །རྡོ་རྗེ་
གསུམ་དག་པས་སྤྱན་གསུམ་མོ། །ཤ་ནི་པུཀྐ་སཱི་ཞེས་བརྗོད། །ཅེས་སོགས་ནི།
སྦྱང་གཞི་ཤ་དང་ཁྲག་དང་ཁུ་བ་གསུམ། དེ་བཞིན་དུ་རྐང་དང་ཚིལ་བུ་གྲངས་གཅིག་ཏུ་་
བྱས་ཏེ་བཞི་པོ་ཚད་མེད་བཞིའི་ངོ་བོ་པུཀྐ་སཱི་སོགས་བཞིར་དག་པའོ། །རང་ཉིད་ལ་་་་་
པགས་པ་རིམ་པ་བདུན་ཡོད་པ་ནི་བྱང་ཆུབ་ཡན་ལག་བདུན་དུ་དག་པ་སྟེ། དེ་ཡང་་་་་་
བདུན་ནི་དྲན་པ་ཡང་དག་བྱང་ཆུབ་ཀྱི་ཡན་ལག །ཆོས་རབ་ཏུ་རྣམ་འབྱེད༴ ILLI
 བརྩོན་་་་་
འགྲུས༴ དགའ་བ༔ ཤིན་སྦྱངས༔ ཏིང་འཛིན༔ བཏང་སྙོམས་ཡང་དག་བྱང་ཆུབ་
ཀྱི་ཡན་ལག་གོ །རུས་པ་བདེན་པ་བཞིར་དག་པ་ནི། མགོ་རུས། ཚིགས་རུས།
རྩིབས་རུས། རྐང་རུས་ཏེ་བཞིའོ། །མཉམ་པར་མ་བཞག་པའི་རྣལ་འབྱོར་ལ།
ཉལ་བ་དང༌། ལྡང་བ་དང༌། ཁྲུས་དང༌། བཟླས་པ་དང་། གཏོར་མ་དང་། ཁ་
ཟས་དང༌། སྤྱོད་ལམ་དང་། རྗེས་ཆགས་ཀྱི་རྣལ་འབྱོར་དང་བརྒྱད་ལས། རབ་བྱུང་
གི་རྟེན་ཅན་གྱི་རྣལ་འབྱོར་པས་ཉམས་སུ་ལེན་རྒྱུ་ནི་དང་པོ་བདུན་པོ་དེར་ངེས་ལ། དེའི་
ནང་ནས་ཉལ་བ་དང་ལྡང་བ་སོགས་གཞན་དྲུག་ནི་ཡིག་ཆ་སྔ་མ་རྣམས་ནས་འབྱུང་་་་་་
བཞིན་ཉམས་སུ་བླངས་ཤིང་ངག་ལས་ཀྱང་ཤེས་པར་བྱའོ། །འདིར་དག་པ་དྲན་པའི་་་་་
རྗེས་ལ་སྔགས་ཀྱི་བཟླས་པ་ཉིད་འབྱུང་བས། དེ་བཤད་པར་བྱ་སྟེ། དེ་ལ་སྦྱང་གཞི་་་
ཐ་མལ་པའི་ངག་སྨྲ་བརྗོད་ལ་སོགས་པ་རྣམས་སྦྱོང་བྱེད་རྩ་སྔགས་སྙིང་པོ། ཉེ་སྙིང་་་་་་
སོགས་པའི་རྣམ་པར་བསྒྱུར་ནས་སྒོམ་པར་བྱེད་པ་ནི་བཟླས་པ་འཁོར་འདས་དབྱེར་མེད་་་་
དོ༑ །འདི་ནི་འབྲས་བུ་ལམ་བྱེད་ལྟར་ན་སྟོན་པ་སངས་རྒྱས་ནས་ཆོས་ཀྱི་འཁོར་ལ་་་་་་
བསྐོར་བ་མཚོན་པ་ཡིན་ནོ། །འདི་ལ་དོན་བཞི་སྟེ། །
བཟླས་བྱའི་སྔགས། བཟླས་པའི་ཚད། བཟླས་པའི་དུས་ཀྱི་དམིགས་པ།
དེ་ལྟར་བཟླས་པའི་དགོས་པའོ། །དང་པོ་ནི། བརྟག་པ་ཕྱི་མ་ལས། དོགས་པ་མེད་
པའི་སེམས་ཀྱིས་ནི། །འདི་ཡི་ལས་རྣམས་ཐམས་ཅད་བྱེད། །རིག་བྱེད་རྣམས་ཀྱི་དང་
པོ་སྦྱིན། ། ཟླ་ཕྱེད་ཐིག་ལེས་རྣམ་པར་བརྒྱན། །དེ་ནས་ཨབྷཱུ་ན་ནཱ་ཡ་ཞེས་སོགས་་་་
སྔགས་གསུངས་པའི་ཨོ་ནི་སྔགས་ཀྱི་མགོ་འདྲེན་པའམ། མཆོག་གི་དངོས་གྲུབ་སྟེར་བ་
347

ལ་འཇུག །ཨཏྟཱ་ན་ནཱ་ཡ། བརྒྱད་པའི་ཞལ་ཅན། པོ་གོནྡྷ་ཀེ་ཤ་ཝརྞ་ནེ། དབུ་སྐྲ་
དམར་སེར་གྱེན་དུ་བརྫེས་པ། ཙ་ཏུ་རྗིད་ཏི་ནེ་ཏཱ་ཡ། ཉི་ཤུ་རྩ་བཞིའི་སྤྱན་ཅན། ཁོ་
ཌ་ཤ་བྷཱ་ཛཱ་ཡ། བཅུ་དྲུག་གི་ཕྱག་ཅན། ཀྲྀཥཱ་ཛཱི་མཱུ་ཏ་ཝ་པུ་ཥ། སྐུ་མདོག་ཆར་སྤྲིན་་་
ལྟར་གནག་པ། ཀ་པཱ་ལ་མཱ་ལཱ་ནེ་ཀཱ་དྷཱ་རི་ཎེ། ཐོད་པའི་ཕྲེང་བ་དུ་མ་འཛིན་པ།
ཨདྨ་ཏ་ཀྲུ་ར་ཙིཏྟཱ་ཡ། བདག་ཉིད་ཀྱི་སེམས་ཁོང་ནས་འཁྲུགས་པ། ཨདྷེ་ནཱུ་དཾ་ཎྜི་ཎེ།
མཆེ་བ་ཟླ་བ་ཕྱེད་པ་ལྟ་བུ། ཨོ་ནི་འདིར་འགྲེལ་པ་ཀུ་མུ་ཏ་ལས་མ་བཤད་ཀྱང༌། རྩ་་་
རྒྱུད་ཀྱི་རྒྱ་དཔེ་འགའ་ཞིག་དང་། སྒྲུབ་ཐབས་མཚོ་སྐྱེས་དང་། རིན་ཆེན་འབར་བ་་་་
ལས་གསུངས་པས་བླ་མ་གོང་མ་རྣམས་བཞེད། དོན་ནི་སྔར་བཞིན། མཱ་ར་ཡ་མཱ་ར་ཡ།
སོད་སོད། ཀཱ་ར་ཡ་ཀཱ་ར་ཡ། གྱིས་གྱིས། གཛ་ཡ་གཛ་ཡ། སྒྲོགས་སྒྲོགས།
ཏཛ་ཡ་ཏཛ་ཡ། རྟོགས་རྟོགས། ཤོཥ་ཡ་ཤོཥ་ཡ། སྐེམས་སྐེམས། གང་ན།
སལྟ་སཱ་ག་རཱན། རྒྱ་མཚོ་བདུན། བནྡྷ་བནྡྷ་ཆིངས་ཆིངས། གང་ན། ནཱ་ག་ཨ་་་
ཀཱ་ན། ཀླུ་བརྒྱད། གྲོསྐྱ་གྲི ། བཟུང་བཟུང་། གང་ན། ཤ་ཏུན། དགྲ་བོ། །
ཧ་ཧཱ་སོགས་བཅུ་གཉིས་ནི་ཡབ་ཀྱི་སྔགས་ཀྱི་དངོས་གཞི་ཡིན་ཏེ། ཡུམ་གྱི་ཨཱ་ལིའི་དོད་་་་
དང་མཚུངས་གསུངས། ཕཊ་ནི་འགས་པ། སྭཱ་ཧཱ་ནི་གཞི་ཚུགས། ཞེས་པའོ། །
སྙིང་པོ་དང་ཉེ་སྙིང་གཉིས་ནི་རྩ་རྒྱུད་ཀྱི་སྔགས་ལེ་ལས་གསུངས། ཨོཾ་ནི་སྔར་བཞིན། །
པི་ཙུ་བཛྲ་ནི་འཇམ་པའི་རྡོ་རྗེ། ཧཱུྃ་གསུམ་ནི་སྐུ་གསུང་ཐུགས། ཕཊ་དང་སཱ་ཧཱ། །
སྔར་དང་འདྲ། བཛྲ་ཀཎྜ་རི་རྡོ་རྗེ་གྲི་གུག །ཧེ་བཛྲ་ཡ། ཀྱི་རྡོ་རྗེའི་བཀས་ཞེས་པ་སྟེ་
རྡོ་རྗེས་ཐམས་ཅད་འཇོམས་པ་ལྟར་སྟོང་ཉིད་རྟོགས་པའི་ཡེ་ཤེས་ཀྱིས་མཚན་མ་དང་རྣམ་་་་
པར་རྟོག་པ་ཐམས་ཅད་འཇོམས་ཤིག་ཅེས་པའོ། །ཧཱུྃ་གསུམ་དང་ཕཊ་སོགས་ནི་སྔར་་་་་
བཞིན་འདྲ། ཡུམ་དང་འཁོར་རྣམས་ཀྱི་བསྙེན་སྔགས་ཚིག་ཟིན་ལ་མ་གསུངས་ཀྱང་ཡུམ་་
གྱི་ཨཱ་ལི་དང་། གོ་ཙི་ལ་སོགས་པའི་འཁོར་གྱི་ལྷ་མོ་རྣམས་ཀྱི་ས་བོན་ལ་དེ་ཉིད་ལྔ་་་་
སྔགས་སྤེལ་བར་གསུངས་པ་འདིས་བསྟན་པ་ཡིན་ཏེ། བརྟག་པ་དང་པོའི་ལེའུ་གཉིས་་
པ་ལས། སྔགས་ཐམས་ཅད་ཀྱི་རྐང་པ་དང་པོ་ནི་ཨོ་གྱི་རྣམ་པ་དང༌། མཐར་ནི་སྭཱ་ཧ་་་
དང་ཧཱུཾ་ཕཊ། རྣམས་ནི་ནང་དུ་གཞུག་གོ །ཞེས་གསུངས་པའི་ཕྱིར། གཉིས་པ་་་་་་
348

མཚན་མའི་བསྙེན་པ། དུས་ཀྱི་བསྙེན་པ། གྲངས་ཀྱི་བསྙེན་པ་དང་གསུམ། དང་པོ་
ནི་རབ་ཡི་དམ་ལྷའི་སྣང་བ་དངོས་སུ་ཐོབ་པ། འབྲིང་རྡོ་རྗེ་དྲིལ་བུ་ནམ་མཁའ་ལ་འཇོག་་
ནུས་པ། མཐའ་མ་རྨི་ལམ་དུ་སྣང་བ་ཐོབ་པའོ། །གཉིས་པ་ནི། རབ་ལོ་དྲུག །
འབྲིང་ཟླ་བ་དྲུག །ཐ་མ་ཞག་བདུན་ནོ། །གསུམ་པ་ནི། རབ་གཙོ་བོ་ལ་བཞིན་་་་་
འབུམ༑ འཁོར་རྣམས་ལ་བཞི་ཁྲི་རེ། འབྲིང་གཙོ་བོ་ལ་བཞི་ཁྲི། འཁོར་རྣམས་ལ་་
བཞི་སྟོང་རེ། ཐ་མ་གཙོ་བོ་ལ་བཞི་སྟོང་། འཁོར་རྣམས་ལ་བཞི་བརྒྱ་རེ་བཟླ།
གྲངས་ཀྱི་འབྲིང་དང་མཐའ་མ་གཉིས་དང་། དུས་ཀྱི་མཐའ་མ་ཞག་བདུན་གྱི་བསྙེན་པ་
ནི༑ གཞིའི་བསྙེན་པ་ཡོངས་རྫོགས་མ་ཡིན་གྱི། བསྙེན་པ་ཁ་གསོ་ཙམ་ཡིན་ནོ། །
དེ་ལྟར་དུས་ཀྱི་བསྙེན་པ་ཟླ་བ་དྲུག་གམ། གྲངས་ཀྱི་བསྙེན་པ་བཞི་འབུམ་ལ་སོགས་པ་
ཁ་སྐོང་གི་སྦྱིན་སྲེག་དང་བཅས་པ་མཐར་ཕྱིན་ནས། དབང་བསྐུར་བ་དང་། ར་་་་་
གནས་དང་། སྦྱིན་སྲེག་ལ་སོགས་པ་རྡོ་རྗེ་སློབ་དཔོན་གྱི་ལས་རྣམས་བྱ་བར་རུང༌།
བསྙེན་པ་མཐར་མ་ཕྱིན་པར་དབང་བསྐུར་སོགས་ཀྱི་ལས་བྱས་ན། ཡན་ལག་གི་ལྟུང་བ་་
འབྱུང་ཞིང་། རང་ཉིད་འཇོམས་པའི་ཉེས་པ་ཆེན་པོར་འགྱུར་ཏེ། བསྙེན་སོགས་་་་་
ལེགས་པར་མ་བྱས་པར། །དཀྱིལ་འཁོར་ལས་ལ་འཇུག་པ་དང་། །ཞེས་དང་། །
ནག་པོ་དཀྱིལ་ཆོག་ལས། ལྷ་རྣམས་བསྙེན་པར་མ་བྱས་ན། །བདག་ཉིད་རྣམ་པ་སུན་
འབྱིན་ཡིན། །ཞེས་དང་། རྒྱུད་ལས་ཀྱང་གསང་སྔགས་མ་བཟླས་མི་འགྲུབ་ཅིང་། །
སྦྱིན་སྲེག་མ་བྱས་འབྲས་མི་འབྱིན། །བསྙེན་པ་འབུམ་ཕྲག་གཅིག་ལ་ནི། །སྦྱིན་སྲེག་་་
ཁྲི་ཕྲག་བྱ་བར་བཤད། །ཅེས་གསུངས་པའི་ཕྱིར། འོ་ན་བདེ་ཀྱེ་གསང་གསུམ་ལ་་་་་
སོགས་པ་མཆོག་སྒྲུབ་པའི་དཀྱིལ་འཁོར་དེ་དང་དེར་དབང་བསྐུར་བ་ལ་དེ་དང་དེའི་གན་་་་
བསྙེན་མཐར་ཕྱིན་པ་བྱེད་དགོས་སམ་ཞེ་ན། སྤྱིར་བཏང་ལ་དགོས་ཤིང་། དམིགས་་་་
བསལ་ལ་མཐའ་གཅིག་ཏུ་དགོས་པའི་ངེས་པ་མེད་དེ། ཀྱེ་རྡོ་རྗེའི་གཞི་བསྙེན་མཐ་་་་་
ཕྱིན་ནས་འཁོར་ལོ་བདེ་མཆོག་གི་དབང་ཐོབ་ཅིང་བདེ་མཆོག་གི་བསྙེན་པ་མ་སོང་བའི་་་་་་
རྣལ་འབྱོར་པ་དེས་བདེ་མཆོག་གི་དབང་བསྐུར་བ་ལ་སོགས་པའི་སློབ་དཔོན་གྱི་ལས་བྱ་་་་
བར་རུང་བ་ཙམ་ཡིན་པའི་ཕྱིར་ཏེ། ཀྱེ་རྡོར་འགྲུབ་པས་དོན་གྱི་བདེ་མཆོག་ཀྱང་འགྲུབ་་་
349

པའི་ཕྱིར། དེ་སྐད་དུ། བདག་ཉིད་ཆེན་པོ་ས་པཎ་གྱིས་བཀའ་གདམས་དོ་ཀོར་བ་་་
དྲིན་ལན་ལས། མཆོག་སྒྲུབ་ཡེ་ཤེས་ལྷ་རྣམས་ནི། །ཐམས་ཅད་ཐུགས་རྒྱུད་གཅིག་་་་་
པས་ན། །གཅིག་འགྲུབ་པས་ནི་ཐམས་ཅད་འགྲུབ། །ནོར་སྒྲུབ་ལ་སོགས་ཐུན་མོང་གི །
དངོས་གྲུབ་ལྷ་རྣམས་དེ་ལྟ་མིན། །ཞེས་གསུངས་པ་ཡིན་ནོ། །འོ་ན་བཞི་འབུམ་་་་་
སོགས་པ་བཟླ་དགོས་ན། རྩ་རྒྱུད་ལས། དཀྱིལ་འཁོར་བདག་པོའི་བཟླས་པ་འབུམ། །
དཀྱིལ་འཁོར་ཅན་གྱི་དེ་བཞིན་ཁྲི། ཞེས་དང་། བཟླས་པ་འབུམ་གྱི་རྣལ་འབྱོར་བདག །
ཞེས་གསུངས་པ་ཇི་ལྟར་ཡིན་ཞེ་ན། དེ་ནི་རྫོགས་ལྡན་གྱི་དུས་སུ་སྔགས་ཀྱི་ནུས་པ་་་་
འབྱིན་སླ་བས་དེ་ཙམ་ལ་དགོངས་པ་ཡིན་གྱི། རྩོད་དུས་སུ་ནི་བཞི་འགྱུར་དུ་བཟླ་དགོས་
པ་ཡིན་ཏེ། བདེ་མཆོག་སྡོམ་འབྱུང་ལས། རྫོགས་ལྡན་ལ་ནི་བཟླས་བྱ་གཅིག །
གསུམ་ལྡན་ལ་ནི་གཉིས་བཟླས་བྱ། །གཉིས་ལྡན་ལ་ནི་གསུམ་རབ་བརྩོན། །རྩོད་་་་
ལྡན་བཟླས་པ་བཞི་འགྱུར་རོ། །ཞེས་གསུངས་པས་སོ། །
གསུམ་པ་བཟླ་དུས་ཀྱི་དམིགས་པ་ནི། ཡུམ་གྱི་ཐུགས་ཀའི་ཨོཾ་ལས་ཨཉྫ་ལ་་་་་
སོགས་པའི་སྔགས་ཀྱི་ཕྲེང་བ་བསྟར་ལ་བརྒྱུས་པ་ལྟ་བུ་ཁ་དོག་དཀར་པོ་འོད་ཟེར་འཕྲོ་་་་
བཞིན་པ་མཆེད། འོད་ཟེར་དེས་ལུས་ཀྱི་ནང་གང་། སྡིག་སྒྲིབ་དག་པར་བསམས་ལ་་་་
སྔགས་བཟླ། དེ་ཡང་སྔགས་འཕྲེང་དེས་ཡུམ་གྱི་སྐུའི་དབྱིབས་བརྒྱུད། ཡུམ་གྱི་ཞལ་་་་
ནས་ཡབ་ཀྱི་ཞལ་དུ་ཞུགས། ཡབ་ཀྱི་སྐུའི་དབྱིབས་བརྒྱུད་རྡོ་རྗེའི་ལམ་ནས་ཡུམ་་་་་
མཁའ་ནང་དུ་ཞུགས། ཡང་ཡུམ་གྱི་སྐུའི་དབྱིབས་བརྒྱུད་པ་སོགས་ཚུར་འཁོར་གྱི་་་་་
དམིགས་པ་བྱའོ། །དེ་ནི་རླུང་བརྟན་པའི་ཕྱིར་ཡིན་ལ། བྱང་སེམས་བརྟན་པའི་ཕྱིར་་་
དུ་བཟླ་ན་ཡབ་ཀྱི་ཐུགས་ཀའི་ཧཱུྃ་ལས་སྔགས་འཕྲེང་འཕྲོས། ཡབ་ཀྱི་སྐུ་སྟོད་ཀྱི་ནང་ག་་་་
དབྱིབས་བརྒྱུད་ཡབ་ཀྱི་ཞལ་ནས་ཡུམ་གྱི་ཞལ་དུ་ཞུགས་པ་སོགས་ཕར་འཁོར་བྱའོ། །
གཞིའི་བསྙེན་པ་དང༌e
 ། དུས་རྒྱུན་གྱི་བཟླས་པ་ལ། སྔགས་ཕྲེང་ཁ་དོག་དཀར་པོ། །
རབ་གནས་སོགས་རྒྱས་པ་ལ་ཁ་དོག་སེར་པོ་དབྱིབས་སྒོ་ཚུགས་ལྟ་བུ། དབང་ལ་་་་་་
དོག་དམར་པོ་ལྕགས་སྒྲོག་ལྟ་བུ། མངོན་སྤྱོད་ལ་ཁ་དོག་ནག་པོ་སྲད་བུ་བསྒྲིལ་བ་ལྟ་
བུའོ༑ །འཁོར་རྣམས་ཀྱི་སྔགས་བཟླ་བའི་ཚེ། འཁོར་བའི་དམིགས་པ་སྔ་མ་བཞིན་་་་་
350

བྱས་ལ། སྔགས་ཀྱི་འོད་ཟེར་དེས་གང་གི་སྔགས་བཟླ་བར་བྱ་བའི་ལྷ་མོ་དེ་དང་དེ་ལ་་་་་
ཕོག་པས་དེ་དབང་དུ་འདུ་ཞིང་འཕྲིན་ལས་ལ་བསྐུར་བར་བསྒོམ་ལ་བཟླས་པ་བྱའོ། །
གཞིའི་བསྙེན་པ་ལ། ཨཥྛ་ལ་བཞི་འབུམ་དང་། སྙིང་པོ་ཉེ་སྙིང་གཉིས་ལ་གྲངས་ཚད་་
དངོས་བསྟན་ལ་མེད་པས་ཇི་ལྟར་རིགས་པ་དང༌། ཡུམ་དང་འཁོར་གྱི་ལྷ་མོ་བརྒྱད་ལ་ཁྲི་
ཚོ་བཞི་རེ་བཟླས་པས་གཞི་བསྙེན་འགྲུབ་པ་ཡིན་ནོ། །བཞི་པ་བཟླས་པའི་དགོས་པ་ནི།
འདི་ཡིས་ལས་རྣམས་ཐམས་ཅད་བྱེད་ཅེས་གསུངས་པ་ལྟར། གཞི་བསྙེན་སྦྱིན་སྲེག་དང་
བཅས་པ་མཐར་ཕྱིན་ནས། དབང་བསྐུར་བ་དང་རབ་གནས་ལ་སོགས་པའི་རྡོ་རྗེ་སློབ་་་
དཔོན་བྱ་བར་རུང་། ལས་ཚོགས་རབ་འབྱམས་བསྒྲུབ་པ་ལ་དབང་། མཆོག་དང་ཐུན་
མོང་གི་དངོས་གྲུབ་ཐམས་ཅད་ཀྱང་འགྲུབ་པ་ཡིན་ཏེ། བདག་ཉིད་ཆེན་པོ་ས་པཎ་གྱིས།
སངས་རྒྱས་འཕྲིན་ཞུ་ལས། ཆོ་ག་བཞིན་དུ་སྔགས་བཟླས་ན། །གསང་སྔགས་རྒྱལ་པོ་
ཚེ་འདིར་འགྲུབ། །ཅེས་གསུངས་པའི་ཕྱིར། སྦྱང་གཞི་སྦྱོང་བྱེད་འཕྲོད་པའི་བསྐྱེད་་་་་
རིམ་གྱི། །ཐབས་མཁས་གསེར་གྱི་རྩིབས་ལྡན་ང་ལས་ནུ། །འཁོར་བའི་རྩ་བ་ཀུན་་་་
རྟོག་གཡུལ་བཅོམ་ནས། །ཐར་པའི་གདུགས་གཅིག་ཉིད་ཀྱིས་ཀུན་ཁྱབ་སྣོན། །
དབང་ཐོབ་དམ་ཚིག་ལམ་གྱི་སྲོག་བཟུང་ནས། །རིམ་གཉིས་གནད་ལ་རྣམ་དཔྱོད་མིག་་་་
ཡངས་ཤིང་། །བྱིན་རླབས་བླ་མའི་རྣལ་འབྱོར་སྙིང་ལ་སྨིན། །ཅི་བྱས་དགེ་བའི་ལང་་་་
ཚོ་དར་བར་ཤོག །གསང་ཆེན་ཆོས་ཀྱི་བདུད་རྩི་ཡིས། །སྐལ་བཟང་འགྲོ་བའི་ངལ་་་་་
འཚོ་མཁན། །ཡོངས་འཛིན་བླ་མའི་བཀའ་དྲིན་ལས། །ལམ་འདིར་ཡིད་ཆེས་འཕྲོག་་་་
མེད་སྐྱེས། །དེ་ལྟར་དཔལ་ཀྱེ་རྡོ་རྗེའི་བསྐྱེད་པའི་རིམ་པའི་རྣམ་པར་བཤད་པ་འདི་ནི།
ཐམས་ཅད་མཁྱེན་པ་དཔལ་མང་དུ་ཐོས་པ་ཀླུ་སྒྲུབ་རྒྱ་མཚོའི་ཞལ་སྔ་ནས་དང་། ཡོངས་
འཛིན་བླ་མ་མཁན་ཆེན་དབང་ཕྱུག་དཔལ་བཟང་པོའི་བཀའ་དྲིན་ལས་ལམ་འདིར་བློ་་་་
སྣང་བ་ཅུང་ཟད་གསལ་བ། རྗེ་བཙུན་བླ་མ་རྣམས་ཀྱི་བྲན་དུ་གྱུར་པ་དགེ་སློང་ངག་་་་་
དབང་ཆོས་ཀྱི་གྲགས་པས་ལྕགས་ཕོ་འབྲུག་གི་ལོའི་ས་ག་ཟླ་བའི་ཚེས་ཉེར་གཅིག་ལ་སྤུ་་་་
དཀར་བླ་བྲང་རྫོང་གི་རང་གི་བསམ་གཏན་གྱི་ཁང་བུར་སྦྱར་བའི་ཡི་གེ་པ་ནི་ཉི་ཤར་་་་་་
བསོད་ནམས་ཆོས་སྐྱོང་གིས་གུས་པས་བགྱིས་པའོ།། །།སརྦ་མངྒ་ལཾ།། །།༈ ཨོཾ་སྭ་
351

སྟེ༑ དགེས་རྡོར་མན་ངག་ལུགས་ཀྱི་ཕྱི་བསྐྱེད་རིམ། །རྣམ་བཤད་ངག་དབང་ཆོས་ཀྱི་་
གྲགས་པ་ཡི། །མཁྱེན་བརྩེའི་ཉིན་བྱེད་ལས་འཕྲོས་གསང་ཆེན་ལམ། །སྟོན་བྱེད་འོད་
ཀྱི་ཕྲེང་བའི་གཞུང་རྒྱས་བསྡུས། །བསྟན་དང་ཉམས་སུ་ལེན་པའི་གང་ཟག་ལ། །ཕན་
འདོད་ལྷག་བསམ་ཀུནྡའི་ལང་ཚོ་ལྟར། །རྣམ་པར་དཀར་བས་དཔལ་ལྡན་ལྷུན་གྲུབ་་་་
སྟེང་༑ །སྤར་དཔོན་ཕན་བདེའི་མིང་གིས་སྤར་དུ་བསྒྲུབས། །དགེ་བས་བླ་མའི་ཞབས་
བསྟན་ཐུགས་དགོངས་རྫོགས། །བདག་སོགས་འགྲོ་ཀུན་ཚོགས་རྫོགས་སྒྲིབ་གཉིས་་་་་
བྱང་༑ །ས་དང་ལམ་བགྲོད་སྙིང་པོ་ཀྱེ་རྡོ་རྗེའི། །གོ་འཕང་མངོན་གྱུར་དོན་གཉིས་་་་་
མཐར་ཕྱིན་ཤོག །ཅེས་ཡོན་སྦྱོར་བ་པོ་རང་ཉིད་ཀྱིས་སྤར་དུ་ལེགས་པར་གྲུབ་པ་་་་
མཇུག་བྱང་སྨོན་ཚིག་ཏུ་སྦྱར་བ་དེ་དེ་བཞིན་དུ་འགྲུབ་པའི་རྒྱུར་གྱུར་ཅིག། །།སརྦ་མངྒ་་་
ལཾ༑། །།
352

༄༅། །དཔལ་ཀྱེ་རྡོ་རྗེའི་མན་ངག་ལུགས་
ཀྱི་ཕྱི་བསྐྱེད་པའི་རིམ་པའི་རྣམ་པར་བཤད་
པའི་ཟིན་བྲིས་གསང་ཆེན་སྟོན་པའི་འོད་
འཕྲེང་ཞེས་བྱ་བ་བཞུགས་སོ།། །།
ངག་དབང་ཆོས་ཀྱི་གྲགས་པ།
353

༄༅། །འཆད་རྩོད་རྩོམ་གསུམ་ལེགས་བྱས་རིན་ཆེན་ཁྲིར། །རྒྱུད་དང་མན་་་་
ངག་ཆོས་ཀྱི་རྒྱལ་སྲིད་ལ། །དབང་བསྒྱུར་སྲིད་འདིར་འགྲན་པའི་ཟླ་གཞན་བྲལ། །
ཀླུ་སྒྲུབ་རྒྱ་མཚོའི་ཞབས་ཀྱི་མཁྱེན་བརྩེས་སྐྱོངས། །མཁས་དང་གྲུབ་པའི་དབང་ཕྱུག་ལྷ་
བརྒྱའི་གཙུག །མངོན་པར་མཐོ་བའི་གཟི་བྱིན་དཔལ་གྱི་མགྲིན། །སྨིན་གྲོལ་ལམ་་་་་
སྟོན་སྐལ་བཟང་འགྲོ་བའི་མིག །རྗེ་བཙུན་བླ་མའི་ཞབས་པད་གཙུག་ན་རྒྱལ། །རྣམ་
ཀུན་མཁྱེན་པའི་དེ་ཉིད་རབ་དགའི་གཞིར། །རྣམ་གྲོལ་མཆོག་གི་རོ་བརྒྱ་དར་བ་་་་་
དཔྱིད༑ ། 
1 |
རྣམ་དཀར་བཟང་པོའི་དགེ་ལེགས་སྟོང་གསུམ་ཁེངས། །རྡོ་རྗེ་འཆང་དངོས་
ཨེ་ཝཾ་པ་དེར་འདུད། །སྔོན་བསག་བསོད་ནམས་དཔུང་པ་ནས་གཏམས་པའི། ། ་་་་
བའི་སེང་གེ་ལུང་རིགས་གད་རྒྱང་སྒྲས། །ལོག་སྨྲའི་གཉིས་འཐུང་སྐྱེ་བའི་ཕ་རོལ་་་་་་
བསྒྲལ༑ །ཀུན་མཁྱེན་མཁས་པའི་དབང་པོ་སྲིད་ན་བསྔགས། །རྒྱུད་དང་མན་ངག་་་་་་
འཆད་རྩོད་རྩོམ་པའི་ཁྲིར། །དཀོན་མཆོག་མཁྱེན་པའི་མཛད་ཕྲིན་རྒྱུད་མང་སྟོང་། །
རྣ་བའི་བདུད་རྩིར་དགེ་ཚོགས་ལྷུན་གྱིས་གྲུབ། ། ཨེ་ཝཾ་བསྟན་པའི་གསལ་བྱེད་གང་དེས་
Aསྐྱོངས༑ །བསྐྱེད་རིམ་འཆི་མེད་གཞོན་ནུ་ཡི། །ལང་ཚོ་ཀུན་གསལ་ནོར་བུའི་རྒྱུན། །
ཐིགས་འཕྲེང་བླ་མའི་གསུང་གི་བཅུད། །མ་སྨད་དོན་བཟང་འདི་ན་ཤར། །ཞེས་་་་་
མཆོད་བརྗོད་དང་དམ་བཅའ་སྔོན་དུ་བཏང་ནས། གཉིས་པ་ལམ་གྱི་ཉམས་བསྐྱེད་པའི་་་་
ཕྱིར༑ ལུས་ཐབས་རྒྱུད་ལ་དབང་བཞི་དང་རྗེས་སུ་འབྲེལ་བའི་ལམ་བསྒོམ་པ་ལ།
བུམ་དབང་དང་འབྲེལ་བའི་ལམ་བསྒོམ་པ་སོགས་བཞི་ཡོད་པ་ལས། དང་པོ་བུམ་དབང་
གི་ལམ་ནི་བསྐྱེད་རིམ་ཡིན། འདི་ལ་ཕྱི་བསྐྱེད་རིམ་དང་། ནང་གི་བསྐྱེད་རིམ་གཉིས།
དང་པོ་ལ། ཐོས་བསམ་གྱིས་སྒྲོ་འདོགས་གཅོད་པ་དང་། བཅད་དོན་ཉམས་་་
སུ་ལེན་པ་གཉིས། དང་པོ་ལ། བཀའ་སྲོལ་རྣམ་བཞི་འབྱུང་ཁུངས་ངེས་བྱས་ཏེ། །
དཀྱིལ་འཁོར་གྲངས་ཀྱི་བསྒྲུབ་བྱ་ངོས་བཟུང་ནས། །སྦྱོར་དངོས་རྒྱས་བསྡུས་སྒོ་ནས་་་་་
སྒྲུབ་བྱེད་བཤད། །ལུང་རིགས་གཉིས་ཀྱི་གཙོ་བོ་བསྒྲུབ་བྱས་ནས། །དེ་ཉིད་མངོན་་་་
རྟོགས་བཅུ་བཞིའི་རྟོགས་པ་བསྐྱེད། །རྣལ་འབྱོར་རྣམ་བཅུའི་ཉམས་སུ་ལེན་པའི་ཐབས། །
སྦྱང་གཞི་སྦྱོང་ཞིང་ལམ་བྱེད་རྣམ་བཞི་ཡི། །ལམ་བྱེད་ཚུལ་འདི་བིརླའི་མན་ངག་ཡིན། །
354

ཅེས་པ་ལྟར་གྱི་བདུན་ལས། དང་པོ་ནི། རྗེ་བཙུན་ས་སྐྱ་པ་ཆེན་པོ་ལ་བཀའ་བས་་་་་
པའི་ཀྱེ་རྡོ་རྗེའི་ལམ་སྲོལ་ལ། གཞུང་འགྲེལ་ལ་བརྟེན་པ་གསུམ། མན་ངག་ལ་བརྟེན་
པ་གཅིག་སྟེ་བཞི་ཡོད་པ་ལས། དང་པོ་གཞུང་འགྲེལ་ལ་བརྟེན་པ་གསུམ་ནི། རྗེ་་་་
བཙུན་ཆེན་པོས། བིདྨའི་རྗེས་འབྲང་ཌོམྦྷིའི་སྐོར། །ཡན་ལག་མེད་རྗེ་པདྨའི་སྐོར། །
དམ་ཚིག་རྡོ་རྗེ་ནག་པོའི་སྐོར། །གཙོ་ཆེའི་ཆོས་སྣ་སུམ་ཅུ་དགུ། །ལམ་སྐོར་དགུ་་་་་
ཁྱད་པར་རོ། །ཞེས་པ་ལྟར། དང་པོ་ནི། བླ་མ་བིརླུའི་རྗེས་སུ་འབྲང་བ། ཌོམྦྷི་་་
ཧེ་རུ་ཀའི་ཆོས་སྐོར་ལ། བདག་མེད་མའི་སྒྲུབ་ཐབས་བདུད་རྩི་འོད་ལ་སོགས་པ་ཆོས་སྣ་
ཉེར་གསུམ། གཉིས་པ་བླ་མ་ཡན་ལག་མེད་པའི་རྡོ་རྗེའི་རྗེས་སུ་འབྲང་བ། པདྨ་བཛྲ་་
གྱི་ཆོས་སྐོར་ལ། སྨིན་བྱེད་དབང་གི་ཆོ་ག་ནས་གླིང་མ། བསྐྱེད་རིམ་སྒྲུབ་ཐབས་མཚོ་
སྐྱེས་ལ་སོགས་པ་ཆོས་སྣ་བདུན། གསུམ་པ་བླ་མ་དམ་ཚིག་རྡོ་རྗེའི་རྗེས་སུ་འབྲང་བ་་་
ནག་པོ་ཤཱནྟ་བྷ་དྲའི་སྐོར་ལ། སྨིན་བྱེད་དཀྱིལ་འཁོར་གྱི་ཆོ་ག་གཞུང་འགྲེལ། བསྐྱེད་་
རིམ་ལྷ་དགུའི་སྒྲུབ་ཐབས་ལ་སོགས་པ་ཆོས་སྣ་བཅུ་གཉིས་ཏེ། ཀུན་དྲིལ་བ་བཞི་བཅུ་་་
ཞེ་གཉིས། དེ་རྣམས་ཀྱི་ནང་ནས་ཌོམྦི་པའི་ལྷན་ཅིག་སྐྱེས་གྲུབ་དང་། མཚོ་སྐྱེས་ཀྱི་་
བསྐྱེད་རྫོགས་གཉིས་ཏེ་གསུམ་ནི། ལམ་སྐོར་དགུའི་ནང་ཚན་ཡིན་པས་ཁྱད་པར་་་་་
ཆོས་སྣ་དང་ལྷག་མ་སུམ་ཅུ་རྩ་དགུ་ནི། གཞུང་གཙོ་ཆེ་བའི་ཆོས་སྣ་ཡིན་ནོ། །གཉིས་་་་
པ་མན་ངག་ལ་བརྟེན་པ་ནི། བླ་མ་བིརླུ་པའི་རྗེས་སུ་འབྲང་བ། ཤར་ཕྱོགས་ནག་པོ་
པའི་སྐོར་ལ། རྒྱུད་འཆད་པའི་གནས་སྐབས་ཀྱི་ཆོས་སྣའི་གྲངས་དང་། གསུང་ངག་་་་
ཉམས་སུ་ལེན་པའི་གནས་སྐབས་ཀྱི་ཆོས་སྣའི་གྲངས་གཉིས། དང་པོ་ལ། རྒྱུད་སྤྱི་ལ་
དགོས་པའི་སྡོམ་སོགས་དོན་ཚན་བཞི་ཡོད་པ་ནི། དག་ལྡན་ན་བཞུགས་པ་ལྟར་ཡིན་ནོ། །
གཉིས་པ་ལ། ཆོས་སྣ་དྲུག་ཅུ་འབྱུང་བ་ནི། རྗེ་བཙུན་ཆེན་པོའི་གླེགས་བམ་དཀར་་་་་
ཆག་ན་གསལ་བ་ལྟར་ཡིན་ནོ། །གཉིས་པ་ནི། རྩ་རྒྱུད་བརྟག་པ་གཉིས་པ་ལས།
སྐུ་གསུང་ཐུགས་ཀྱི་ཧེ་རུ་ཀ་གསུམ་སྙིང་པོ་ཀྱེ་རྡོ་རྗེ་རྒྱུ་འབྲས་གཉིས། བདག་མེད་མ་་་
དཀྱིལ་འཁོར་དང་དྲུག་གསུངས་ལ། བཤད་རྒྱུད་རྡོ་རྗེ་གུར་ལས། རིགས་སོ་་་་་
དབུས་དང་ཕྱོགས་བཞིར་བཞུགས་པ་ལ། འཁོར་ལྷ་མོ་རྣམས་ཀྱིས་བསྐོར་བའི་དཀྱིལ་་་་
355

འཁོར་ལྔ་དངོས་སུ་ཚང་བ་རིགས་བསྡུས་དང་། རིགས་ལྔ་རྐྱང་པ་སོ་སོ་ལ། འཁོར་ལྷ་
མོ་རྣམས་ཀྱིས་བསྐོར་བའི་དཀྱིལ་འཁོར་རིགས་གཅིག་ཁོ་ན་རིགས་རྐྱང་གཉིས། དང་་་་
པོ་ལ། རིགས་བསྡུས་རྒྱས་པ་དང་བསྡུས་པ་གཉིས། དང་པོ་ནི། འཁོར་ལྷ་་་་
བརྒྱད་བརྒྱད་ཀྱིས་བསྐོར་བ་ལྷ་ཞེ་ལྔ་མ། སྒོ་མ་བཞི་དང་བཅས་པས་ཞེ་དགུ་མ་ལྟ་་་་་
དང་༑ གཉིས་པ་ནི་འཁོར་ལྷ་མོ་བཞི་བཞིས་བསྐོར་བ་ལྷ་ཉེར་ལྔ་མ་ལྟ་བུའོ། །གཉིས་
པོ་དེ་ལ་གཙོ་བོ་གོ་འཕོ་བའི་སྒོ་ནས་མི་བསྐྱོད་པ་དབུས་སུ་བཞུགས་པ་དང་། རིན་འབྱུང་
དབུས་སུ་བཞུགས་པ་སོགས་ལྔ་ལྔར་དབྱེ་བས་བཅུ་ཐམ་པ། བཅུ་པོ་རེ་རེ་ལ། Pསྐུ་-t
གསུང་ཐུགས་སྙིང་པོ་ཀྱེ་རྡོ་རྗེ་དང་བཞི་བཞིར་དབྱེ་བས་བཞི་བཅུ་ཐམ་པ། ཡང་རིགས་་་་
རྐྱང་ལ་ཡང་རྒྱས་པ་དང་བསྡུས་པ་གཉིས། དང་པོ་ནི། འཁོར་ལྷ་མོ་བརྒྱད་བརྒྱད་་་་་
ཀྱིས་བསྐོར་བ་ལྷ་དགུ་མ་ལྟ་བུ་དང་། གཉིས་པ་ནི། འཁོར་ལྷ་མོ་བཞི་བཞིས་བསྐོར་་་
བ་ལྷ་ལྔ་མ་ལྟ་བུའོ། །གཉིས་པོ་དེ་ལ་ཡང་མི་བསྐྱོད་པ་དབུས་སུ་བཞུགས་པ་དང༌།
རིན་འབྱུང་དབུས་སུ་བཞུགས་པ་སོགས་ལྔ་ལྔར་དབྱེ་བས་བཅུ་ཐམ་པ། བཅུ་པོ་རེ་རེ་ལ་་
སྐུ་གསུང་ཐུགས་སྙིང་པོ་ཀྱེ་རྡོ་རྗེ་དང་བཞི་བཞིར་དབྱེ་བས་བཞི་བཅུ་སྟེ་བརྒྱད་ཅུ། དེའི་་་་
སྟེང་དུ་བདག་མེད་མ་ལྷ་བཅུ་གསུམ་མའི་དཀྱིལ་འཁོར་དང་། བཅོ་ལྔ་མའི་དཀྱིལ་་་་་
འཁོར་གཉིས་བསྣན་པས་གུར་ལས་གསུངས་པའི་དཀྱིལ་འཁོར་བརྒྱད་བཅུ་རྩ་གཉིས།
བཤད་རྒྱུད་ཐུན་མོང་བ་སམྦུ་ཊི་ལས། སྐུ་གསུང་ཐུགས་སྙིང་པོ་ཀྱེ་རྡོ་རྗེ། བདག་མེད་་
མ༑ ཡེ་ཤེས་མཁའ་འགྲོ། དྲག་པོ་གདན་ཅན། རྡོར་དབྱིངས་ཏེ་བརྒྱད་དངོས་སུ་་་
འབྱུང་ལ། རྡོར་དབྱིངས་ལ་གཙོ་བོ་གོ་འཕོ་བའི་སྒོ་ནས་ལྔར་འགྱུར་བས་བཅུ་གཉིས་ཏེ། །
སྔར་གྱི་དེ་དག་དང་བསྡོམས་པས་དགེས་པ་རྡོ་རྗེ་རྒྱུད་གསུམ་ལས་གསུངས་པའི་མཆོག་་་་
སྒྲུབ་པའི་དཀྱིལ་འཁོར་བརྒྱ་ཐམ་པ་འབྱུང་བ་ནི། རྗེ་བཙུན་ས་སྐྱ་པ་ཡབ་སྲས་རྣམས་ཀྱི་་
དགོངས་པ་བླ་ན་མ་མཆིས་པ་ཡིན་ནོ། །
གསུམ་པ་སྦྱོར་དངོས་རྒྱས་བསྡུས་སྒོ་ནས་སྒྲུབ་བྱེད་བཤད་པ་ལ། སྦྱོར་བ།
དངོས་གཞི། རྗེས་གསུམ། དང་པོ་ལ། སྔོན་འགྲོ་རྒྱས་པ་ནི། སྔོན་འགྲོ་ཚོགས་་་
གཉིས་བསག་པ་དང་། སྲུང་འཁོར་ཐུན་མོང་བ་དང་ཐུན་མོང་མ་ཡིན་པ་དཀྱུས་བཞིན་་་་
356

བསྒོམ་པའོ། །སྔོན་འགྲོ་འབྲིང་ནི། ཚོགས་གཉིས་བསག་པ་དཀྱུས་བཞིན་ལས། །
རིགས་ལྔའི་སྡོམ་བཟུང་འདོར་རམ་མི་འདོར་ཀྱང་རུང༌། སྲུང་འཁོར་ཐུན་མོང་བ་ཙམ་་་་་
བསྒོམ་ནས་ཐུན་མོང་མ་ཡིན་པ་མི་བསྒོམ་པའོ། ། སྔོན་འགྲོ་བསྡུས་པ་ནི། བསོད་་་་་
ནམས་ཚོགས་བསག་ཚད་མེད་བཞི་ཙམ་ལ་བསྡུས་ནས། ཡེ་ཤེས་ཚོགས་བསག་་་་་་
བཞུགས་ཏེ། སྲུང་འཁོར་ཐུན་མོང་བ་ཙམ་བསྒོམ་པའོ། །གཉིས་པ་དངོས་གཞི་ལ།
ཏིང་ངེ་འཛིན་གསུམ་གྱི་ཆིངས། ཡན་ལག་དྲུག་གི་ཆིངས། ཡན་ལག་བཞིའི་ཆིང་
དང་གསུམ། དང་པོ་ནི། སམྦུ་ཊིའི་དགོངས་པ་ཡིན་ཏེ། དེ་ཉིད་ལས། དང་པོར་་
སྦྱོར་བའི་ཏིང་འཛིན་གྱིས། །རྣལ་འབྱོར་པས་ནི་སྙོམས་འཇུག་པ། །དེ་ནས་དཀྱིལ་་་་་
འཁོར་རྒྱལ་པོ་མཆོག །དེ་ནས་ཡང་ནི་ལས་རྒྱལ་མཆོག །ཅེས་གསུངས་པའི་ཕྱིར་རོ། །
གཉིས་པ་ནི། བཤད་རྒྱུད་རྡོ་རྗེ་གུར་གྱི་དགོངས་པ་ཡིན་ཏེ། གུར་ལས། སངས་་་་་
རྒྱས་གནས་ནས་རྫོགས་པ་དང༌། ། ཀུན་ཏུ་བཟང་པོའི་རང་བཞིན་དང་། །རང་གི་ལྷག་
པའི་ལྷར་སྒྲུབ་དང་། །མཆོད་བསྟོད་བདུད་རྩི་མྱང་ལ་སོགས། །རྣལ་འབྱོར་ཡན་ལག་་
དྲུག་ཏུ་གྲགས། །ཞེས་གསུངས་པའི་ཕྱིར། གསུམ་པ་ནི་རྩ་རྒྱུད་ཀྱི་དགོངས་པ་ཡིན་ཏེ། །
བརྟག་གཉིས་ལས། ཡང་ནི་སྟོང་པ་བྱང་ཆུབ་སྟེ། །གཉིས་པ་ལ་ནི་ས་བོན་བསྡུ། །
གསུམ་པ་ལ་ནི་གཟུགས་བརྙན་རྫོགས། །བཞི་པ་ལ་ནི་ཡིག་འབྲུ་འགོད། །ཅེས་་་་་
གསུངས་པའི་ཕྱིར། འོ་ན་ཡན་ལག་བཞི་པ་འདི་ཆོ་ག་རྒྱས་པ་མ་ཡིན་ནམ་ཞེ་ན། །
བསྐྱེད་ཆོག་གི་སྒོ་ནས་ཆོ་ག་རྒྱས་པ་ཡིན་ཞིང་། ཆིངས་ཀྱི་སྒོ་ནས་གྲངས་ཉུང་བས་་་་་
བསྡུས་པ་དང་། ཡན་ལག་དྲུག་པ་ནི་ཆིངས་ཀྱི་སྒོ་ནས་གྲངས་མང་བས་རྒྱས་པར་བཞག་་
གོ །གསུམ་པ་རྗེས་ནི། བཟླས་པ་དང་། ཐུན་མཚམས་ཀྱི་བྱ་བ་དང་། གཏོར་་་་་
མའི་རྣལ་འབྱོར་ལ་སོགས་པ་བདུན་ནི། མཆོག་ཐུན་མོང་གི་དངོས་གྲུབ་གང་བསྒྲུབ་ཀྱང་
དགོས་ལ། མཆོག་གི་དངོས་གྲུབ་བསྒྲུབ་པ་ལ་ནི་དག་པ་དྲན་པ་གཙོ་ཆེ་བར་རྗེ་བཙུན་རྩེ་
མོས་བཤད་དོ། །བཞི་པ་ནི། འོ་ན་མཆོག་སྒྲུབ་པའི་དཀྱིལ་འཁོར་བརྒྱ་ཐམ་པའི་ནང་
ནས༑ གང་གཙོ་བོ་ཡིན་སྙམ་ན། རྩ་རྒྱུད་བརྟག་གཉིས་དང་། གུར་ལས་གསུངས་་་
པ་ལ་ནི། སྙིང་པོ་ཀྱེ་རྡོ་རྗེ་ཞལ་བརྒྱད་ཕྱག་བཅུ་དྲུག་པའི་དཀྱིལ་འཁོར་དང་། བདག་་
357

མེད་ལྷ་མོ་བཅོ་ལྔའི་དཀྱིལ་འཁོར་གཉིས་གཙོ་བོ་ཡིན་ཏེ། བརྟག་གཉིས་ལས།
བདག་མེད་རྣལ་འབྱོར་ལྡན་པའམ། །ཡང་ན་ཧེ་རུ་ཀ་དཔལ་བརྩོན། །ཞེས་དང་།
དེའི་འགྲེལ་པ་དག་ལྡན་ལས། བདག་ནི་གང་ཟག་གི་བདག་དང་། ཆོས་ཀྱི་བདག་གོ །
དེ་མེད་པ་ནི་དེ་སྟོང་པ་སྟེ་ཞེས་པ་ནས། དེ་རྣམ་པ་གང་ལ་ལྡན་པ་ནི་བདག་མེད་རྣལ་་་་་
འབྱོར་ཏེ། ལེའུ་བརྒྱད་པར་བསྟན་པ་གང་ཡིན་པའོ། ། ཤཱི་ཧེ་རུ་ཀ་ཞེས་བྱ་བ་ནི།
ཤྲཱི་ནི་གཉིས་མེད་ཡེ་ཤེས་ཏེ། །ཞེས་པ་ནས། དེའི་རྣམ་པ་ཞལ་བརྒྱད་ཕྱག་བཅུ་དྲུག་་་་
པ་ཞབས་བཞི་པ་ལ་སོགས་པའི་མཚན་ཉིད་དང་ལྡན་པའོ། །ཞེས་གསུངས་པའི་ཕྱིར། །
བཤད་རྒྱུད་སམྦུ་ཊི་ནས་འབྱུང་བ་ལ། རྒྱུད་རང་རྐང་ཚུགས་པའི་ཉམས་ལེན་གྱི་དབང་དུ་
བྱས་ན་རྡོར་དབྱིངས་ཀྱི་དཀྱིལ་འཁོར་གཙོ་བོ་ཡིན་ཏེ། སམྦུ་ཊ་ལས། དེ་ནས་དཀྱིལ་་་་
འཁོར་རྒྱལ་པོ་མཆོག །རྡོ་རྗེ་དབྱིངས་དང་འདྲ་བས་ན། །རྡོ་རྗེ་དབྱིངས་ཞེས་བརྗོད་པ་
ཡིན༑ །ཞེས་གསུངས་པའི་ཕྱིར། ལྔ་པ་ནི། ཨཱ་ལི་ཀཱ་ལི་ལ་ལྟོས་པའི་མཉམ་སྦྱོར་་་་
དང་༑ མི་མཉམ་སྦྱོར། མི་བལྟོས་པའི་མི་མཉམ་སྦྱོར་གྱི་མངོན་བྱང་ལས་བསྐྱེད་པའི་་
མངོན་རྟོགས་གསུམ་ནི་རྩ་བའི་དབྱེ་བ་ཡིན་ལ། གསུམ་པོ་དེ་ལ། རྩ་རྒྱུད་ནས་་་་་་
གསུངས་པའི་བསྙེན་སྒྲུབ་ཡན་ལག་བཞིའི་ཆིངས་སྦྱར་ནས་གཙོ་འཁོར་ཐམས་ཅད་མངོན་་་
བྱང་ལྔ་ལས་བསྐྱེད་པ་ཡན་ལག་བཞི་པའི་ཕྱོགས་དང་། བཤད་རྒྱུད་ནས་གསུངས་པའི་་
ཡན་ལག་དྲུག་གི་ཆིངས་སྦྱར་ནས་རྒྱུ་རྡོ་རྗེ་འཛིན་པ་ཁོ་ན་མངོན་བྱང་ལས་བསྐྱེད་པ་ཡན་་་་་
ལག་དྲུག་པའི་ཕྱོགས་གཉིས་གཉིས་སུ་དབྱེ་བས་དྲུག །ཡན་ལག་བཞི་པའི་ཕྱོགས་་་་་
གསུམ་པོ་ལ་ཡང་འཁོར་གྱི་ལྷ་མོ་ཐིག་ལེའི་འགྲོས་དང་། ས་བོན་གྱི་འགྲོས་ཀྱིས་སྤྲོ་་་་
གཉིས་གཉིས་ཕྱེ་བས་དྲུག །ཡན་ལག་དྲུག་པའི་ཕྱོགས་གསུམ་པོ་ལ་ཡང་འཁོར་གྱི་ལྷ་་་
མོ་ས་བོན་འགྲོས་དང་། ལྷ་མོ་འགྲོས་གཉིས་གཉིས་སུ་ཕྱེ་བས་དྲུག་སྟེ་བཅུ་གཉིས།
དེའི་སྟེང་དུ་སྐད་ཅིག་ལས་བསྐྱེད་པ་དང་། ས་བོན་གྱིས་བསྐྱེད་པ་གཉིས་བསྣན་པས་་་་་
ཡབ་ཧེ་རུ་ཀའི་ཕྱོགས་ལ་མངོན་རྟོགས་ཚུལ་བཅུ་བཞི། དེའི་སྟེང་དུ་རྗེ་བཙུན་ཡུམ་་་་་
མངོན་རྟོགས་བསྣན་པས་མན་ངག་ལུགས་ལ་མངོན་པར་རྟོགས་པ་ཚུལ་བཅོ་ལྔར་འགྱུར་པ་
ཡོད་དེ། རྗེ་བཙུན་རིན་པོ་ཆེའི་བསྐྱེད་རིམ་གྱི་ཡིག་ཆུང་ལས། མངོན་པར་རྟོགས་པ་་་
358

བཅུ་བཞིའམ། བཅོ་ལྔར་སྣང་མོད་ཀྱི་རྒྱུད་ཉིད་ཀྱི་སྟེང་དུ་རྟོགས་པར་བྱའོ། །ཞེས་་་་་
གསུངས་པའི་ཕྱིར། དྲུག་པ་ནི། རྗེ་བཙུན་ས་སྐྱ་པ་ཆེན་པོས། དེ་ལ་ཀྱེ་ཡི་རྡོ་རྗེ་ཡི། །
རྣལ་འབྱོར་རྣམ་པ་གཉིས་ཡིན་ཏེ། །མཉམ་པར་བཞག་དང་མ་བཞག་དང་། །མཉམ་་་
བཞག་བསྐྱེད་རྫོགས་གཉིས་ཡིན་ཏེ། ། མ་བཞག་ཉལ་དང་ལྡང་དང་ཁྲུས། །བཟླས་་་་་
དང་གཏོར་མ་ཁ་ཟས་དང༌། །སྤྱོད་ལམ་རྗེས་ཆགས་རྣལ་འབྱོར་བརྒྱད། །ཞེས་་་་་
གསུངས་པ་ལྟར། བཅུ་ཡོད་པ་ལས། དང་པོ་བསྐྱེད་རིམ་རྣལ་འབྱོར་ལ་འདྲ་འབག་་་་
གི་སྒོ་ནས་ཁོག་ཕུག་པ། ངག་འདོན་མངོན་རྟོགས་ཀྱི་གོ་དོན་བཤད་པ་གཉིས། དང་་་་
པོ་ཐར་པའི་འདྲ་འབག་ལ་སྦྱར་བ་དང་། འཁོར་བའི་འདྲ་འབག་ལ་སྦྱར་བ་གཉིས། །
དང་པོ་ནི། འོ་སྐོལ་གྱི་སྟོན་པས་དང་པོར་བྱང་ཆུབ་མཆོག་ཏུ་སེམས་བསྐྱེད། བར་ད་་་་
བསྐལ་པ་གྲངས་མེད་གསུམ་དུ་ཚོགས་བསག་པ་རྣམས་ནི། སྐྱབས་འགྲོ་སེམས་བསྐྱེད་་་་
དང་༑ སྔོན་འགྲོ་ཚོགས་གཉིས་བསག་པ་རྣམས་ཀྱིས་ལམ་དུ་བྱེད། སྲོད་ལ་བདུད་་་་་་
བཏུལ་བ་ནི། སྲུང་བའི་འཁོར་ལོ་བསྒོམ་པས་ལམ་དུ་བྱེད། གང་དུ་སངས་རྒྱ་བལ་་་་་
ཞིང་སྦྱོང་བ་ནི། གཞལ་ཡས་ཁང་བསྒོམ་པས་ལམ་དུ་བྱེད༠
 ། འོག་མིན་ནམ། རྗེརྡོ་རྗེ་་་
གདན་གྱི་སྤོ་ལ་ཐོ་རངས་མངོན་པར་རྫོགས་པར་སངས་རྒྱས་པ་ནི། མངོན་བྱང་ལས། །
ལྷའི་རྣམ་པར་བསྐྱེད་པས་ལམ་དུ་བྱེད། ཁམས་གསུམ་ཆོས་ཀྱི་རྒྱལ་པོར་མངའ་གསོལ་་་
བ་དང་། མཆོད་བསྟོད་ཀྱི་གནས་སུ་གྱུར་པ་ནི། དབང་བསྐུར་བ་མི་བསྐྱོད་པའི་ཡན་་་་
ལག་དང་། མཆོད་བསྟོད་བདུད་རྩི་མྱང་བ་སོགས་ཀྱིས་ལམ་དུ་བྱེད། ཆོས་ཀྱི་འཁོར་་་་
ལོ་རིམ་པ་གསུམ་དུ་བསྐོར་བ་ནི། སྔགས་བཟླ་བས་ལམ་དུ་བྱེད། མྱ་ངན་ལས་འདས་
པ་ནི། དཀྱིལ་འཁོར་བསྡུ་བས་ལམ་དུ་བྱེད། སླར་ཡང་མཛད་པ་འཕྲིན་ལས་ཀྱི་་་་
འཁོར་ལོ་རྒྱུན་མི་ཆད་པ་ནི། ཐུན་མཚམས་ཀྱི་རྣལ་འབྱོར་སོགས་རྣལ་འབྱོར་གཞན་་་་་
གྱིས་ལམ་དུ་བྱེད་པ་ཡིན་ནོ། །དེས་ན་མངོན་པར་རྟོགས་པའི་རིམ་པ་འདི་ནི། ཡར་་་་
སངས་རྒྱས་ཀྱི་མཛད་པ་རྣམ་པར་ཐར་པ་དང་མཐུན་ཞིང་། དེ་ལམ་དུ་བྱས་པས་ཐོབ་་་
ནུས་པ་ཡིན་ནོ། །དེ་སྐད་དུ་རྗེ་བཙུན་གྱི་ལྗོན་ཤིང་ལས། མངོན་བྱང་གི་རིམ་པས་ལྷ་
རྣམ་པར་གྲུབ་པ་ནི། འོན་མིན་ནམ་རྡོ་རྗེ་གདན་དུ་སངས་རྒྱས་པ་དང་འདྲ། དབང་་་་
359

བསྐུར་བ་ནི། ཁམས་གསུམ་ཆོས་ཀྱི་རྒྱལ་པོར་མངའ་གསོལ་བ་དང་འདྲ། སྔགས་་་་་
བཟླ་བ་སོགས་ནི་ཆོས་ཀྱི་འཁོར་ལོ་བསྐོར་བ་སོགས་དང་མཐུན་ནོ། །ཞེས་གསུངས་སོ། །
གཉིས་པ་འཁོར་བའི་འདྲ་འབག་ནི། འཁོར་བའི་རྒྱུ་ལས་ཉོན་མོངས་གཉིས་ཡོད་པ་་་་་
ལས་༣ ལས་ཀྱི་ཉོན་མོངས་པ་ནི། བསོད་ནམས་ཚོགས་བསག་ཀྱིས་སྦྱོང་བར་བྱེད།
དེའི་རྒྱུ་ཉོན་མོངས་པའི་ཉོན་མོངས་པ་ནི། ཡེ་ཤེས་ཚོགས་བསག་དང་། སྲུང་བ་ལ་་་་་
འཁོར་ལོ་བསྒོམ་པས་སྦྱོང་བར་བྱེད། འབྲས་བུ་བདག་དང་བདག་གིར་འཛིན་པ་ལ།།
སྣོད་བཅུད་ཀྱི་འཇིག་རྟེན་གཉིས་ལས། དང་པོ་ནི། ཆོས་འབྱུང་དང་། གཞལ་ཡས་
ཁང་བསྒོམ་པས་སྦྱོང་བར་བྱེད། གཉིས་པ་བཅུད་ཀྱི་འཇིག་རྟེན་ལ། སྐྱེ་གནས་བན་་་་
པོ་གང་རུང་དུ་སྐྱེ་བ་བླངས་པའི་གནས་སྐབས་དང་། དེར་སྐྱེ་བ་བླངས་ནས་རང་རང་་་
མངའ་ཐང་ལ་ལོངས་སྤྱོད་པའི་གནས་སྐབས། འཆི་བའི་གནས་སྐབས། སླར་ཡང་་་་
འཁོར་བ་ལུ་གུ་རྒྱུད་དུ་སྐྱེ་བ་ལེན་པའི་གནས་སྐབས་དང་བཞི་ཡོད་པ་ལས། དང་པོ་ནི།
དམ་ཚིག་པ་བསྐྱེད་པ། སྐྱེ་མཆེད་སྐུ་གསུང་ཐུགས་བྱིན་གྱིས་བརླབས་པ། ཡེ་ཤེས་པ་་
འཇུག་པ་གསུམ་གྱིས་སྦྱོང་བར་བྱེད། གཉིས་པ་ནི། དབང་བསྐུར་བ་དང་། མཆོད་
བསྟོད་བདུད་རྩི་མྱང་བས་སྦྱོང་བར་བྱེད། གསུམ་པ་ནི། དཀྱིལ་འཁོར་བསྡུ་བས་སྦྱོང་
བར་བྱེད། བཞི་པ་ནི། ཐུན་མཚམས་ཀྱི་རྣལ་འབྱོར་གྱིས་སྦྱོང་བར་བྱེད་པ་ཡིན་ནོ། །
གཉིས་པ་ངག་འདོན་མངོན་རྟོགས་ཀྱི་རིམ་པ་ཞིབ་ཏུ་བཤད་པ་ལ། རྗེ་ས་ཆེན་གྱིས། །
དེ་ལ་མངོན་རྟོགས་རྣམ་གཉིས་ཏེ། །མཉམ་པར་བཞག་དང་མ་བཞག་གོ །མཉམ་་་་་
བཞག་བསྐྱེད་རྫོགས་རྣམ་གཉིས་ཏེ། །མ་བཞག་རྣལ་འབྱོར་རྣམ་པ་བརྒྱད། །ཉལ་་་་་
དང་ལྡང་དང་བཟླས་པ་དང་། །ཁྲུས་དང་གཏོར་མ་ཁ་ཟས་དང་། སྤྱོད་ལམ་རྗེས་་་་་
ཆགས་རྣལ་འབྱོར་བརྒྱད། །ཅེས་རྣལ་འབྱོར་བཅུ་གསུངས་པའི་དང་པོ་བསྐྱེད་རིམ་ལ།
སྔོན་འགྲོ་དང་དངོས་གཞི་གཉིས། དང་པོ་ལ་ཐུན་མོང་བའི་སྔོན་འགྲོ་དང་། ཐུན་མོང་
མ་ཡིན་པའི་སྔོན་འགྲོ་གཉིས། དང་པོ་ལ། སྐྱབས་འགྲོ་སེམས་བསྐྱེད་རྡོར་སེམས་ཀྱི་
བསྒོམ་བཟླས་དང་གསུམ། དང་པོ་ནི། གང་ལ་སྐྱབས་སུ་འགྲོ་བའི་ཡུལ་བླ་མ་དང་ཀྱེ་
རྡོ་རྗེ་ཡབ་ཡུམ་ཐ་མི་དད་པ་ནི་སངས་རྒྱས་དཀོན་མཆོག །དེ་ཉིད་བླ་མ་དཀོན་མཆོག་་་་
360

ཡང་ཡིན། བླ་མ་དེའི་ཐུགས་རྒྱུད་ལ་བཞུགས་པའི་འགོག་ལམ་གྱི་ངོ་བོ་ཡིན་པ་ལ།
རྣམ་པ་པུ་ཏི་བྲག་རི་བརྩེགས་པ་ལྟ་བུ་ནི་ཆོས་དཀོན་མཆོག །འཁོར་ལྷ་མོ་བརྒྱད་གཙོ་་་་
བོར་གྱུར་པའི་རྣལ་འབྱོར་མ་རི་རབ་ཀྱི་རྡུལ་གྱི་གྲངས་དང་མཉམ་པས་བསྐོར་བ་ནི་དགེ་་་
འདུན་དཀོན་མཆོག །སྐྱབས་སུ་འགྲོ་བའི་རྒྱུ་ནི་འཇིགས་དད་སྙིང་རྗེ་གསུམ་ལས།
འདིར་གཙོ་བོར་ནི་ཐ་མལ་གྱི་རྣམ་པར་རྟོག་པས་འཇིགས་པའི་སྐྱབས་སུ་འགྲོ་བ་ཡིན་པས་
སྣང་བ་ཐམས་ཅད་ལྷ་དང་ལྷ་མོའི་རང་བཞིན་དུ་བསྒྱུར་བ་མངོན་དུ་བཏང་ནས་སྐྱབས་སུ་་་
འགྲོ་བ་ཡིན་ནོ། །སྐྱབས་སུ་འགྲོ་མཁན་གྱི་གང་ཟག་ནི། བདག་དང་སེམས་ཅན་་་་་
ཐམས་ཅད་ཀྱེ་རྡོ་རྗེ་ཡབ་ཡུམ་གྱི་རྣམ་པ་ཅན་དུ་གསལ་བ་རྣམས་ཡིན། སྐྱབས་སུ་འགྲོ་
བའི་ཚུལ་ནི། སྐྱབས་ཡུལ་དེ་རྣམས་ལ་ལུས་གུས་པའི་སྒོ་ནས་ཐལ་མོ་སྦྱར། ངག་་་་
གུས་པའི་སྒོ་ནས་གསོལ་བ་འདེབས། ཡིད་གུས་པའི་སྒོ་ནས་ཁྱེད་ཤེས་ཁྱེད་མཁྱེན། །
སྐྱིད་སྡུག་ལེགས་ཉེས་གང་བྱུང་ཀྱང་རེ་ས་ལྟོས་ས་གཞན་མེད་སྙམ་དུ་བློ་དཀོན་མཆོག་་་་
བློ་ལྷིང་ངེ་བཀལ་ནས། ངག་ཏུ་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །
ཞེས་སོགས་སྐྱབས་འགྲོ་བཞི་སྐོར་ཉུང་མཐའ་ཡང་ཉེར་གཅིག་ཙམ་བྱེད། དེ་ཡང་བླ་མ་་་་
དང་སངས་རྒྱས་ལ་སྐྱབས་སུ་མཆིའོ་ཞེས་པའི་ཚེ་མདུན་གྱི་ནམ་མཁར་བཞུགས་པའི་བླ་མ་་
ཡབ་ཡུམ་ལ་སེམས་ཆེར་གཏད། ཆོས་ལ་སྐྱབས་སུ་མཆིའོ་ཞེས་པའི་ཚེ་པུ་ཏི་བྲག་་་་་་
བརྩེགས་པ་ལྟ་བུ་ལ་སེམས་གཏད། དགེ་འདུན་ལ་སྐྱབས་སུ་མཆིའོ་ཞེས་པའི་ཚེ་འཁོར་་
གྱི་ལྷ་མོ་རྣམས་ལ་སེམས་གཏད། རྣམ་རྟོག་གཞན་གྱིས་བར་མ་ཆོད་པར་རིག་པ་འཇུར་་
མིག་ནས་དྲངས་པ་ལྟ་བུ་བྱས་ན་དཀོན་མཆོག་གི་བྱིན་རླབས་འཇུག །སེམས་རྣམ་རྟོག་་་་
དང་འདྲེས་པའི་ངང་ནས་བྱས་ན་ནི། སེམས་གཞན་གཡེང་བས་བྱས་པ་ནི། །དེ་ཉིད་་་་
རིགས་པས་དོན་མེད་གསུངས། །ཞེས་པ་ལྟར་བྱས་ལ་མ་བསག་པའི་ལས་ཡིན་་་་་
གསུངས༑ དེ་ལྟར་སྐྱབས་འགྲོ་གྲངས་ཉེར་གཅིག་ལ་སོགས་པ་ཇི་ལྟར་རིགས་པར་བྱས་་
པའི་རྗེས་སུ་ཐལ་མོ་སྙིང་གར་སྦྱར་ལ། བླ་མ་དང་དཀོན་མཆོག་རིན་པོ་ཆེ་རྣམ་པ་་་་་
གསུམ་ལ་ཞེས་སོགས་སྐྱབས་གསོལ་བྱེད་པ་དང་སྙམ་དུ། སེམས་ཀྱི་དམིགས་པ་ལ་་་་་
འཁོར་གྱི་ལྷ་མོ་རྣམས་འོད་ཟེར་དཀར་པོའི་རྣམ་པར་ཞུ་ནས། དམ་པའི་ཆོས་རྣམས་འོད་
361

ཟེར་དམར་པོའི་རྣམ་པར་ཞུ་ནས། བླ་མ་ཡབ་ཡུམ་འོད་ཟེར་སྔོན་པོའི་རྣམ་པར་ཞུ་ནས།
རིམ་བཞིན་བདག་དང་འགྲོ་བ་ཐམས་ཅད་ཀྱི་སྤྱི་བོ། མགྲིན་པ། སྙིང་ག་རྣམས་སུ་་་་
ཐིམ་པས། 
དཀོན་མཆོག་གསུམ་གྱི་ཡོན་ཏན་དང་བྱིན་རླབས་མ་ལུས་པ་ཞུགས་བྱུང་་་་་བ
སྙམ་པའི་ངང་ནས་དར་གཅིག་ཤེས་པ་ལྷོད་ཀྱིས་ལྷོད་ལ་འཇོག །སྐྱབས་འགྲོའི་སྦྱང་་་་་
གཞི་གཙོ་བོར་གྱུར་པ་ནི། སོ་ཐར་གྱི་སྡོམ་པ་དང་འགལ་བའི་བཅས་རང་གི་ཉེས་་་་་
མཐའ་དག་དང་། སྐྱབས་སུ་འགྲོ་བར་མི་འོས་པ་ཕྱི་རོལ་པའི་ལྷ་ཚངས་པ་ཁྱབ་འཇུག་་་་
སོགས་དང་། འཇིག་རྟེན་པའི་ལྷ་འདྲེ་སོགས་ལ་སྐྱབས་སུ་འགྲོ་བ་དང་། སྐྱབས་སུ་་་
འགྲོ་བར་འོས་པ་དཀོན་མཆོག་གསུམ་ལ་སྐྱབས་སུ་མི་འགྲོ་ཞིང་མ་དད་མ་གུས་པ་རྣམས་་་་
ཡིན༑ དེས་མཚོན་ནས། མ་དག་པ་སྣོད་བཅུད་ཀྱི་འཆར་སྒོའི་བག་ཆགས་འཁྲུལ་་་་་
སྣང་དང་བཅས་པ་ཐམས་ཅད་ནི་སྦྱང་གཞིའོ། །སྦྱོང་བྱེད་ནི་དེ་དག་འདིར་སྐྱབས་འགྲོའི་
རྣམ་པར་བསྒྱུར་ཏེ་ཉམས་སུ་ལེན་པར་བྱེད་པ་ནི་སྔོན་དུ་འགྲོ་བ་སྐྱབས་འགྲོ་འཁོར་འདས་་་
དབྱེར་མེད་ཡིན་ཏེ། རྗེ་བཙུན་རིན་པོ་ཆེས། བསྐྱེད་པ་སྔོན་འགྲོ་རྟེན་དང་བསྐྱེད་ཆོག་་
དང་༑ ། ཁ་དོག་ཕྱག་མཚན་རྣམ་འགྱུར་ཡན་ལག་བཅས། །རེ་རེའང་འཁོར་འདས་་་་་
དབྱེར་མེད་རང་བཞིན་དུ། །ལེགས་པར་བརྩེ་བའི་བསམ་པས་བཤད་པར་བྱ། །ཞེས་་
གསུངས་པའི་གོ་དོན་ནོ། །རྡོ་རྗེའི་ཚིག་འདི་ནི་འོག་མ་དག་གི་སྐབས་སུ་ཡང་དྲན་པ་་་་
བྱའོ༑ །དེ་ལྟར་སྦྱང་གཞི་སྦྱོང་བྱེད་ངོ་སྤྲོད་པ་འདི་ལ་ལམ་བྱེད་རྣམ་བཞི་ཡང་ཚང་སྟེ། །
སྦྱང་གཞི་དེ་དག་སྦྱོང་བྱེད་དཀོན་མཆོག་གསུམ་གྱི་རྣམ་པར་བསྒྱུར་བའི་རྣམ་པ་ལམ་བྱེད།
རྣམ་པ་དེ་ཉིད་དཀོན་མཆོག་གསུམ་ཡིན་པར་མོས་པ་ལམ་བྱེད། དེ་ཡང་འབྲས་དུས་ཀྱི་
དཀོན་མཆོག་གསུམ་དངོས་ཡིན་པར་བསྒོམ་པ་ནི་འབྲས་བུ་ལམ་བྱེད། དེ་ལྟར་བསྒོམ་་་་
པས་ནམ་ཞིག་ན་འབྲས་དུས་ཀྱི་དཀོན་མཆོག་གསུམ་ཐོབ་པར་འགྱུར་བའི་རྟེན་འབྲེལ་་་་་
འགྲིག་པ་ནི་བྱིན་རླབས་ལམ་བྱེད་ཡིན་ནོ། །གཉིས་པ་ནི། རྒྱུ་སྙིང་རྗེས་ཀུན་ནས་་་་་
སློང་སྟེ་བདག་གིས་སེམས་ཅན་གྱི་དོན་དུ་ཟུང་འཇུག་རྡོ་རྗེ་འཆང་གི་གོ་འཕང་དེ་ཅི་ནས་་་་་
ཀྱང་ཐོབ་པར་བྱ། དེའི་ཆེད་དུ་འོག་ནས་འབྱུང་བའི་བསྐྱེད་རྫོགས་ཀྱི་ལམ་ཟབ་མོ་འད་་་་
ཉམས་སུ་བླང་བར་བགྱིའོ། །སྙམ་པའི་སྒོ་ནས་སེམས་བསྐྱེད་ཀྱི་ཚིག་གསུམ་བརྗོད།
362

འདིའི་སྦྱང་གཞི་གཙོ་བོར་ནི་བྱང་སེམས་ཀྱི་སྡོམ་པ་དང་འགལ་བའི་ཉེས་པ་མཐའ་དག་་་་་
དང་། གཞན་ལ་བསམ་ངན་སྦྱོར་རྩུབ་སྔར་བྱས་པ་བྱེད་བཞིན་པ་བྱེད་པར་འགྱུར་་་་་
མཐའ་དག་དང་། རང་གཅིག་པུ་ཞི་བདེ་དོན་གཉེར་གྱི་དམན་སེམས་ལ་སོགས་པ་་་་
རྣམས་དང་། དེས་མཚོན་འཁོར་བའི་འཁྲུལ་སྣང་བག་ཆགས་དང་བཅས་པ་མཐའ་དག་་་་
ནི་སྦྱང་གཞིའོ། །དེ་དག་འདིར་སྦྱོང་བྱེད་སེམས་བསྐྱེད་ཀྱི་ངོ་བོར་བསྒྱུར་ཏེ་ཉམས་སུ་་་་་
ལེན་པར་བྱེད་པ་ནི། སེམས་བསྐྱེད་འཁོར་འདས་དབྱེར་མེད་དོ། །དེ་ཡང་སེམས་་་་་
བསྐྱེད་བསྒོམ་པ་དེ་ཉིད་ནི་རྣམ་པ་ལམ་བྱེད། དེ་ཀྱེ་རྡོ་རྗེའི་བྱང་ཆུབ་ཀྱི་སེམས་ཡིན་པར་་
Aག་མོས་པ་ནི་མོས་པ་ལམ་བྱེད། འབྲས་དུས་ཀྱི་ཀྱེ་རྡོ་རྗེའི་རྒྱུད་ཀྱི་བྱང་ཆུབ་ཀྱི་སེམས་་་་་
དངོས་ཡིན་པར་བསྒོམ་པ་ནི་འབྲས་བུ་ལམ་བྱེད། དེ་ལྟར་བསྒོམ་པས་ནམ་ཞིག་ན་་་་་
འབྲས་བུ་དེ་ཐོབ་པ་ལ་མི་བསླུ་བ་ནི་བྱིན་རླབས་ལམ་བྱེད་དོ། །གསུམ་པ་ལ། ལྷ་་་་
བསྒོམ་པ་སྔགས་བཟླ་བ། བཤགས་སྡོམ་བྱ་བ་གསུམ་ནི་དཀྱུས་བཞིན་ལ། འདིའི་་་་་
སྦྱང་གཞི་གཙོ་བོ་ནི། སྔགས་ཀྱི་སྡོམ་པ་དང་འགལ་བའི་ཉེས་པ་མཐའ་དག་དང་། །
དེས་མཚོན་ནས་མ་དག་པའི་འཁྲུལ་སྣང་བག་ཆགས་དང་བཅས་པ་མཐའ་དག་གོ །དེ་་་
དག་འདིར་སྦྱོང་བྱེད་ཟག་མེད་ཀྱི་ཡེ་ཤེས་བདུད་རྩིའི་རྣམ་པར་བསྒྱུར་ནས་སྦྱོང་ཞིང་ཉམས་
སུ་ལེན་པར་བྱེད་པ་ནི། རྡོ་རྗེ་སེམས་དཔའི་བསྒོམ་བཟླས་འཁོར་འདས་དབྱེར་མེད་དོ། །
དེ་ཡང་བདུད་རྩི་དེ་རང་གི་སྤྱི་བོ་ནས་མར་ཞུགས་པས་རང་རྒྱུད་ཀྱི་སྡིག་པ་དང་སྒྲིབ་པ་
ཐམས་ཅད་ཆུ་ནང་དུ་འོ་མ་བླུག་པ་བཞིན་དུ་བདུད་རྩི་ཁ་དོག་དཀར་པོ་དེའི་རྣམ་པར་ལམ་
ལམ་གྱུར་ཅིག་བསྒོམ། ཡང་ལས་དང་པོ་པས་སྒོམ་སླ་བའི་ཕྱིར། དུད་ཁུ་དང་རྣ་་་་་
ཁྲག་སོགས་ཀྱི་རྣམ་པར་ཕྱིར་འཐོན་པར་བསྒོམ་པས་དཀྱུས་བཞིན་བྱས་ཀྱང་ཆོག་གསུངས།
ཡི་གེ་བརྒྱ་པའི་གྲངས་ནི། ཉུང་མཐའ་ཡང་ཉེར་གཅིག་རེ་བཟླ་དགོས་ཏེ། སློབ་་་
དཔོན་འཇམ་དཔལ་གྲགས་པས། ཡི་གེ་བརྒྱ་པ་ཆོ་ག་བཞིན། །ཉི་ཤུ་རྩ་རེ་བཟླས་་་་་
གྱུར་ན། །ལྟུང་སོགས་བྱིན་གྱིས་བརླབས་འགྱུར་ཞིང་། །འཕེལ་བ་རུ་ནི་མི་འགྱུར་་་་་
ཞེས༑ །དེ་ཉིད་རིག་པ་རྣམས་ཀྱིས་གསུངས། །ཞེས་གསུངས་པ་ལྟར་རོ། །སྔགས་་་
དོན་ནི། ཨོཾ་ཞེས་པ་དོན་བརྒྱད་ལ་འཇུག་ཀྱང་འདིར་ནི་མཆོག་གི་དངོས་གྲུབ་སྟེར་བའི་དོན་ཡིན།
363

བཛྲ་ཧེ་རུ་ཀ་ནི་རྡོ་རྗེ་ཁྲག་འཐུང་། ས་མ་ཡ་ནི་དམ་ཚིག །མ་ནུ་པཱ་ལ་ཡ་རྗེས་སུ་སྐྱོངས་ཤིག །
ཚུལ་ཇི་ལྟར་སྐྱོང་ན། ཧེ་རུ་ཀ་ཏེ་ནོ་པ་ཏིཥྛ་ནི་ཁྲག་འཐུང་གིས་ཉེ་བར་མནོས་པ་སྟེ་རང་གི་བསམ་པ་་་
བཞིན་དུའོ། །དྲི་དྷོ་མེ་བྷ་ཝ་བདག་ལ་བརྟན་པའི་རང་བཞིན་དུའོ། ། སུ་ཏོཏྟོ་མེ་བྷ་ཝ་བདག་ལ་་་་་
དགའ་བའི་རང་བཞིན་དུའོ། ། ཨ་ནུ་རཀྟ་མེ་བྷ་ཝ་ནི་བདག་ལ་རྗེས་སུ་ཆགས་པའི་རང་བཞིན་དུའོ། །
སུ་པོབྱོ་མེ་བྷ་ཝ་ནི་བདག་ལ་མཛེས་པའི་རང་བཞིན་དུའོ། །སརྦ་སིདྡྷི་མེ་པྲ་ཡཙྪ་བདག་ལ་དངོས་་་་་
གྲུབ་ཐམས་ཅད་སྩོལ། སརྦ་ཀརྨ་སུ་ཙ་མེ་བདག་ལ་ལས་ཐམས་ཅད་སྩོལ་ཞེས་ཏེ་ཚུལ་དེ་ལྟ་བུའི་སྒོ་
ནས་རྗེས་སུ་སྐྱོངས་ཤིག །ཅེས་པའི་དོན་ཏོ། །བསྐྱངས་ནས་ཅི་བྱེད་ན། ཙིཏྟཾ་ཤྲཱི་ཡ་ཀུ་རུ་བདག་
གི་སྙིང་ལ་གནས་པར་མཛོད། གང་གནས་པར་མཛོད་ན། ཧཱུྃ་ནི་ཆོས་དབྱིངས་མི་འགྱུར་བའི་ཡེ་་་་
ཤེས་དང་། ཧ་བཞི་ནི་ཡེ་ཤེས་གཞན་བཞི་ཧོ་དབྱེར་མེད་པ་སྟེ། བདག་གི་སྙིང་ལ་གནས་པར་་་་་
མཛོད་ཅིག །དོན་དེ་ལ་བྷ་ག་ཝཱན་བཛྲ་ཧེ་རུ་ཀ་བཅོམ་ལྡན་འདས་རྡོ་རྗེ་ཁྲག་འཐུང་ཞེས་བྱའོ། །མཱ་
མེ་མུཉྩནི་དེས་བདག་ནམ་ཡང་མ་གཏང་ཞིག་གོ །ཧེ་རུ་ཀོ་བྷ་ཝ་མ་ཧཱ་ས་མ་ཡ་ས་ཏཱ་ནི་ཁྲག་འཐུང་གི་
རང་བཞིན་དམ་ཚིག་གི་སེམས་དཔའ་ཞེས་བོས་ནས་བདག་མ་གཏང་ཞིག་ཅེས་པའོ། །ཨ་ནི་སྐྱེ་་་་
མེད་པའི་དོན་དང་ཧཱུྃ་ནི་སྤངས་བྱ་འཇོམས་པའི་དོན་དང་། ཕཊ་ནི་དོན་གསུམ་ལ་འཇུག་པ་ལས་་་་་
འདིར་སྡུག་བསྔལ་འཇོམས་པའི་དོན་དུ་བཟུང་ངོ་། །བཟླས་པའི་མཐར་ཐལ་མོ་སྙིང་གར་སྦྱར་
ལ་བདག་ནི་མི་ཤེས་རྨོངས་པ་སྟེ། །ཞེས་སོགས་བརྗོད། དེ་ཡང་ཚིགས་བཅད་རྣམས་་
ནི་ཨ་བྷི་དྷ་ན་ནས་འབྱུང་བ་བཞིན་ཡིན། རྗེས་ཀྱི་ཚིག་ལྷུག་སྐུ་གསུང་ཐུགས་རྩ་བ་དང་་་་
ཞེས་སོགས་ནི་བླ་ཆེན་འཕགས་པས་མཛད་པ་ཡིན། མགོན་པོ་ཞེས་པ་ནི་ཚིག་རིགས་ལ་
དངོས་སུ་མེད་ཀྱང་བླ་མ་དག་ཕྱག་ལེན་ལ་མཛད་པས་འགལ་བ་མེད་གསུངས། ལམ་་་་་
བྱེད་བཞི་ཚང་ཚུལ་ནི། བདུད་རྩི་ཁ་དོག་དཀར་པོའི་རྣམ་པ་ཅན་བསྒོམ་པ་ནི་རྣམ་པ་
ལམ་བྱེད། དེ་ཉིད་ཟག་མེད་ཀྱི་བདུད་རྩི་ཡིན་པར་མོས་པ་ནི་མོས་པ་ལམ་བྱེད། ད་་་་
ཡང་འབྲས་དུས་ཀྱི་དེ་དངོས་ཡིན་པར་བསྒོམ་པ་ནི་འབྲས་བུ་ལམ་བྱེད། དེ་ལྟར་བསྒོམ་་་
པས་སྒྲུབ་པ་པོའི་སེམས་བསྐྱེད་རྒྱུད་བྱིན་གྱིས་བརླབས་པ་ནི་བྱིན་རླབས་ལམ་བྱེད་དོ། །
སྐྱབས་འགྲོ་སོགས་གསུམ་པོ་འདི་ཐུན་མོང་བའི་སྔོན་འགྲོ་ཞེས་པའི་རྒྱུ་མཚན་ནི། མ་་་་་
རྒྱུད་སྤྱི་དང་ཐུན་མོང་བ་ཡིན་པས་ཐུན་མོང་བར་བཞག་པ་ཡིན་གསུངས། མངོན་རྟོགས་་
364

རྒྱས་འབྲིང་གང་བསྒོམས་ཀྱང་འདི་གསུམ་པོ་ལ་ནི་བསྡུ་བའི་ཆོ་ག་མེད་པ་ཡིན་ནོ།།
གཉིས་པ་ཐུན་མོང་མ་ཡིན་པའི་སྔོན་འགྲོ་ལ། བསོད་ནམས་ཚོགས་བསག །
ཡེ་ཤེས་ཚོགས་བསག ། སྲུང་འཁོར་བསྒོམ་པ་དང་གསུམ། དང་པོ་ལ་དངོས་དང་ཞར་
བྱུང་དགོས་པ་གཉིས། དང་པོ་ལ། ཡུལ་དག་པ་ལ་བརྟེན་པའི་ཚོགས་བསག་དང་།
མ་དག་པ་ལ་བརྟེན་པའི་ཚོགས་བསག་གཉིས། དང་པོ་ལ་ཚོགས་ཞིང་སྤྱན་དྲངས་པ། །
ཕྱག་དང་མཆོད་པ་བྱ་བ། རྒྱུན་བཤགས་བྱ་བ། རིགས་ལྔའི་སྡོམ་པ་བཟུང་བ་དང་་་་
བཞི༑ དང་པོ་ལ་ཐབས་གང་གིས་སྤྱན་འདྲེན་པ། གནས་གང་ནས་སྤྱན་འདྲེན་པ།
ཚུལ་ཇི་ལྟར་སྤྱན་འདྲེན་པ་དང་གསུམ། དང་པོ་ནི། རང་ཀྱེ་རྡོ་རྗེ་ཡབ་ཡུམ་དུ་གསལ་་
བའི་ཐུགས་ཀའི་ཧཱུྃ་ལས་འོད་ཟེར་འཕྲོས། ལུས་ཀྱི་ནང་ཐམས་ཅད་གང༌། སྣ་བུག་་་་
གཡས་ནས་ཕྱིར་སྤྲོས་པས། ཀྱེ་རྡོ་རྗེ་ལྷ་དགུའི་དཀྱིལ་འཁོར་ལ་བླ་མ་མི་བསྐྱོད་པའི་་་་་
རྣམ་པས་གཙོ་བོའི་དབུ་ལ་བརྒྱན་པ་མདུན་གྱི་ནམ་མཁར་སྤྱན་དྲངས་ནས། སླར་འོད་་་་
ཟེར་དེ་ཉིད་སྣ་བུག་གཡོན་ནས་ཞུགས་ཏེ་སྙིང་གའི་ཧཱུྃ་ལ་ཐིམ་པར་བསམ། གཉིས་པ་ནི།
ནམ་མཁས་ཁྱབ་ཚད་ལ་ཆོས་ཀྱི་སྐུས་ཁྱབ། ཆོས་སྐུ་དེ་ཉིད་གདུལ་བྱ་འདུལ་བའི་དུས་་་་
ལ་བབས་པས་ན་གཟུགས་ཀྱི་སྐུར་བཞེངས་ཏེ་འགྲོ་བའི་དོན་མཛད་པ་ཡིན་པས། ནམ་
མཁའི་རང་བཞིན་གནས་ནས་སྤྱན་འདྲེན། དེ་ནས་རང་བཞིན་གྱི་གནས་ནས་སྤྱན་་་་་
དྲངས་ཞེས་པ་ཐམས་ཅད་ཀྱིས་གོ་དོན་ཡང་འདི་བཞིན། འདི་ནི་རྒྱུད་ལས། ནམ་་་་་
མཁར་རྗེ་བཙུན་ལྟས་ནས་ནི། ཞེས་པ་དང་འགྲིག་ཅིང་། རྗེ་བཙུན་བསོད་ནམས་རྩེ་་་
མོའི་དགོངས་པ་ཡང་ཡིན། གཞན་དག་འོག་མིན་ནས་སྤྱན་འདྲེན་ཟེར་བ་སོགས་ལ་་་་
ཁུངས་མེད་གསུང་ངོ༌། ། འོ་ན་ནམ་མཁའི་མཐས་ཁྱབ་ཚད་ལ་བཞུགས་པ་དེ་ཉིད་གསར་་
དུ་སྤྱན་དྲངས་མི་དགོས་སོ་སྙམ་ན། སྤྱན་དྲངས་དགོས་ཏེ། དེ་ལྟར་ཁྱབ་ནས་བཞུགས་
ཀྱང་གློ་བུར་གྱི་དྲི་མས་བསྒྲིབས་ནས་མ་མཐོང་བ་དེ་ཉིད་གསང་སྔགས་པ་ཐབས་ལ་མཁས་
པས་འོད་ཟེར་གྱི་སྤྲོ་བསྡུས་སྒྲིབ་བྱེད་ཀྱི་དྲི་མ་བསལ་ནས་བློས་གསལ་བཏབ་པ་ཙམ་ལ་་་་་
སྤྱན་དྲངས་ཞེས་པའི་ཐ་སྙད་བཏགས་སོ། །གནད་འདི་ནི་དཔྱོད་ལྡན་རྣམས་ཀྱི་སྙིང་་་་
365

ཐིག་ལེར་བཟུང་བར་གྱིས་ཤིག །གསུམ་པ་ནི། ཏིང་འཛིན་སྔགས་དང་ཕྱག་་་་
སོགས་ཀྱིས་སྤྱན་འདྲེན་པ་ཡིན་ཏེ། ཏིང་ངེ་འཛིན་ནི། རང་གཙོ་བོ་ཡབ་ཡུམ་་་་་
གསལ་བའི་ཐུགས་ཀའི་ཧཱུྃ་ལས་འོད་ཟེར་སྤྲོ་བ་སོགས་ཡིན། སྔགས་ནི་བཛྲ་ས་མཱ་ཛ༔
ཞེས་པའོ། །ཕྱག་རྒྱ་ནི་རྡོ་རྗེ་བསྡུ་བའི་ཕྱག་རྒྱའོ། །ཁ་ཅིག་སྲས་དོན་མ་ལས་ཕྱག་་་་་
གཉིས་པའི་ང་རྒྱལ་གྱིས་སྤྱན་འདྲེན་པར་བཤད་པས། དེ་ཁོ་ན་ལྟར་དགོས་ཟེར་ཡང་།
རྗེ་བཙུན་རིན་པོ་ཆེས་ཞལ་བརྒྱད་ཕྱག་བཅུ་དྲུག་པའི་ང་རྒྱལ་དང་མ་བྲལ་བས་བྱའོ། །
ཞེས་གསུངས་པས་ན། འདི་བཞིན་འཐད་པ་ཡིན་གསུངས་སོ། །གཉིས་པ་ནི། རྡོ་་་
རྗེ་ཐལ་མོ་སྙིང་གར་སྦྱར་ལ། ཐོག་མར་བླ་མ་ལ་ཕྱག་བྱ། དེ་ནས་དཀྱིལ་འཁོར་ལ། །
ཚིག་རྣམས་ནི་ངག་འདོན་བཞིན། དེ་ནས་སྙིང་ག་ནས་གོ་རི་ལ་སོགས་པའི་ལྷ་མོ་བརྒྱད་་
སྤྲུལ་ཏེ། དཀར་མོ་རི་དྭགས་སོགས་བརྗོད། སེམས་ཀྱི་དམིགས་པ་ལ། དཀར་མོ་
སྟེ་གོ་རིའི་ཕྱག་ཏུ་རི་དྭགས་མཚན་མ་ཟླ་བའི་བརྡས་བསྟན་པ་བྱང་སེམས་དཀར་པོས་གང་་་
བའི་ཐོད་པ་དང༌། ཆོམ་རྐུན་མའི་ཕྱག་ཏུ་མུན་པའི་བདུད་ལས་རྒྱལ་བ་ཉི་མའི་བརྡ་
བསྟན་པས་རཀྟས་གང་བའི་ཐོད་པ་དང་། རོ་ལངས་མས་དྲི་ཆུས་གང་བའི་ཐོད་པ་དང་།
གྷས་མ་རཱིས་གསང་བའི་སྨན་དྲི་ཆེན་གྱིས་གང་བའི་ཐོད་པ་དང་། པུཀྐ་སཱིས་ཤ་ཆེན་གྱིས་
གང་བའི་ཐོད་པ་དང་། རི་ཁྲོད་མས་བསྐལ་པ་དང་པོ་ལ་སངས་རྒྱས་རྡོ་རྗེ་སེམས་དཔའ་་
དང་ཡུམ་རྡོ་རྗེ་སྙེམས་མ་སྙོམས་པར་ཞུགས་པ་ལས་བྱུང་བའི་བྱང་ཆུབ་ཀྱི་སེམས་བཅུད་་་་་
ལེན་གྱི་རོས་གང་བའི་ཐོད་པ་འཛིན་པ་དང་དྲུག་ནི་གསང་བའི་མཆོད་པ་གདོལ་པ་མོ་ཅང་་་
ཏེའུ་བརྡུང་བ་ཕྱིའི་མཆོད་པ་དང༌། དེས་མཚོན་ནས་མེ་ཏོག་སོགས་ཉེར་མཆོད་ལྔ་ཡང་་་་
བསྟན་པར་འགའ་ཞིག་བཞེད་གསུངས། ལྷ་མོ་གཡུང་མོ་ནི། བདག་མེད་མ་ལ་ཐིམ་་་་
པས་ཡབ་ཟག་མེད་ཀྱི་བདེ་བས་མཉེས། དེའི་རྒྱས་ལྷ་གཞན་རྣམས་ལ་ཡང་བཏབ་པས་་་་
འཁོར་རྣམས་ཀྱང་ཟག་མེད་ཀྱི་བདེ་བས་མཉེས་པར་བསམ་པ་ནི། དེ་ཁོ་ན་ཉིད་ཀྱི་་་་
མཆོད་པའོ། །ཡང་ནུབ་བྱང་དུ་རླུང་གི་གྲྭ་ནས་གཡུང་མོ་དེ་ཉིད་ཀྱིས་གཙོ་བོ་ནས་བཟུང་་་
སྟེ་ལྷ་ཐམས་ཅད་ལ་འཁྱུད་པའི་སྟངས་ཀ་བྱས་པས་ཟག་མེད་ཀྱི་བདེ་བས་མཉེས་པར་་་་་
བསབསམ་པའོ། །རྒྱུན་བཤགས་དང་རིགས་ལྔའི་སྡོམ་བཟུང་ནི་ངག་འདོན་དཀྱུས་བཞིན་ལ་
366

དམིགས་པ་དང་གོ་དོན་རྣམས་ཀྱང་བླ་མའི་ཞལ་ལས་འབྱུང་བ་བཞིན་ངེས་པར་བྱས་་་་་་
ཉམས་སུ་བླང་ངོ་། །འདིའི་སྦྱང་གཞི་ནི། ཕྱག་དང་མཆོད་པ་བྱ་བར་མི་འོས་པའི་་་་
རོལ་པའི་ལྷ་དང༌། འཇིག་རྟེན་པའི་ལྷ་འདྲེ་ལ་ཕྱག་མཆོད་བྱས་པ་དང་། མཆོད་པ་བྱ་་
བར་འོས་པ་བླ་མ་དཀོན་མཆོག །མཁན་པོ་དང་སློབ་དཔོན། དྲིན་ཆེ་བའི་ཕ་མ་་་་་
སོགས་མ་མཆོད་ཅིང་དེ་དག་ལ་སྐུར་པ་བཏབ་པ་སོགས་ཀྱི་ལས་ཀྱི་བག་ཆགས་འཁྲུལ་་་་་་
སྣང་དང་བཅས་པ་མཐའ་དག་ཡིན། ལས་དེ་ཡང་གསོག་པའི་ཚེ་སྣོད་ལ་བརྟེན་ཏེ་་་་
གསོག་པ། བཅུད་ལ་བརྟེན་ཏེ་གསོག་པ། ལས་རང་གི་ངོ་བོ་དང་གསུམ་ཡོད་པའི་་་་་
དང་པོ་སྦྱོང་བྱེད་ནི། མདུན་གྱི་ནམ་མཁར་པདྨ་འདབ་བརྒྱད་ཀྱི་ལྟེ་བར་ཉི་མའི་དཀྱིལ་་་་
འཁོར་ལ་བདུད་བཞིའི་གདན་དང་བཅས་པ་བསྒོམ་པ་འདི་ཡིན། གཉིས་པ་སྦྱོང་བྱེད་ནི།
དེའི་སྟེང་དུ་ལྷ་དགུའི་དཀྱིལ་འཁོར་བླ་མ་དང་བཅས་པ་བསྒོམ་པ་འདི་ཡིན། གསུམ་པ་
ལའང་རང་གི་ངོ་བོ་ལ། ལུས་ངག་ཡིད་ཀྱི་ལས་གསུམ་དུ་ཡོད་པའི་དང་པོ་ནི། རང་་་་
གཙོ་བོ་ཡབ་ཡུམ་གྱི་རྣམ་པ་ཅན་དུ་བསྒོམ་པ་འདི་ཉིད་དུ་བསྒྱུར་ཏེ་སྦྱོང་བར་བྱེད། །
གཉིས་པ་ནི་རང་སྐད་ཅིག་གིས་ཀྱེ་རྡོ་རྗེར་གསལ་བའི་ཞེས་པ་ནས། རིགས་ལྔའི་སྡོམ་་་
བཟུང་གི་བར་གྱི་འདོན་བྱ་ངག་གི་རིག་བྱེད་ཀྱི་རྣམ་པར་བསྒྱུར་ཏེ་སྦྱོང་བར་བྱེད།
གསུམ་པ་ནི། སྙིང་གར་གཟུང་འཛིན་གཉིས་དང་བྲལ་བའི་ངོ་བོ་ཧཱུྃ་སྔོན་པོའི་རྣམ་པ་ཅན་
བསྒོམ་པས་སྦྱོང་བར་བྱེད། དེ་ཡང་ཡི་གེ་ཧཱུཾ་གི་རྣམ་པ་ཅན་དེ་ནི་རྣམ་པ་ལམ་བྱེད། དེ་
ཉིད་ཐབས་ཤེས་གཉིས་ཀྱི་ངོ་བོ་ཡིན་པར་མོས་པ་ནི་མོས་པ་ལམ་བྱེད། འབྲས་དུས་ཀྱི་་
ཐབས་ཤེས་དངོས་ཡིན་པར་བསྒོམ་པ་ནི་འབྲས་བུ་ལམ་བྱེད། དེ་ལྟར་བསྒོམ་པ་
སེམས་རྒྱུད་བྱིན་གྱིས་རློབས་པ་ནི་བྱིན་རླབས་ལམ་བྱེད་དོ། །གཉིས་པ་ཞར་བྱུང་དགོས་
པ་ནི། རྗེ་བཙུན་བསོད་ནམས་རྩེ་མོས། བསོད་ནམས་ཚོགས་བསག་དགོས་པ་ཡང་། །
རྣམ་པ་གཉིས་སུ་ཤེས་བྱ་སྟེ། །རྒྱུད་དག་པ་ཡི་དགོས་པ་དང་། །སྔོན་གྱི་རྒྱལ་དང་་་་
མཚུངས་བྱའོ། །ཞེས་གསུངས་པའི་དང་པོ་ནི། སྔར་བཤད་པ་དེས་རྟོགས་ནུས།
གཉིས་པ་ནི། ཕར་ཕྱིན་ཐེག་པའི་སྐབས་སུ་བསྐལ་པ་གྲངས་མེད་གསུམ་དུ་ཚོགས་་་་་
བསག་པའི་ཉམས་ལེན་ཐམས་ཅད་འདིར་བསོད་ནམས་ཚོགས་བསག་ཏུ་བསྡུས་ཏེ་ཉམས་་
367

སུ་ལེན་པར་བྱེད་པའོ། །གཉིས་པ་ཡུལ་མ་དག་པ་ལ་བརྟེན་པའི་ཚོགས་བསག་ནི། །
རང་གི་སྙིང་གའི་ཧཱུྃ་ལས་ལྷ་མོ་པུཀྐ་སིའི་དེ་དང་ཁ་དོག་མཚུངས་པའི་འོད་ཟེར་སྔོན་པོ་་་་
དཔག་ཏུ་མེད་པ་འཕྲོས། ལུས་ཀྱི་ནང་ཐམས་ཅད་གང་། སྣ་བུག་གཡས་ནས་ཕྱིར་་་་་
འཐོན༑ རིགས་དྲུག་ཐམས་ཅད་དང་། ཁྱད་པར་དུ་བྱམས་པ་དང་བྲལ་བའི་སེམས་་་
ཅན་ཐམས་ཅད་ཀྱི་དབང་པོའི་སྒོ་དང་བ་སྤུའི་བུ་ག་ཐམས་ཅད་ནས་ཞུགས། བྱམས་པ་་་
ཚད་མེད་པའི་གོ་འཕང་ལ་བཀོད། འོད་ཟེར་དེ་ཉིད་སླར་ཚུར་འདུས་སྣ་བུག་གཡོན་ནས་
ཞུགས་སྙིང་གའི་ཧཱུྃ་ལ་ཐིམ། དེ་བཞིན་དུ་ཡང་སྙིང་གའི་ཧཱུྃ་ལས་རི་ཁྲོད་མ་གདོལ་པ་མ་་་་
གཡུང་མོ་གསུམ་མམ། འོད་ཟེར་དཀར་པོ་སྔོན་པོ་སྣ་ཚོགས་པ་གསུམ་རིམ་གྱིས་སྤྲོས་་་་
ལ་སྙིང་རྗེ་དང༌། དགའ་བ་དང་། བཏང་སྙོམས་དང་བྲལ་བའི་སེམས་ཅན་གྱི་དོན་་་་་
བྱས༑ སླར་འོད་ཟེར་བསྡུ་བ་སོགས་སྔར་ལྟར་བྱས་ལ། ངག་ཏུ་སེམས་ཅན་ཐམས་་་་
ཅད་བདེ་བ་དང་བདེ་བའི་རྒྱུ་དང་ལྡན་པ་སོགས་བརྗོད། འདིའི་སྦྱང་གཞི་ནི། སྔར་་་་
རང་གིས་སེམས་ཅན་གཞན་བདེ་བ་དང་བྲལ་ན་སྡུག་བསྔལ་དང་ལྡན་ན་སྙམ་པ་སོགས་ཀྱི་་
བསམ་པ་མི་དགེ་བ་དང་། ས་ཁམས་ལ་སོགས་པའི་འབྱུང་བ་བཞིས་མཚོན་པའི་འཁྲུལ་་
སྣང་བག་ཆགས་དང་བཅས་པ་མཐའ་དག་སྦྱོང་བྱེད་ཚད་མེད་བཞིའི་ངོ་བོ་ལྷ་མོ་བཞིའམ།
འོད་ཟེར་གྱི་རྣམ་པར་བསྒྱུར་ནས་སྦྱོང་ཞིང་ཉམས་སུ་ལེན་པར་བྱེད་པ་ནི་བསོད་ནམས་་་
ཚོགས་བསག་འཁོར་འདས་དབྱེར་མེད་དོ། །འདི་ལ་ཡང་ལམ་བྱེད་བཞི་ནི། ལྷ་་་་
མོའམ་འོད་ཟེར་གྱི་རྣམ་པ་ཅན་དུ་བསྒོམ་པ་ནི་རྣམ་པ་ལམ་བྱེད། དེ་ཉིད་ཚད་མེད་་་་་
བཞིའི་ངོ་བོ་ཡིན་པར་མོས་པ་ནི་མོས་པ་ལམ་བྱེད། དེ་ཡང་འབྲས་དུས་ཀྱི་ཚད་མེད་བཞི་
ཡིན་པར་བསྒོམ་པ་ནི་འབྲས་བུ་ལམ་བྱེད། དེ་ལྟར་བསྒོམ་པས་སེམས་རྒྱུད་བྱིན་གྱིས་་་་་
རློབ་པ་ནི་བྱིན་རླབས་ལམ་བྱེད་དོ། །དེ་ལྟར་ཕྱག་མཆོད་ནས་ཚད་མེད་བཞིའི་བར་་་་་
ཐམས་ཅད་བྱེད་པ་ནི་བསོད་ནམས་ཚོགས་བསག་རྒྱས་པ། དེ་དག་གི་ནང་ནས་རིགས་་་་
ལྔའི་སྡོམ་བཟུང་བཞག་པ་ནི་འབྲིང་པོ། རྒྱུན་བཤགས་ཡང་བཞག་པ་ནི་བསྡུས་པ། །
ཚད་མེད་བཞི་རྐྱང་པ་བསྒོམ་པ་ནི་ཤིན་ཏུ་བསྡུས་པ་ཡིན་པས། རྣམ་དབྱེ་དེ་དག་ཤེས་་་་་
དགོས་སོ། །གཉིས་པ་ཡེ་ཤེས་ཚོགས་བསག་ལ་དངོས་དང་། དགོས་པ་གཉིས།
368

དང་པོ་ནི། སྔར་བསོད་ནམས་ཚོགས་བསག་གི་སྐབས་སུ་བསྒོམ་པའི་སེམས་བསྐྱེད་་་་་
དེས་རྐྱེན་བྱས་ནས་སེམས་ཅན་གྱི་དོན་བྱེད་པར་འདོད་པས། ཐོག་མར་ཆོས་ཀྱི་སྐུ་་་་
མངོན་དུ་བྱས་ལ་གཟུགས་ཀྱི་སྐུ་སྒྱུ་མ་ལྟ་བུར་ལངས་ཏེ་གཞན་དོན་བྱའོ་སྙམ་པས། ཆོས་
ཐམས་ཅད་འོད་གསལ་ཕྱག་རྒྱ་ཆེན་པོའམ་མཐའ་དབུས་ཐམས་ཅད་དང་བྲལ་བའི་གནས་་་
ལུགས་བརྗོད་བྲལ་གྱི་ངང་དུ་ལྷོད་ཀྱིས་ལྷོད་ལ། ཨོཾ་ཤུ་ནྱ་ཏཱ་སོགས་བརྗོད། འདིས་་་་
སྦྱང་གཞི་གཙོ་བོར་ནི་ཟག་བཅས་ལས་ཀྱི་རྒྱུ་བདེན་འཛིན་ཀུན་བཏགས་ཀྱི་དྲི་མ་བག་
ཆགས་དང་བཅས་པ་དང༌། རང་གཞན་འཆི་འཕོ་བའི་བག་ཆགས་འཁྲུལ་སྣང་དང་་་་
བཅས་པ་དང་། དེས་མཚོན་འཁོར་བའི་འཁྲུལ་སྣང་མཐའ་དག་ནི་སྦྱང་གཞིའོ། །དེ་་་
དག་སྦྱོང་བྱེད་ཡེ་ཤེས་ཚོགས་བསག་གི་ངོ་བོར་བསྒྱུར་ནས་ཉམས་སུ་ལེན་པར་བྱེད་པ་ནི།
ཡེ་ཤེས་ཚོགས་བསག་འཁོར་འདས་དབྱེར་མེད་དོ། །དེ་ཡང་མཐའ་དབུས་དང་བྲལ་་་་་
བའི་གནས་ལུགས་བརྗོད་བྲལ་གྱི་ངང་དུ་ལྷོད་ཀྱིས་ལྷོད་ལ་བཞག་པ་ནི་རྣམ་པ་ལམ་བྱེད།
དེ་ཉིད་ཡེ་ཤེས་ལྔ་ལྡན་དུ་མོས་པ་ནི་མོས་པ་ལམ་བྱེད། དེ་ཡང་འབྲས་དུས་ཀྱི་ཡེ་ཤེས་་་་
ལྔ་དངོས་ཡིན་པར་བསྒོམ་པ་ནི་འབྲས་བུ་ལམ་བྱེད། དེ་ལྟར་བསྒོམ་པས་རང་རྒྱུད་ལ་་་་་
ཚོགས་རྫོགས་ཤིང་སྒྲིབ་པ་བྱང་བའི་རྟེན་འབྲེལ་འགྲིག་པ་ནི་བྱིན་རླབས་ལམ་བྱེད་དོ། །
གཉིས་པ་དགོས་པ་ནི། རྗེ་བཙུན་བསོད་ནམས་རྩེ་མོས། ཡེ་ཤེས་ཚོགས་བསག་་་་་་
དགོས་པ་ཡང་། །རྣམ་པ་བཞི་རུ་ཤེས་བྱ་སྟེ། །ཀུན་ཏུ་བརྟགས་པའི་དྲི་མ་ལས། །
དག་པར་བྱ་བའི་དགོས་པ་དང་། །གཉིས་པ་ཐམས་ཅད་མཁྱེན་པ་ཡི། ། ལྷ་ཡི་མྱུ་གུ་་་་
བསྐྱེད་པ་དང་། །གསུམ་པ་བསོད་ནམས་ཚོགས་དང་ནི། །ཡེ་ཤེས་ཚོགས་ནི་འབྲེལ་་་
ཕྱིར་རོ། །བཞི་པ་སྟོང་ཉིད་ཆོས་སྐུ་ལས། །གཟུགས་སྐུ་འགྲུབ་པར་བྱ་ཕྱིར་རོ། །
ཞེས་གསུངས་པ་ལྟར་ཤེས་པར་བྱའོ། །གསུམ་པ་སྲུང་འཁོར་ལ་ཐུན་མོང་བ་དང་ཐུན་་་་
མོང་མ་ཡིན་པ་གཉིས་ཏེ། དེའི་གོ་དོན་ཡང་རྩ་བཤད་གཉིས་ཀ་ནས་བཤད་པ་ལ་ཐུན་་་་
མོང་བ་དང་། བཤད་རྒྱུད་རྡོ་རྗེ་གུར་ཁོ་ན་ནས་བཤད་པ་ལ་ཐུན་མོང་མ་ཡིན་པ་ཞེས་་་་་
བྱའོ༑ །དེའི་དང་པོ་ཐུན་མོང་བ་ནི། བརྟག་གཉིས་ལས། ཉི་དེར་ཧཱུྃ་བྱུང་སྣ་ཚོགས་་་
རྡོ་རྗེ་སྟེ། །རྡོ་རྗེ་དེ་ཉིད་ཀྱི་ནི་རྭ་བ་དང༌། །གུར་བཅིངས་པ་ཡང་རྣམ་པར་བསྒོམ་པ་
369

ཉིད༑ །ཅེས་གསུངས་པ་ལྟར། སྣ་ཚོགས་རྡོ་རྗེ་རྭ་ཉི་ཤུ་པའི། བཅུ་གཉིས་པའི་ལྟེ་་་
བའི་ཧཱུཾ་ལས་འོད་ཟེར་ཕྱོགས་བཅུར་འཕྲོས་པས། འོག་ཐམས་ཅད་རྡོ་རྗེ་ནས་ཐང་བརྡལ་
བ་ལྟ་བུའི་ས་གཞི། དེ་ཡང་ཆུང་བས་ཆེ་བ་རྣམས་ཀྱི་རྭ་བར་བཀག་པ་གང་གིས་ཀྱང་མི་་་
ཐར་བ། སྲ་ཞིང་བརྟན་པ་ཡངས་ཤིང་རྒྱ་ཆེ་བ་གོ་སྐབས་མེད་པ་དེའི་ཁོར་ཡུག་ཏུ་རྡོ་རྗེ་་་
འབུམ་བརྩེགས་ཀྱི་ཚུལ་རྡོ་རྗེའི་རྭ་བ་ཟླུམ་པོ་དེའི་ནང་དུ་རྡོ་རྗེའི་གུར་རྨོག་ཁ་ཕུབ་པ་ལྟ་བུ་་
རྩེ་མོ་གུར་སྟབས་ཀྱི་རྣམ་པ། དེའི་ནང་དུ་རྡོ་རྗེའི་བླ་རེ་གཤམ་བུ་ཕྱིའི་རྡོ་རྗེ་རྭ་བའི་་་་་
བད་ཀྱི་ཐད་ཙམ་དུ་སླེབ་པ། རྭ་གུར་དེ་ལས་སྐྱེས་པའི་ཚུལ་དུ་ཕྱི་རོལ་ཐམས་ཅད་ཡེ་་་་
ཤེས་ཀྱི་མེ་རབ་ཏུ་འབར་བ་དང་བཅས་པའི་སྲུང་བའི་འཁོར་ལོ་གསུམ་རིམ་བཞིན་བསྒོམ་་་
པ་ནི་ཐུན་མོང་བའོ། །གཉིས་པ་ཐུན་མོང་མ་ཡིན་པ་ནི། ཧཱུྃ་ལས་འཁོར་ལོ་རྩིབས་་་་་
བཅུ་པ་རྩེ་མོ་རྣམས་རལ་གྲི་སོ་གཉིས་པ་ལྟར་ཤིན་ཏུ་རྣོ་བ་རེག་མི་བཟོད་པ་ལྟ་བུ་ཡོད་པ།
དེ་ཡང་སྟེང་འོག་ཕྱོགས་མཚམས་ཀྱི་རྩིབས་རྣམས་ཀྱི་སྦུབས་སྟོང་པ་གཡས་གཡོན་གྱི་་་་་
རྣམས་ཀྱང་ཤིན་ཏུ་རྣོ་བ། རྩེ་མོ་ནས་རྩ་བའི་བར་ཇེ་སྦོམ་དུ་སོང་བ། དེ་ལྟར་རྩིབས་་་་
བཅུ་སོ་སོར་གྱེས་པའི་དབུས་དང་ཕྱོགས་བཅུར། བར་སྣང་ལ་པདྨ་དང་ཉི་མའི་གདན།
དེའི་སྟེང་དུ་ཁྲོ་བོ་བཅུ་གཅིག་ཡན་ལག་བཞི་རྫོགས་སུ་བསྐྱེད་པ་ངག་འདོན་བཞིན་ལ།
ཁྲོ་བོ་རྣམས་ཀྱི་དབུའི་གཙུག་ཏོར་ཡང་འཁོར་ལོ་ལ་མ་རེག་པའོ། །འདི་ལ་མན་ངག་་་་
གནད་ལྔ་ལྡན་གྱི་ཉམས་ལེན་དགོས། དེ་ཡང་གཙོ་བོ་གོ་འཕོ་བའི་གནད། བསྲུང་བྱ་་
སྦ་བའི་གནད། ལྷའི་རྣམ་པའི་གནད། འཁོར་ལོ་འཁོར་བའི་གནད། སྔགས་བཟླ་
བའི་གནད་དང་ལྔ། དང་པོ་ནི། རང་བསྲུང་བའི་ཚེ་ཧཱུྃ་མཛད་དབུས་དང་། གཙུག་་་་
ཏོར་འཁོར་ལོས་བསྒྱུར་བ་སྟེང་དུ་བསྒོམ་ཞིང་། དེའི་ཚེ་སྔགས་ཀྱང་མི་བཟླ། འཁོར་་་
ལོ་ཡང་མི་འཁོར་བར། ལུས་ལས་ཁྲོ་བོ་རྣམས་སྤྲོས་ནས་གནོད་པ་བསྲུང་བ་ཙམ་མོ། །
གནོད་པ་ཕྱིར་བཟློག་གི་སྐབས་འདིར་ནི། ཧཱུྃ་མཛད་སྟེང་དུ་བྱས་ནས་གཙུག་ཏོར་འཁོར་
ལོ་བསྒྱུར་བ་ཉིད་དབུས་སུ་བསྒོམ་དགོས་པ་ཡིན་ནོ། །གཉིས་པ་ནི། རང་ཉིད་དབུས་་
ཀྱི་ཁྲོ་བོའི་ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་ཁྲོ་བོའི་རྡོ་རྗེ་སྔོན་པོ་རྩེ་ལྔ་པ་་་་་་
གདེངས་པ། དེའི་ལྟེ་བའི་ནང་དུ་རང་གི་རྣམ་ཤེས་ཀྱི་ངོ་བོ་ཡི་གེ་ཧཱུྃ་སྔོན་པོ་དེའི་ཞབས་་་་ཅག་
3 )

ཀྱུའི་ནང་དུ་རང་གི་མིང་ཡིག་དང་པོ། བླ་མ་བསྲུང་ན་ཀླད་ཀོར་གྱི་ནང་མཚན་ཡིག་དང་་་་
པོ༑ ཧཱུྃ་གི་མདུན་དུ་ཕ་མ་ལ་སོགས་པ། གཡས་སུ་ཕོ་ཉེ། གཡོན་དུ་མོ་ཉེ། རྒྱབ་་
ཏུ་འཁོར་གཡོག་ལ་སོགས་པའི་མིང་ཡིག་དང་པོ། འོག་ཏུ་ནོར་རྫས་ཁང་ཞིང་དགོན་སྡེ་་་
ལ་སོགས་པ་སྐྱོང་དགོས་པ་ཡོད་ན་དེ་ཡང་བསམ། དེ་དག་གི་མཐའ་སྐོར་ཉི་མའི་དཀྱིལ་
འཁོར་གྱི་སྟེང་དུ་བསྲུང་འཁོར་གྱི་སྔགས་འདི་བསྐོར་བ་ཉིས་བསྐོར་མགོ་གྱེན་དུ་ལངས་པ་
འོད་འཕྲོ་བ་ཞིག་བསམ། དེ་ནས་ཧཱུྃ་ལས་འོད་འཕྲོས་པས་བསྲུང་བྱ་རྣམས་དང་རང་ཉིད་
ཀྱི་བ་སྤུའི་བུ་ག་ཐམས་ཅད་དང་། ཁྱད་པར་དུ་ལྕེ་དང་མགྲིན་པའི་གནས་རྣམས་སུ་རྡོ་རྗེ་
ཕྲ་མོ་དཔག་ཏུ་མེད་པས་གཏམས་པར་བསམ་པ་ནི་གོ་བགོ་བའོ། །དེ་ནས་འཁོར་ལོའི་་་་
རྩིབས་དབར་བརྒྱད་དུ་རླུང་མེའི་སྟེང་དུ། དགྲ་བགེགས་ལུས་རིད་པ་ཁ་ནས་ཁྲག་སྐྱུག་་་་
པ་སོགས་ཀྱི་གཟུགས་བརྙན་གསལ་བཏབ་པ། ལུས་ལས་ཁྲོ་བོའི་ཚོགས་དཔག་ཏུ་མེད་་
པ་སྤྲོས་ཏེ་གནོད་བྱེད་བཀུག་ནས་གཟུགས་བརྙན་དེ་ཉིད་ལ་བསྟིམ་མོ། །གསུམ་པ་ལྷའི་
རྣམ་པའི་གནད་ནི། དེ་ནས་རང་ཉིད་དབུས་ཀྱི་ཁྲོ་བོ་ཁྲོས་པས་ཧཱུྃ་ཞེས་བརྗོད་ཅིང་ཁྲོ་བོ་
གཞན་རྣམས་ལ་སྡང་མིག་གཟིགས་པས། ཁྲོ་བོ་གཞན་རྣམས་ཀྱང་ཁྲོས་པས། །
ཕྱོགས་མཚམས་ཀྱི་ཁྲོ་བོ་གཞན་རྣམས་ཞལ་ཕྱིར་གཟིགས། རང་ཉིད་སྟེང་འོག་གི་ཁྲོ་བོ་
དང་གསུམ་གྱི་ཞབས་གཡས་བརྐྱངས་སུ་བསྒྱུར་བ་ནི་ལྷའི་རྣམ་པའི་གནད་ཡིན་ནོ། །
བཞི་པ་འཁོར་ལོ་འཁོར་བའི་གནད་ནི། འཁོར་ལོ་དེ་ཉིད་གཡོན་དུ་ཤུགས་དྲག་ཏུ་་་་
འཁོར་བས་དགྲ་བགེགས་ཀྱི་ལུས་རྐང་མཐིལ་ནས་སྤྱི་བོའི་བར་དུ་འཁོར་ལོའི་རྩིབས་ཀྱི་་་
རྩེ་མོས་ཉལ་ཉལ་བཏུབ་ཅིང་། རོ་མ་རྣམས་འོག་གི་མེས་བསྲེགས། རླུང་གིས་གཏོར་
བས་རྗེས་མེད་དུ་སོང་ཞིང་རྣམ་ཤེས་ཆོས་དབྱིངས་སུ་བསྒྲལ་བར་བསམས་ལ་ལྟ་བས་རྒྱས་
འདེབས་སོ། ། ལྔ་པ་ནི། དེའི་ཚེ་སྔགས་བཟླ་བ་ཡིན་ལ། དེ་ཡང་ན་མསམན་་་་་
སོགས་ནི་དཀོན་མཆོག་གསུམ་ལ་དད་པས་ཕྱག་འཚལ་བ་ཡིན། ཨོ་སི་ཏཱ་ཏ་པ་ཏྲེ་ནས་་་་
ཨུཏྟཱི་ཥ་ཙཀྲ་ཝ་ར་ཏིའི་བར་གྱིས་གཙུག་ཏོར་འཁོར་ལོས་བསྒྱུར་བ་གསལ་བཏབ། ས་་
ཡན་མན་སོགས་སུ་རང་ཉིད་དང་ཁྲོ་བོ་གཞན་རྣམས་ལས་ཁྲོ་བོའི་ཚོགས་དཔག་ཏུ་མེད་པ་
སྤྲོས་ནས་གནོད་བྱེད་ཀྱི་དགྲ་བགེགས་ཚར་གཅོད་པར་བསམ་པའོ། །དེ་ནས་རང་ཉིད་་་་
37f

གཙུག་ཏོར་འཁོར་ལོས་བསྒྱུར་བ་སྐུ་ཤིན་ཏུ་ཆེ་བ་ཞིག་ཏུ་གྱུར་པའི་རྡོ་རྗེ་ཐལ་མོ་ཁ་ཕྱེ་ལ།
བྷ་ཡ་ན་ལན་གསུམ་བརྗོད་པའི་མཐར་གནོད་བྱེད་དེ་ཉིད་གང་ན་གནས་ཀྱང་རྡོ་རྗེ་ཐལ་་་་་
མོའི་རྣམ་པ་ཁ་གདབ་པ་ལྟ་བུའི་བར་དུ་གཙིར་བར་བསམས་ལ། ལུས་བཅིང་བ་་་་་
བགྱིའོ༑ །ཞེས་སོགས་དང་བསྟུན་ནས་ཐལ་མོ་ལན་གསུམ་བརྡབ། དེ་ལྟར་གཙི་་་་་
བའི་རོ་མ་དེ་ཉིད་འཁོར་བའི་ཕྱི་རོལ་གྱི་མེ་རླུང་ལ་གཏོར་བའམ། ཡང་ན་འོག་གི་ཁྲོ་བོ་་་
གནོད་མཛེས་ཀྱི་ཞལ་དུ་སོང་བར་བསམ་མོ། །དེ་ནས་ཕྱོགས་མཚམས་ཀྱི་ཁྲོ་བོ་རྣམས་་་་
ཀྱང་ཞལ་ནང་ལ་གཟིགས། དབུས་དང་སྟེང་འོག་གི་ཁྲོ་བོའི་ཞབས་སྔར་བཞིན་་་་་
བསྒྱུར༑ འཁོར་ལོ་དེ་ཉིད་ཀྱང་མི་འཁོར་བར་གནས་པ་ལ་སླར་ཡང་བརྟན་བྱེད་ཀྱི་་་་་
སྔགས་ལན་གསུམ་བརྗོད། འདི་སྦྱང་གཞི་ནི། རང་གི་སྔར་སྐྱེ་བ་སྔ་མ་རྣམས་སུ་་་
སེམས་ཅན་མི་སྡུག་པའི་ལུས་བླངས་ནས། གཞན་དགེ་བ་བྱེད་པ་དང་ཆོས་སྒྲུབ་པ་ལ་་་་་
བར་གཅོད་བྱས་པའི་ལས་ངན་ཇི་སྙེད་གཅིག་བསགས་པའི་བག་ཆགས་འཁྲུལ་སྣང་དང་་་་
བཅས་པ་དང་། དེས་མཚོན་མ་དག་པའི་འཁྲུལ་སྣང་ཐམས་ཅད་ནི་སྦྱང་གཞི། དེ་དག་
སྦྱོང་བྱེད་སྲུང་བའི་འཁོར་ལོ་དང་། ཁྲོ་བོ་བཅུའི་རྣམ་པར་འདུན་པ་བསྒྱུར་ནས་ཉམས་སུ་བ
ལེན་པར་བྱེད་པ་ནི། སྲུང་འཁོར་འཁོར་འདས་དབྱེར་མེད་དོ། །
གཉིས་པ་དངོས་གཞི་ལ། གཞལ་ཡས་ཁང་བསྐྱེད་པ་རྣམ་པར་སྣང་མཛད་ཀྱི་་་་་
ཡན་ལག །རྗེས་སུ་ཆགས་པ་རྡོ་རྗེ་སེམས་དཔའི་ཡན་ལག །དབང་བསྐུར་བ་མི་་་་་
བསྐྱོད་པའི་ཡན་ལག ། བདུད་རྩི་མྱང་བ་འོད་དཔག་མེད་ཀྱི་ཡན་ལག །མཆོད་པ་དོན་
ཡོད་གྲུབ་པའི་ཡན་ལག །བསྟོད་པ་རིན་འབྱུང་གི་ཡན་ལག་དང་དྲུག །དང་པོ་ལ།
གཞིའི་ཡན་ལག །རྒྱུའི་ཡན་ལག །རྐྱེན་གྱི་ཡན་ལག །གནས་ཐབས་ཀྱི་ཡན་ལག་་
དང་བཞི། དང་པོ་ནི། རང་ཉིད་དབུས་ཀྱི་ཁྲོ་བོ་ཞུ་བ་ལས། ཨེ་ལས་ཆོས་ཀྱི་འབྱུང་
གནས་གྲུ་གསུམ་པ། ཕྱི་དཀར་ལ་ནང་དམར་བ། གདེངས་ཀ་ཆེ་བ་གྱེན་དུ་ཕྱོགས་པ།
རྩ་བ་ཕྲ་བ་ཐུར་དུ་བསྟན་པ། དེ་ཡང་གྲུ་གསུམ་གྱིས་ནི་རྣམ་ཐར་སྒོ་གསུམ་མཚོན། །
སྟེང་གི་ཟུར་གསུམ། འོག་གི་ཟུར་གཅིག་དང་བཅས་པས་སྐུ་གསུང་ཐུགས་སྙིང་པོ་དང་་་་
བཅས་པ་མཚོན། ཕྱི་དཀར་ལ་ནང་དམར་བས་ཐབས་ཤེས་མཚོན། གདེངས་ཀ་ཆེ་བ་
372

གྱེན་དུ་བསྟན་པས་ནི། ལས་དང་པོ་པ་ནས་རྡོ་རྗེ་འཛིན་པའི་སའི་བར་དུ་ཡོན་ཏན་གོང་་་་
ནས་གོང་དུ་རྒྱས་པར་མཚོན་པ་ཡིན་ནོ། །འདིའི་སྦྱང་གཞི་ནི། མདོ་སྡུད་པ་ལས།
མཁའ་ལ་རླུང་བརྟེན་དེ་ལ་ཆུའི་ཕུང་པོ་བརྟེན། །དེ་ལ་ས་ཆེན་འདི་བརྟེན་དེ་ལ་འགྲོ་་་་
འདི་བརྟེན་ནོ། །ཞེས་གསུངས་པ་ལྟར་སྣོད་ཆགས་པའི་རྟེན་དུ་གྱུར་པའི་འོག་གཞིའི་་་་་
ནམ་མཁའ་སྟོང་པ་དང༌། སྐྱེ་གནས་བཞིའི་མངལ་སྐྱེས་ཀྱི་མའི་མངལ། སྒོང་སྐྱེས་ཀྱི་་
སྒོ་ང་། དྲོད་གཤེར་སྐྱེས་ཀྱི་གང་དུ་སྐྱེ་ས། རྫུས་སྐྱེས་ཀྱི་གང་དུ་སྐྱེ་བའི་པདྨ་ལ་སོགས་
པ་རྣམས་ནི་སྦྱང་གཞི་ཡིན་ལ། སྦྱོང་བྱེད་ནི་ཆོས་འབྱུང་བསྒོམ་པ་འདི་ཉིད་དོ། །དེ་་་་
ཡང་སྦྱང་གཞི་དེ་དག་ཆོས་འབྱུང་གྲུ་གསུམ་གྱི་རྣམ་པ་ཅན་དུ་བསྒོམ་པ་ནི་རྣམ་པ་ལམ་བྱེད།
དེ་ཉིད་རྣམ་ཐར་སྒོ་གསུམ་སྐུ་གསུང་ཐུགས་སྙིང་པོ་དང་བཞི་ཡིན་པར་མོས་པ་ནི་མོས་པ་་་་
ལམ་བྱེད། སངས་རྒྱས་སའི་རྣམ་ཐར་སྒོ་གསུམ་སོགས་དངོས་ཡིན་པར་བསྒོམ་པ་་་་་་
འབྲས་བུ་ལམ་བྱེད། དེ་ལྟར་བསྒོམ་པས་རང་རྒྱུད་ལ་ཚོགས་རྫོགས་ཤིང་སྒྲིབ་པ་སྦྱང་་་་་
བའི་རྟེན་འབྲེལ་འགྲིག་པ་ནི་བྱིན་རླབས་ལམ་བྱེད་དོ། །གཉིས་པ་རྒྱུའི་ཡན་ལག་ནི།
ཡཾ་ལས་རླུང་གི་དཀྱིལ་འཁོར་སོགས་བཞི་རིམ་བཞིན་དུ་བསྒོམ་པ་སྟེ། རྗེ་བཙུན་བསོད་
ནམས་རྩེ་མོས། དེ་ནས་རྒྱུ་ཡི་ཡན་ལག་ནི། །ས་བོན་བཞི་ལས་འབྱུང་བ་བཞི། ། ཁ་
དོག་དབྱིབས་ལས་མཚན་མ་ཅན། །ཞེས་གསུངས་པ་ལྟར་རོ། །འདིའི་སྦྱང་གཞི་ནི། །
ས་ཁམས་ལ་སོགས་པ་འབྱུང་བཞིའི་བག་ཆགས་འཁྲུལ་སྣང་དང་བཅས་པ་མཐའ་དག །
སྦྱོང་བྱེད་འབྱུང་བཞིའི་དཀྱིལ་འཁོར་དུ་འདུན་པ་བསྒྱུར་ནས་ཉམས་སུ་ལེན་པར་བྱེད་པ་ནི་་
འབྱུང་བཞིའི་དཀྱིལ་འཁོར་འཁོར་འདས་དབྱེར་མེད་དོ། །དེ་ཡང་འབྱུང་བཞིའི་དཀྱིལ་་་་་
འཁོར་དུ་བསྒོམ་པ་ནི་རྣམ་པ་ལམ་བྱེད། དེ་ཉིད་སྤྱན་མ་ལ་སོགས་པའི་ལྷ་མོ་བཞིའམ།
ཚད་མེད་བཞི་ཡིན་པར་མོས་པ་ནི་མོས་པ་ལམ་བྱེད། སངས་རྒྱས་སའི་ཚད་མེད་བཞི་་་་
དངོས་ཡིན་པར་བསྒོམ་པ་ནི་འབྲས་བུ་ལམ་བྱེད། དེ་ལྟར་བསྒོམ་པས་ཚོགས་རྫོ་གས་་་་་
སྒྲིབ་པ་བྱང་བར་འགྱུར་བ་ནི་བྱིན་རླབས་ལམ་བྱེད་དོ། །དེ་ཉིད་འཁོར་ལོས་བྱིན་གྱིས་་་་
བརླབ་པ་ནི། དེའི་སྟེང་དུ་ཧཱུཾ་ལས་འཁོར་ལོ་སེར་པོ་རྩིབས་བཅུ་པ་བྷཾ་གྱིས་མཚན་པ་་་་
བསྒོམ་པའོ། །འཁོར་ལོ་བསྒོམ་པའི་དགོས་པ་ནི། སྦྱང་གཞི་འབྱུང་བ་བཞི་ལ་སོགས་་
373

པ་དེ་རྣམས་ཀྱི་སྦྱོང་བྱེད་འཁོར་ལོ་བཞིའི་རྣམ་པ་ཅན་དེ་ཡང་རྣམ་པར་སྣང་མཛད་དུ་འདུས་
སོ༑ ། ཞེས་ཤེས་པའི་ཆེད་ཡིན་ནོ། །བླ་ཆེན་འཕགས་པས། འཁོར་ལོའི་ཁ་དོག་་་་
དཀར་པོར་བཤད་པ་ནི་འཁོར་ལོའི་ངོ་བོ་རྣམ་སྣང་ཡིན་པས། སྦྱོང་བྱེད་ལྷའི་སྐུ་མདོག་་་་
གི་དབང་དུ་བྱས་པ་ཡིན་ལ། འདིར་སོ་སོར་བཤད་པ་ནི་རྣམ་སྣང་གི་སྦྱང་གཞི་ས་ཁམས་
ཡིན་ཅིང་དེའི་ཁ་དོག་གི་དབང་དུ་བྱས་པ་ཡིན་པས་འགལ་བ་ཡོད་པ་མ་ཡིན་ནོ། །
གསུམ་པ་རྐྱེན་གྱི་ཡན་ལག་ནི། དེ་དག་གི་སྟེང་གི་ནམ་མཁའ་ལ་བར་དོ་མཚོན་བྱེད་་་་་
ཡིག་འབྲུ་ལྔ་བསྒོམ་ཞིང་དེ་འབྱུང་བཞི་འཁོར་ལོ་དང་བཅས་པ་ལ་བསྲེ་བ་ཉིད་ཡིན་ཏེ། །
རྗེ་བཙུན་རྩེ་མོས། དེ་ནས་རྐྱེན་གྱི་ཡན་ལག་ནི། །འབྱུང་བཞིར་རྣམ་ཤེས་ཞུགས་་་་་
བསྒོམ་སྟེ། །འབྱུང་བཞིའི་དཀྱིལ་འཁོར་ཐམས་ཅད་ཀྱང་། །རང་གི་སེམས་ཙམ་དུ་་་་
ཤེས་བྱ། །ཞེས་གསུངས་པ་ལྟར་རོ། །ཡིག་འབྲུ་ལྔའི་བཞུགས་ཚུལ་ནི། རྗེ་ས་ཆེན་་
གྱི་དགོངས་པ་ལྟར་ན། ཡིག་འཕྲེང་གི་ཚུལ་དུ་བཞུགས་པར་བཞེད། ད་ལྟ་ཕྱག་ལེན་་་
ལ་མགོ་མཇུག་ལོག་པའི་ཚུལ་གྱིས་བཞུགས་པར་བཞེད་དོ། །དེ་ཡང་མཚོན་དོན་ནི།
ཐ་མལ་པའི་དབང་དུ་བྱས་ན། ཡིག་འབྲུ་གསུམ་གྱིས་ལུས་ངག་ཡིད་གསུམ་མཚོན། །
ཧོ་དམར་པོ་གཉིས་ཀྱིས་འཁོར་བར་སྐྱེ་བ་ལེན་པའི་རྒྱུ་སྲེད་ལེན་གཉིས་མཚོན། འབྲས་་་་
བུའི་དབང་དུ་བྱས་ན་ཡིག་འབྲུ་གསུམ་གྱིས་སྐུ་གསུང་ཐུགས་མཚོན། ཧོ་གཉིས་ཀྱིས་་་་་
ཐབས་ཤེས་མཚོན་པ་ཡིན་ནོ། །ལམ་བྱེད་བཞི་ལྡན་དུ་ཉམས་སུ་ལེན་ཚུལ་ནི། སྦྱང་་་་
གཞི་བར་དོའི་རྣམ་ཤེས་བག་ཆགས་འཁྲུལ་སྣང་དང་བཅས་པ་མཐའ་དག་སྦྱོང་བྱེད་ཡིན་་་་
འབྲུ་ལྔའི་རྣམ་པར་བསྒོམ་པ་ནི་རྣམ་པ་ལམ་བྱེད། དེ་ཉིད་སྐུ་གསུང་ཐུགས་དང་ཐབས་་་་
ཤེས་ཡིན་པར་མོས་པ་ནི་མོས་པ་ལམ་བྱེད། སངས་རྒྱས་སའི་སྐུ་གསུང་ཐུགས་སོགས་་་་
དངོས་ཡིན་པར་བསྒོམ་པ་ནི་འབྲས་བུ་ལམ་བྱེད། དེ་ལྟར་བསྒོམ་པས་ཚོགས་རྫོགས་་་་་
ཤིང་སྒྲིབ་པ་བྱང་བར་འགྱུར་བ་ནི་བྱིན་རླབས་ལམ་བྱེད་དོ། །བཞི་པ་གནས་ཐབས་ཀྱི་
ཡན་ལག་ལ། གཞལ་ཡས་ཁང་བཤད་པ། ཞར་བྱུང་དུར་ཁྲོད་བཤད་པ། ལྷ་་་་
གདན་བཤད་པ་དང་གསུམ། དང་པོ་ནི། འོག་གཞི་ལོགས་དང་སྟེང་ཐོག་དང༌། །
སྒོ་དང་རྟ་བབས་ལྔ་ཡིས་བསྡུས། །ཞེས་པ་ལྟར་འོག་གཞི་བཤད་པ། ལོགས་བཤད་་་་
374

པ༑ སྟེང་ཐོག་བཤད་པ། སྒོ་བཤད་པ། རྟ་བབས་བཤད་པ་དང་ལྔ། དང་པོ་ནི།
འོག་ལ་སྣ་ཚོགས་རྡོ་རྗེ་དང་། །ཉི་མ་པདྨ་འཁོར་ཡུག་གོ །ཞེས་པ་ལྟར། འོག་གི་སྣ་
ཚོགས་རྡོ་རྗེའི་རྭ་རྩེ་ནས་རྭ་རྩེའི་བར་ལ་ཆ་ཕྲན་དྲུག་ཅུ་རྩ་བཞི། དེའི་འོག་ཏུ་ཉི་མ་་་་་
དཀྱིལ་འཁོར་དེའི་འོག་ཏུ་པདྨ་འདབ་མ་བརྒྱད་པ། པདྨའི་མཐའ་བསྐོར་དུ་ཆོས་འབྱུང་་་་
གི་ཁ་ཁྱེར་ལ་དུར་ཁྲོད་བརྒྱད་གནས། དེའི་ཕྱི་རོལ་དུ་ཐུན་མོང་མ་ཡིན་པའི་སྲུང་འཁོར་་་
སོགས་པ་ཡིན་ནོ། །དེ་ཡང་གཞལ་ཡས་ཁང་གི་ནང་གི་དབུས་གཙོ་བོ་བཞུགས་ས་ནས་་་་
ཤར་གྱི་རྩིག་པ་ལ་ཐུག་གི་བར་ལ་ཆ་ཆེན་བཞི། དེ་བཞིན་དུ་ནུབ་དང་གཡས་གཡོན་གྱི་
རྩིག་པ་ལ་ཐུག་གི་བར་ལ་ཡང་ཆ་ཆེན་བཞི་བཞིའོ། །ཆ་ཆེན་དང་ཆ་ཕྲན་གྱི་ཚད་ཀྱང་་་་་
གཙོ་ཆེ་ཆུང་ཇི་ཙམ་བྱེད་པ་དེའི་འདོམ་གང་ཁྲུ་བཞི་ལ་ཆ་ཆེན་གཅིག །དེའི་བཞི་ཆ་ཁྲུ་་་་
གང་ལ་ཆ་ཕྲན་གཅིག་ཏུ་འཇོག་པ་ནི་འཁྲུལ་མེད་ཀྱི་གནད་ཡིན་པས་འདི་བཞིན་དུ་བརྩི་བ་་
གལ་ཆེ་གསུངས། གཉིས་པ་ལོགས་བཤད་པ་ནི། ལོགས་ལ་རྩིག་པ་ཕ་གུ་དང་། །
དྲ་ཕྱེད་མདའ་ཡབ་པུ་ཤུའོ། །ཞེས་པ་ལྟར། ཕྱོགས་བཞིར་རྩིག་པ་རིམ་པ་ལྔ་ལྡན་་་་་་
དཔངས་སུ་ཆ་ཆེན་བཞི། དེའི་སྟེང་དུ་རིན་པོ་ཆེའི་ཕ་གུ་སེར་པོ་ཆ་ཕྲན་གཅིག །དེ་་་
སྟེང་དུ་བྲེ་ཕུལ་བཞི་རིམ་པར་བརྩིགས་པ་ལ་ཆ་ཕྲན་ཕྱེད་ཕྱེད། ཀུན་དྲིལ་དེ་མན་ལ་་་་
ཕྲན་བཅུ་དགུ། དེའི་སྟེང་དུ་གསེར་གྱི་གདུང་ལེབས་ཆ་ཕྲན་གཅིག་གི་ལྔ་ཆ། མདའ་་་
ཡབ་ནི་སྤྱི་བླུགས་མགོ་བཅད་པ་ལྟ་བུ་ཆུ་འབེབ་པ། པུ་ཤུ་ནི་ཆུ་སྐྱོར་གྱི་དོད་དོ། །
གསུམ་པ་ནི། སྟེང་ཐོག་ཀ་བ་ཤིང་བརྩེགས་དང་། །གདུང་དང་ཐོག་ཕུབ་རིམ་་་་་
གསུམ༑ །ཞེས་པ་ལྟར། ནང་དུ་ལྷ་སྣམ་དཔངས་ཆ་ཕྲན་རེ་རེའི་སྟེང་དུ་ཀ་བ་བརྒྱད།
དཔངས་སུ་ཆ་ཕྲན་བཅུ་དྲུག །དེའི་སྟེང་དུ་ཞུ་རིང་ཞུ་ཐུང་ཆ་ཕྲན་གཅིག །དེའི་སྟེང་དུ་་་
གདུང་ཟླུམ་ཆ་ཕྲན་གཅིག །དེའི་སྟེང་དུ་གདུང་ཟླུམ་ཆ་ཕྲན་གཅིག་དེའི་སྟེང་དུ་གདུང་་་་་
ཁེབས་ཆ་ཕྲན་གཅིག་གི་ལྔ་ཆ། དེའི་སྟེང་ལ་ལྕམ་གཏང་ནས་ནང་གི་ཕྱོགས་བཞིའི་ལྷ་་་་
སྣམ་ཚུན་ནོ། །ནང་ཕུབ་པ་ནི་ཐོག་ཕུབ་འོག་མ། མདའ་ཡབ་ནི་སྤྱི་བླུགས་མགོ་བཅད་
པ་ལྟ་བུ་ལྕམ་སྣེ་ལ་བཏགས་ཤིང་། ལྕམ་སྣེ་རྩིག་པའི་ཕྱི་རོལ་གྱི་འདོད་སྣམ་ཞེང་དུ་ཆ་་་
ཕྲན་གཉིས། དཔངས་སུ་ཆ་ཕྲན་གཅིག་ཏུ་ལྔ་ཆ་མ་ཚང་བའི་སྟེང་ན་མཆོད་པའི་ལྷ་མ་་་་་
375

རྣམས་ཡོད་པའི་ཐད་སོ་ཙམ་ནོན་པ། ཐོག་ཕུབ་བར་མ་ནི་གདུང་ཟླུམ་གྱི་སྟེང་དུ་རིན་པོ་
ཆེ་སྣ་ལྔའི་རྩིག་ཟླུམ་ཕྱོགས་མདོག་ཅན་དཔངས་ཆ་ཕྲན་གསུམ། དེའི་སྟེང་ཕ་གུ་དྲ་་་་་
དང་དྲ་ཕྱེད་གདུང་ལེབ་དང་བཅས་པ་ལ་ཆ་ཕྲན་གསུམ། དེའི་སྟེང་རྡོ་རྗེའི་ཐལ་གདུང་་་་
བཞི་ལ་ཆ་ཕྲན་གཅིག་ཏུ་ལྔ་ཆས་མ་ཚང་བ་སྟེ་ཀུན་དྲིལ་རྩིག་ཟླུམ་ནས་བཟུང་ཐལ་གདུང་་་་
གི་བར་ལ་ཆ་ཕྲན་བདུན་ལ་ཉེ་བ། ཐལ་གདུང་གི་སྟེང་དུ་ལྕམ་བཏང་སྟེ་འོག་གི་ལྷ་མ་་་་
བརྒྱད་བཞུགས་སའི་སྟེང་གི་ར་མིག་བརྒྱད་པོ་ཟླུམ་པོར་ཕུབ། བྱ་འདབ། མདའ་
ཡབ༑ པུ་ཤུ་རྣམས་སྔ་མ་བཞིན་ནོ། །ཐོག་ཕུབ་གོང་མ་ནི་སྔར་གྱི་ཐལ་གདུང་གྲུ་་་་་
བཞིའི་སྟེང་དུ་རྩིག་པ་སྔོན་པོ་གྲུ་བཞི་པ་དཔངས་སུ་ཆ་ཕྲན་གསུམ། དེའི་སྟེང་ཕ་གུ་དྲ་བ་
དྲ་ཕྱེད་ལ་ཆ་ཕྲན་གསུམ་སྟེ་དཔངས་ཆ་ཕྲན་སོ་གཉིས་སོང་། དེའི་སྟེང་དབུས་ཕྱུར་བུར་་་་
གྱུར་པའི་ཐོག་ཕུབ་པའི་རྩེ་མོར་རྡོ་རྗེ་དང་རིན་པོ་ཆེའི་ཏོག་གིས་བརྒྱན་པ་ཡིན་ནོ། །
འདིའི་འོག་ཏུ་གཙོ་བོ་བཞུགས་པ་ཡིན་ནོ། །སྟེང་ཐོག་གི་དྲ་བ་དྲ་ཕྱེད་ནས་འོག་གི་རྩིག་་་་
པ་ཡན་གྱི་དཔངས་ལ་ཆ་ཕྲན་སུམ་ཅུ་སོ་གཉིས་ཤར་གྱི་རྩིག་མཚམས་ཀྱི་ནང་ནས་ནུབ་ཀྱི་
རྩིག་མཚམས་ཀྱི་བར་ལ་ཡང་ཆ་ཕྲན་སུམ་ཅུ་སོ་གཉིས། ལྷོ་དང་བྱང་ལ་ཡང་དེ་བཞིན་་་་
ཡོད་པ་ནི། རྒྱ་མཉམ་དཔངས་མཉམ་གྱི་དོན་ཡིན་ནོ། །བཞི་པ་སྒོ་བཤད་པ་ནི།
སྒོ་བཞིའི་ཞེང་ལ་ཆ་ཆེན་གཅིག །དཔངས་སུ་ཆ་ཆེན་གཉིས། སྒོའི་ཕྱི་རོལ་མདུན་དུ་་་
ཆ་ཆེན་གཅིག་གིས་ནི་སྒོ་ཁྱུད་དེ། འདིའི་མཐར་སྒོ་གླེགས་གཞུག་གོ །འཇིག་རྟེན་་་་་
ཕལ་ལ་གྲགས་པའི་སྒོ་ནི་འདི་ཡིན་ནོ། ། སྒོ་འགྲམ་དང་སྒོ་ལོགས་ཀྱི་ནང་མཉམ་པས་ཆ་་
ཕྲན་གཉིས་གཉིས། སྒོ་ལོགས་ཀྱི་ཕྱི་ལ་ནི་ཆ་ཕྲན་བཞི་ཡོད་པའོ། །སྒོ་ཁང་གི་རྩིག་་་་
པའི་དཔངས་ནི་ཆ་ཕྲན་དགུའམ་བརྒྱད་གང་རུང་ལ་འདིར་བརྒྱད་དོ། །ལྔ་པ་རྟ་བབས་་་་
བཤད་པ་ནི། སྒོ་ལོགས་ཀྱི་ཕྱི་མཐའ་ཆ་ཕྲན་རེ་རེ་དོར་བའི་སར། ས་སྟེགས་གྲུ་བཞི་
དཔངས་སུ་ཆ་ཕྲན་གཅིག །དེའི་སྟེང་དུ་བུམ་པ་ཆ་ཕྲན་གཅིག །དེའི་སྟེང་དུ་ཀ་བ་་་་
ཕྲན་ལྔ་པ་ཞིག་འཛུགས་སོ། །ཀ་བ་སོ་སོའི་ལོགས་ལ་ཀ་རྒྱན་དཔངས་ཀ་བ་དང་མཉམ་་
པ༑ ཀ་བ་དེ་དག་གི་སྟེང་དུ་ཞུ་རིང་ཐུང་གཉིས་ལ་དཔངས་སུ་ཆ་ཕྲན་གཅིག །སྲིད་དུ་
ཞུ་རིང་ལ་ཆ་ཕྲན་གཉིས་ཡོད་པ། རྩེ་མོས་ཀ་རྒྱན་དང་མུན་པའི་ཕྱེད་ཚུན་ནོན་པའོ། །
376

དེའི་སྟེང་དུ་མདུན་ངོས་ལ་གདུང་དཀྱུས་སུ་ཆ་ཆེན་བཞི། དཔངས་སུ་ཆ་ཕྲན་གཅིག །
ནང་གི་ཀ་བ་གཉིས་ཀྱི་སྟེང་དུ་ཡང་དེ་དང་མཉམ་པའི་གདུང་འགོད་དོ། །དེའི་སྟེང་དུ་ད་་་་
བབས་སྣམ་བུ་འོག་མ་ཁ་དོག་དམར་པོ་དཀྱུས་སུ་ཆ་ཆེན་བཞི། ཞེང་དུ་ཆ་ཕྲན་ལྔ་ཡོད་་་་
པ་བཀབ། དེའི་སྟེང་དུ་རྟ་བབས་སྣམ་བུ་གོང་མ་གསུམ་རིམ་བཞིན་ཁ་དོག་སྔོན་པོ་ལྗང་
གུ་༑ སེར་པོ་གཡས་གཡོན་དང་མདུན་ངོས་སུ་ཆ་ཕྲན་རེ་རེས་ཐུང་བ། སྟེང་ནས་སྟེང་་་
དུ་བརྩེགས་ཏེ་མཆོད་རྟེན་གྱི་བང་རིམ་ལྟར་ཡོད་པའོ། །དེ་ཡང་རྟ་བབས་འོག་མའི་སྣེས་་
གཡས་གཡོན་གྱི་ཀ་རྒྱན་ཚུན་ནོན་པ། གཉིས་པས་ཀ་བ་ཚུན་ནོན་པ། གསུམ་པ་་་་་
མུན་སྣམ་ཚུན་ནོན་པ། བཞི་པས་རྩིག་པ་ཚུན་ནོན་པ་ཡིན་གསུངས་སོ། །དེ་བཞིན་་་་་
དཔངས་ནི་ཆ་ཕྲན་རེ་རེའོ། །དེའི་སྟེང་དུ་པདྨ་འཁོར་ལོ་གདུགས་གསུམ་ལ་དཔངས་སུ་་་
ཆ་ཆེན་གཅིག་གི་ཚད་ཡིན་ཏེ། པདྨ་འཁོར་ལོ་གདུགས་ཀྱི་དངོས་གཞི་གསུམ་ལ་ཆ་ཕྲན་་
རེ་རེ། གདུགས་ཀྱི་ཡུ་བ་ལ་ཆ་ཕྲན་གཅིག་གོ །དེ་ལྟར་ཀ་བའི་སྟེགས་བུ་གྲུ་བཞི་ནས་་་
གདུགས་ཀྱི་བར་ལ་ཆ་ཕྲན་བཅུ་བདུན་ཡོད་པས། རྩིག་པ་འགོ་མའི་སྟེང་གི་ཕ་གུ་སེ་་་་
པོ་མན་དང་དཔངས་མཉམ་པ་ཡིན་ནོ། །པདྨའི་གཡས་གཡོན་དུ་རི་དྭགས་ཕོ་མོ་ཁ་སྤྲོད་་
པ་ལ་སོགས་པ་དང་། སྣམ་བུའི་རིམ་པ་རྣམས་ལ། རྒྱལ་མཚན་དང་། བ་དན་ལ་་་
སོགས་པ་རྒྱན་སྣ་ཚོགས་ཀྱིས་བརྒྱན་པའོ། །རྟ་བབས་ཀྱི་མདུན་ངོས་སུ་གླང་རྒྱབ་མིག་་་་
གསུམ་ལ་དྲ་བ་དྲ་ཕྱེད་ལ་སོགས་པ་འཕྱང་བས་གཞལ་ཡས་ཁང་མཛེས་པར་བྱས་པའོ། །
འདིའི་སྦྱང་གཞི་ནི་གཙོ་བོར་མ་དག་པ་སྣོད་ཀྱི་འཇིག་རྟེན་སྦྱོང་། དེ་ཡང་སྦྱོང་བྱེད་་་་་
གཞལ་ཡས་ཁང་གི་རྣམ་པ་ཅན་ནི་རྣམ་པ་ལམ་བྱེད། དེ་ཉིད་ངོ་བོ་རྣམ་སྣང་དུ་མོས་པ་ནི་
མོས་པ་ལམ་བྱེད། འབྲས་དུས་ཀྱི་རྣམ་སྣང་དངོས་ཡིན་པར་བསྒོམ་པ་ནི་འབྲས་བུ་ལམ་་
བྱེད༑ དེ་ལྟར་བསྒོམ་པས་བདག་རྒྱུད་བྱིན་གྱིས་རློབས་པ་ནི་བྱིན་རླབས་ལམ་བྱེད་ཡིན་་་
ནོ༑ །གཉིས་པ་ཞར་བྱུང་དུར་ཁྲོད་བཤད་པ་ནི། མན་ངག་རྣམ་བཤད་དུ་བལྟ་བར་་་་་
བྱའོ༑ །གསུམ་པ་གདན་བཤད་པ་ནི། གཞལ་ཡས་ཁང་གི་ལྷ་སྣམ་སྔོན་པོའི་དབུས་་་་
སུ༑ སྣ་ཚོགས་པདྨ་འདབ་མ་བརྒྱད་པའི་ལྟེ་བར་ཉི་མའི་དཀྱིལ་འཁོར་གྱི་སྟེང་དུ་བདུད་་་་
བཞི་བརྩེགས་པ་ནི་གཙོ་བོའི་གདན་དང་། འདབ་མ་བརྒྱད་ལ་ཟླ་བའི་དཀྱིལ་འཁོར་གྱི་་
377

སྟེང་དུ། ཤར་དུ་ཚངས་པ་སེར་པོ་ལ་སོགས་པ་ནི་ལྷ་མོ་རྣམས་ཀྱི་གདན་ཡིན་ནོ། །
གདན་དེ་ལྟར་འབྱུང་བའི་རྒྱུ་མཚན་ནི་གོང་དུ་བྱུང་ཚུལ་གྱི་སྐབས་སུ་བཤད་པ་ལྟར་ཤེས་་་་་
པར་བྱའོ། །གཞལ་ཡས་ཁང་དེ་ཉིད་གཟུགས་ཀྱི་རྣམ་པ་ཡིན་ཡང་ངོ་བོ་རྣམ་པར་སྣང་་་་
མཛད་དོ་སྙམ་དུ་ང་རྒྱལ་བསྒོམ་པ་ནི། སརྦ་ཏ་ཐཱ་ག་ཏ་ནི་ལ་ཡ་སོགས་ཀྱི་སྔགས་བརྗོད་
པའོ༑ །གཉིས་པ་རྡོ་རྗེ་སེམས་དཔའི་ཡན་ལག་ལ། དམ་ཚིག་པ་བསྐྱེད་པ། སྐྱེ་་་་
མཆེད་སྐུ་གསུང་ཐུགས་བྱིན་བརླབ་པ། ཡེ་ཤེས་པ་སྤྱན་དྲངས་ཤིང་བཞུག་པ་དང་་་་
གསུམ༑ དང་པོ་རྒྱུ་རྡོར་འཛིན་མངོན་བྱང་ལྔ་ལས་བསྐྱེད་པ་དང་། འབྲས་བུ་རྡོ་རྗེ་་་་
འཛིན་པ་ཞུ་བ་གླུས་བསྐུལ་བ་ལས་བསྐྱེད་པ་གཉིས། དང་པོ་ལ། དངོས་དང་འཁོར་་་་
གྱི་ལྷ་མོ་སྤྲོ་བ་གཉིས། དང་པོ་ནི། སྦྱང་གཞི་ཕ་མ་གཉིས་ཀྱི་རྒྱུ་ཁམས་དཀར་པོ་་་་
བག་ཆགས་འཁྲུལ་སྣང་དང་བཅས་པས་མཚོན། འཁྲུལ་སྣང་གི་རིགས་མཐའ་དག་སྦྱོང་་
བྱེད་མངོན་བྱང་དང་པོ་ཨཱ་ལི་དང་། ཟླ་བའི་རྣམ་པར་བསྒྱུར། སྦྱང་གཞི་ཕ་མའི་རྒྱུ་་་་
ཁམས་དམར་པོའི་བག་ཆགས་འཁྲུལ་སྣང་དང་བཅས་པ། སྦྱོང་བྱེད་མངོན་བྱང་གཉིས་་་་
པ་ཀཱ་ལི་དང་ཉི་མའི་རྣམ་པར་བསྒྱུར། ཕ་མའི་བར་དོའི་རྒྱུ་བག་ཆགས་འཁྲུལ་སྣང་དང་་་་
བཅས་པ་མངོན་བྱང་གསུམ་པའི་རྣམ་པར་བསྒྱུར། དེ་བཞིན་དུ་ཁུ་ཁྲག་བར་དོ་དང་་་་
བཅས་པ་རོ་གཅིག་ཏུ་འདྲེས་པ་མངོན་བྱང་བཞི་པ་དང་། དེ་ལས་ཕ་མའི་ལུས་གྲུབ་པ་་་་
མངོན་བྱང་ལྔ་པ་སྐུ་ཡོངས་སུ་རྫོགས་པའི་རྣམ་པར་འདུན་པར་བསྒྱུར་ནས་ཉམས་སུ་ལེན་་་་་
པར་བྱེད་པ་ནི་བསྐྱེད་ཆོག་འཁོར་འདས་དབྱེར་མེད་དོ། །དེ་སྦྱོང་བྱེད་ཨཱ་ལི་ཀཱ་ལིའི་རྣམ་
པ་ཅན་དུ་བསྒོམ་པ་ནི་རྣམ་པ་ལམ་བྱེད། དེ་ཉིད་མཚན་སོ་གཉིས་དཔེ་བྱད་བརྒྱད་ཅུའི་་་་
ངོ་བོར་མོས་པ་ནི་མོས་པ་ལམ་བྱེད། སངས་རྒྱས་སའི་མཚན་དཔེ་དངོས་ཡིན་པར་་་་་
བསྒོམ་པ་ནི་འབྲས་བུ་ལམ་བྱེད། དེ་ལྟར་བསྒོམ་པས་ཚོགས་རྫོགས་སྒྲིབ་པ་སྦྱངས་པ་ནི་
བྱིན་རླབས་ལམ་བྱེད་དོ། །ཡི་གེ་བཞུགས་ཚུལ་ནི། རྗེ་བཙུན་རྩེ་མོས། ཡི་གེ་མགོ་
མཇུག་སྤྲད་དེ་བསྒོམ། ཞེས་པ་ལྟར། ཨཱ་ལི་གཡས་བསྐོར། ཀཱ་ལི་གཡོན་བསྐོར།
དེ་ཡང་ཨཱ་ལིའི་འགོའི་ཨོ་དང་། ཀཱ་ལིའི་འགོའི་ཨོ་གཉིས་རྩེ་སྤྲད། མཇུག་གི་་་་་་
གཉིས་ཀྱང་རྩེ་སྤྲད་དེ་གནས་སོ། །ཡང་སྦྱོང་བྱེད་མངོན་བྱང་གསུམ་པ་དང་། བཞི་པ་་
378

དང༌༑ ལྔ་པའི་རྣམ་པ་ཅན་དུ་བསྒོམ་པ་ནི་རྣམ་པ་ལམ་བྱེད། རྣམ་པ་དེ་དག་ཀྱང་རིམ་
བཞིན་ཡེ་ཤེས་ཕྱི་མ་གསུམ་ཡིན་པར་མོས་པ་ནི་མོས་པ་ལམ་བྱེད། འབྲས་དུས་ཀྱི་ཡེ་་་་
ཤེས་དངོས་ཡིན་པར་བསྒོམ་པ་ནི་འབྲས་བུ་ལམ་བྱེད། དེ་ལྟར་བསྒོམ་པས་བྱིན་གྱིས་་་་་
རློབས་པ་ནི་བྱིན་རླབས་ལམ་བྱེད་དོ། །གཉིས་པ་འཁོར་གྱི་ལྷ་མོ་སྤྲོ་བ་ལ། སྔོན་འགྲོ་
མཁའ་གསང་བྱིན་རླབས་དང་། ལྷ་མོ་སྤྲོ་ཚུལ་དངོས་གཉིས། དང་པོ་ནི། ཕ་མ་་་་་
གཉིས་ཀྱི་ཕོ་མཚན་མོ་མཚན་ལ་སོགས་པའི་བག་ཆགས་འཁྲུལ་སྣང་དང་བཅས་པའི་་་་་་
རིགས་མཐའ་དག་སྦྱོང་བྱེད་ཡབ་ཡུམ་གྱི་མཁའ་གསང་གི་རྣམ་པར་འདུན་པ་བསྒྱུར་ནས་་་་
ཉམས་སུ་ལེན་པར་བྱེད་པ་ནི་མཁའ་གསང་འཁོར་འདས་དབྱེར་མེད་དོ། །དེ་ཡང་སྦྱང་་་་
གཞི་དེ་དག་སྦྱོང་བྱེད་ཡབ་ཀྱི་གསང་གནས་རྡོ་རྗེ་རྩེ་ལྔ་པ་དང༌། ཡུམ་གྱི་མཁའ་པད་་་་་
དམར་པོ་འདབ་མ་བརྒྱད་པའི་རྣམ་པ་ཅན་དུ་བསྒོམ་པ་ནི་རྣམ་པ་ལམ་བྱེད། དེ་ཉིད་་་་་་
ཐབས་ཡིན་པར་མོས་པ་ནི་མོས་པ་ལམ་བྱེད། སངས་རྒྱས་སའི་ཐབས་ཤེས་དངོས་ཡིན་
པར་བསྒོམ་པ་ནི་འབྲས་བུ་ལམ་བྱེད། དེ་ལྟར་བསྒོམ་པས་རྒྱུད་བྱིན་གྱིས་རློབས་པ་་་་་
བྱིན་རླབས་ལམ་བྱེད་དོ། །གཉིས་པ་ནི། སྦྱང་གཞི་རང་གི་སྤུན་ཟླ་སྲིང་མོ་ལ་སོགས་་
པའི་ཚང་ཟླའི་བག་ཆགས་འཁྲུལ་སྣང་དང་བཅས་པ་མཐའ་དག །སྦྱོང་བྱེད་ཕྱོགས་་་་་
བཅུའི་དེ་བཞིན་གཤེགས་པ་ཐམས་ཅད་ཀྱི་རྣམ་པར་འདུན་པ་བསྒྱུར་ནས་སྤྱན་དྲངས་ཡ་་
ཀྱི་ཞལ་དུ་ཞུགས། སྐུའི་དབྱིབས་བརྒྱུད་རྡོ་རྗེའི་ལམ་ནས་ཡུམ་གྱི་པདྨར་བབས་པ་ལས་་
རིམ་བཞིན་ཐིག་ལེ་དང་ས་བོན་དང་ལྷ་མོ་རྣམས་སུ་གྱུར་པ་ཡུམ་གྱི་ཁ་ནས་ཕྱིར་འཐོན་ད་་་་
གདན་སོ་སོའི་སྟེང་དུ་འཁོད་པ་ནི། ཤར་དུ་གོ་རཱི་ནག་མོ་ཞེས་སོགས་ངག་འདོན་དཀྱུས་་
བཞིན་གསལ་འདེབས་པ་ནི་ལྷ་མོ་སྤྲོ་ཚུལ་འཁོར་འདས་དབྱེར་མེད་དོ། །གཉིས་པ་་་་་
འབྲས་བུ་རྡོ་རྗེ་འཛིན་པ་བསྐྱེད་པ་ལ། ཐོག་མར་རྒྱུ་རྡོ་འཛིན་ཞུ་ཚུལ། དེ་ཉིད་གླུ་་་་
བསྐུལ་ཚུལ། འབྲས་བུ་རྡོ་རྗེ་འཛིན་པ་བཞེངས་ཚུལ་དང་གསུམ། དང་པོ་ལ་རྒྱུ་གང་་་་
གི་ཞུ་བ། རྐྱེན་གང་གིས་ཞུ་བ། རྣམ་པ་ཇི་ལྟར་ཞུ་བ། ངོ་བོ་གང་ཞུ་བ། དེ་ལྟར་་
ཞུ་བའི་དགོས་པ་དང་ལྔ། དང་པོ་ནི། རྒྱུ་རྡོ་རྗེ་འཛིན་པ་ཡབ་ཡུམ་ཕུང་ཁམས་སྐྱེ་མཆེ་
ད་དང་བཅས་པ་ཞུ། གཉིས་པ་ནི། སྦྱང་གཞི་བར་དོའི་བག་ཆགས་འཁྲུལ་སྣང་དང་་་་
379

བཅས་པ་མཐའ་དག་སྦྱོང་བྱེད་ཡིག་འབྲུ་ལྔའི་རྣམ་པར་ཡབ་ཀྱི་ཞལ་དུ་ཞུགས། རིམ་་་་་
བཞིན་ཡུམ་གྱི་ཁར་བབས་པ་ལས་རྗེས་ཆགས་ཀྱི་མེའི་རྐྱེན་གྱི་ཞུའོ། །གསུམ་པ་ནི། །
རྡོ་རྗེ་སེམས་དཔའི་རང་བཞིན་གྱི་ཐིག་ལེའི་རྣམ་པར་ཞུའོ། །བཞི་པ་ནི། བདེ་གསལ་་
མི་རྟོག་པའི་སྐུ་དེ་ཉིད་ཞུ་བ་ཡིན་ཏེ། རྗེ་བཙུན་རྩེ་མོས། ཡབ་ཞུ་ཡེ་ཤེས་ཡུམ་ཞུ་་་་
དབྱིངས༑ །ཞེས་པ་ལྟར་རོ། ། ལྔ་པ་དགོས་པ་ནི། རང་ཉིད་མངལ་དུ་འཇུག་པའི་་་་
བག་ཆགས་འཁྲུལ་སྣང་དང་བཅས་པ་སྦྱོང་བའི་ཆེད་ཡིན་ནོ། །གཉིས་པ་གླུས་བསྐུལ་་་་་
ཚུལ་ནི། སྦྱང་གཞི་ས་ཁམས་ལ་སོགས་པའི་སྦྱོང་བྱེད་ཚད་མེད་བཞིའི་ངོ་བོ་མཚམས་ཀྱི་་
ལྷ་མོ་བཞིས། རྗེ་བཙུན་སྙིང་རྗེའི་ཡིད་བཞེངས་ཤིག །ཅེས་པ་ལ་སོགས་གླུ་ཚིགས་སུ་
བཅད་པ་བཞིས་བསྐུལ་བ་ཡིན་ནོ། །འདི་ཉིད་སྔོན་བྱུང་སྟོན་པའི་རྣམ་ཐར་དང་སྦྱར་ན།
སྟོན་པ་སངས་རྒྱས་ནས་ཆོས་ཀྱི་འཁོར་ལོ་མི་བསྐོར་བར་བཏང་སྙོམས་སུ་བཞུགས་པ་ལ་་་་
ཚངས་པ་དང་བརྒྱ་བྱིན་ལ་སོགས་པས་ཆོས་ཀྱི་འཁོར་ལོ་བསྐོར་བར་གསོལ་བ་གདབ་པ་་་་
དང་ཚུལ་མཚུངས་པ་ཡིན་གསུང་ངོ༌། །
གསུམ་པ་འབྲས་བུ་རྡོར་འཛིན་བཞེངས་ཚུལ་ནི། དེ་ལྟར་གླུས་བསྐུལ་བ་ལསག།
ཐིག་ལེ་དེ་ཉིད་ཡབ་ཡུམ་གྱི་ས་བོན་དུ་གྱུར། །དེ་ལས་འབྲས་བུ་རྡོ་རྗེ་འཛིན་པ་བསྐྱེད་པ་
ཡིན་ནོ། །དེ་ཡང་སྦྱང་གཞི་རང་ཉིད་མའི་མངལ་ནས་ཕྱིར་བཙས་པའི་བག་ཆགས་་་་་
འཁྲུལ་སྣང་དང་བཅས་པ་མཐའ་དག་སྦྱོང་བྱེད་འབྲས་བུ་རྡོར་འཛིན་བཞེངས་པའི་རྣམ་པར་
འདུན་པ་བསྒྱུར་ནས་ཉམས་སུ་ལེན་པར་བྱེད་པ་ནི་འཁོར་འདས་དབྱེར་མེད་དོ། །དེ་་་་་
ནས་ཡབ་ཀྱི་ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་ཧཱུཾ། ཡུམ་དང་ལྷ་མོ་རྣམས་ཀྱི་
ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་རང་རང་གི་ས་བོན་ཨོཾ་ལ་སོགས་པ་བསྒོམ།
དེ་བས་ན་སེམས་དཔའ་གསུམ་བརྩེགས་སུ་འགྱུར་ཏེ། ལྷ་བསྐྱེད་པ་ནི་དམ་ཚིག་སེམས་་
དཔའ༑ ས་བོན་ཧཱུྃ་ལ་སོགས་པ་ནི་ཡེ་ཤེས་སེམས་དཔའ། སྟེང་གི་ཐིག་ལེ་ན་ད་་་་་
རྣམས་ནི་ཏིང་ངེ་འཛིན་སེམས་དཔའ་ཡིན་པས། འདི་ནི་སེམས་དཔའ་གསུམ་བརྩེགས་་་
བསྡུས་པའི་ལུགས་སོ། །གཉིས་པ་སྐྱེ་མཆེད་སྐུ་གསུང་ཐུགས་བྱིན་གྱིས་བརླབས་པ་ནི།
སྦྱང་གཞི་རང་ཉིད་སྐྱེས་ནས་ལུས་རིམ་གྱིས་རྫོགས་པའི་བག་ཆགས་འཁྲུལ་སྣང་དང་་་་
380

བཅས་པ་མཐའ་དག །སྦྱོང་བྱེད་སྐུ་གསུང་ཐུགས་ཀྱི་ལྷའི་རྣམ་པར་འདུན་པ་བསྒྱུར་ནས་
ཉམས་སུ་ལེན་པར་བྱེད་པ་ནི་འཁོར་འདས་དབྱེར་མེད་དོ། །དེ་ཡང་ཕྱི་དཀྱིལ་གྱི་སྐབས་
འདིར་ནི། མིག་ལ་སོགས་པ་སྟོང་པར་སྦྱང་བའི་གནས་དེ་དང་དེར་པདྨ་དང་ཉི་མའི་སྟེང་
དུ་ས་བོན་མོ་ལ་སོགས་པ་ཡོངས་སུ་གྱུར་པ་ལས། གཏི་མུག་རྡོ་རྗེ་ལ་སོགས་བསྐྱེད་པ་
ཡིན་ལ། ལུས་དཀྱིལ་གྱི་ཚེ་མིག་ལ་སོགས་པ་སོ་སོའི་གནས་སུ་མེ་ལོང་ནང་དུ་གཟུགས་
བརྙན་ཤར་བ་བཞིན་དུ་གཏི་མུག་རྡོ་རྗེ་མ་སོགས་ཤར་བའི་ཚུལ་གྱིས་གསལ་འདེབས་པ་ནི་
ཁྱད་པར་གྱི་གནད་ཕྱིན་ཅི་མ་ལོག་པ་ཡིན་གསུངས། གསུམ་པ་ཡེ་ཤེས་པ་སྤྱན་དྲངས་་་་
ཤིང་བཞུགས་པ་ནི། སྦྱང་གཞི་བསམ་པ་རྫོགས་པའི་བག་ཆགས་དང་བཅས་པ་མཐའ་་་
དག ་སྦྱོང་བྱེད་ཡེ་ཤེས་པ་དགུག་གཞུག་གི་རྣམ་པར་འདུན་པ་བསྒྱུར་ནས་སྒོམ་པར་་་་་
བྱེད་པ་ནི་འཁོར་འདས་དབྱེར་མེད་དོ། །དེ་ཡང་སྦྱོང་བྱེད་ཡེ་ཤེས་པ་ལྷ་དགུའི་རྣམ་་་་་
ཅན་དུ་བསྒོམ་པ་ནི་རྣམ་པ་ལམ་བྱེད། དེ་ཉིད་ལྷ་དགུའི་དཀྱིལ་འཁོར་ཡིན་པར་མོས་པ་
ནི་མོས་པ་ལམ་བྱེད། འབྲས་དུས་ཀྱི་ལྷ་དགུ་དངོས་ཡིན་པར་བསྒོམ་པ་ནི་འབྲས་བུ་་་་
ལམ་བྱེད། དེ་ལྟར་བསྒོམ་པས་རྒྱུད་བྱིན་གྱིས་རློབས་པ་ནི་བྱིན་རླབས་ལམ་བྱེད་དོ། །
གསུམ་པ་དབང་བསྐུར་བ་མི་བསྐྱོད་པའི་ཡན་ལག་ནི། སྦྱང་གཞི་རང་གི་མངའ་ཐང་ལ་་་་
དབང་སྒྱུར་བའི་བག་ཆགས་འཁྲུལ་སྣང་དང་བཅས་པ་མཐའ་དག ། སྦྱོང་བྱེད་དབང་་་་་
ལྷ་མདུན་གྱི་ནམ་མཁར་སྤྱན་དྲངས་ཏེ་དབང་བསྐུར་བའི་རྣམ་པར་འདུན་པ་བསྒྱུར་ནས་་་་་
སྒོམ་པར་བྱེད་པ་ནི་དབང་བསྐུར་བ་འཁོར་འདས་དབྱེར་མེད་དོ། །དབང་ལྷ་མདུན་གྱི་་་
ནམ་མཁར་བཞུགས་པའི་གནས་ནི་གཞལ་ཡས་ཁང་གྲུ་བཞི་སྒོ་བཞི་པའི་རྣམ་པ་ཅན་ནང་་་་
གི་དབུས་ལེ་ཚེ་དགུར་གནས་པའི་ལེ་ཚེ་དབུས་མ་ལ་རྩ་བའི་བླ་མ་དེ་ཉིད་མི་བསྐྱོད་པ་ཡབ་
ཡུམ༑ ཕྱོགས་བཞི་དང་མཚམས་བཞིར་རྣམ་སྣང་ལ་སོགས་པའི་རིགས་གཞན་བཞི་དང་་
ཡུམ་བཞི་དེ་ནས་ཕྱོགས་བཞིར་ལྷ་སྣམ་རིམ་པ་གཉིས་གཉིས་དང་ལྡན་པའི་ལྷ་སྣམ་ནང་མ་་
ལ་ཕྱོགས་བཞིར་བྱང་ཆུབ་སེམས་དཔའ་གཉིས་གཉིས་གནས་པའི་བརྒྱད་མཚམས་བཞིར་་་
ལྷ་མོ་དྲུག །དེ་ཡང་མདུན་ཕྱོགས་ཀྱི་མཚམས་གཉིས་སུ་ལྷ་མོ་གཉིས་གཉིས་གནས་་་་
ཡིན་ནོ། །ལྷ་སྣམ་ཕྱི་མ་ལ། ཕྱོགས་བཞིར་ཁྲོ་བོ་གཉིས་གཉིས་དང་། མདུན་དང་་་་
381

རྒྱབ་ཀྱི་སྒོ་མཚམས་སུ་ཁྲོ་བོ་རེ་རེ་སྟེ་བཅུ་གནས་པ་ཡིན་ནོ། །དབང་བསྐུར་བར་གསོལ་་
བ་བཏབ་པའི་རྗེས་སུ་རིགས་གཞན་བཞི་ཡང་ཡབ་ཡུམ་མཉམ་སྦྱོར་ཧེ་རུ་ཀ་ཞལ་བརྒྱད་་་་
ཕྱག་བཅུ་དྲུག་པའི་རྣམ་པར་གྱུར་པ་ལས་དབང་ལེན་པ་ནི་རྩ་རྒྱུད་ཀྱི་དགོངས་པ་ཡིན་ནོ། །
ལུས་དཀྱིལ་དང་འབྲེལ་ནས་ལམ་དུས་ཀྱི་དབང་ལེན་པའི་ཚེ་ནི། ཧེ་རུ་ཀ་དེ་ཉིད་ཟབ་མོ་
ལུས་དཀྱིལ་དང་བཅས་པ་ལས་དབང་ལེན་པ་ཡིན་གསུངས། བཞི་པ་འོད་དཔག་མེད་་་་
ཀྱི་ཡན་ལག་ནི། ཤ་ཁྲག་སོགས་ལ་ལོངས་སྤྱོད་པའི་བག་ཆགས་འཁྲུལ་སྣང་དང་བཅས་
པ་དང་། གཞན་ཡང་འདུ་ཤེས་ཀྱི་ཕུང་པོ་དང་འདོད་ཆགས་ལ་སོགས་པའི་འཁྲུལ་སྣང་་་་
གི་རིགས་མཐའ་དག །སྦྱོང་བྱེད་བདུད་རྩི་མྱང་བའི་རྣམ་པར་བསྒྱུར་ནས་སྒོམ་པར་བྱེད་་་་
པ་ནི་བདུད་རྩི་མྱང་བ་འཁོར་འདས་དབྱེར་མེད་དོ། །དེ་ཡང་བདུད་རྩི་མྱང་བའི་རྣམ་པ་་་
ཅན་དུ་བསྒོམ་པ་ནི་རྣམ་པ་ལམ་བྱེད། རྣམ་པ་དེ་ཉིད་འོད་དཔག་མེད་དང་སོར་རྟོགས་་་་
ཡེ་ཤེས་སུ་བསྒོམ་པ་ནི་མོས་པ་ལམ་བྱེད་ཡིན་པ་སོགས་ལམ་བྱེད་བཞི་སྦྱོར། ལྔ་པ་དོན་
ཡོད་གྲུབ་པའི་ཡན་ལག་ནི། མ་དག་པའི་མཆོད་པ་ལ་སོགས་པའི་བག་ཆགས་འཁྲུལ་་་་་
སྣང་དང་བཅས་པ་དང་། གཞན་ཡང་ཕྲག་དོག་དང་འདུ་བྱེད་ལ་སོགས་པའི་སྦྱང་གཞི་་་་
མཐའ་དག་དང་། སྦྱོང་བྱེད་སྙིང་གའི་ཧཱུྃ་ལས་ལྷ་མོ་བརྒྱད་སྤྲུལ་ཏེ། མཆོད་རྫས་དུ་མ་་
ཐོགས་ནས་རང་ཉིད་ལྷ་དགུའི་དཀྱིལ་འཁོར་ལ་མཆོད་པར་བྱེད་པའི་རྣམ་པར་འདུན་པ་་་་་
བསྒྱུར་ནས་སྒོམ་པར་བྱེད་པ་ནི་མཆོད་པ་འཁོར་འདས་དབྱེར་མེད་དོ། །འདི་ལ་ལ་་་་
བྱེད་བཞི་སྦྱོར་ཚུལ་ནི། རིགས་བསྒྲེས་ཏེ་ཤེས་པར་བྱའོ། །དྲུག་པ་རིན་འབྱུང་གི་ཡན་་
ལག་ནི། བསྟོད་པར་འོས་པ་དཀོན་མཆོག་གསུམ་དང༌། མཁན་སློབ་ཕ་མ་ལ་སོགས་་
པ་མ་བསྟོད་ཅིང་དེ་དག་ལ་སྐུར་པ་བཏབ་པའི་བག་ཆགས་འཁྲུལ་སྣང་དང་བཅས་པ་དང་།
ང་རྒྱལ་དང་སེར་སྣ་དང་ཚོར་བའི་ཕུང་པོ་གཙོ་བོར་གྱུར་པའི་སྦྱང་གཞིའི་རིགས་མཐའ་དག་
སྦྱོང་བྱེད་ལྷ་མོ་བརྒྱད་ཀྱིས་རང་ཉིད་ལྷ་དགུའི་དཀྱིལ་འཁོར་ལ་བསྟོད་པ་བྱེད་པའི་རྣམ་་་་་
པར་འདུན་པ་བསྒྱུར་ནས་སྒོམ་པར་བྱེད་པ་ནི་བསྟོད་པ་འཁོར་འདས་དབྱེར་མེད་དོ། །
འདི་ལ་ཡང་ལམ་བྱེད་བཞི་སྦྱོར་ཚུལ་ནི་སྔར་ལྟར་ཤེས་པར་བྱའོ། །སྤྱིར་བསྐྱེད་རིམ་་་་་
གྱིས་སྐྱེ་བ་དང་། རྫོགས་རིམ་གྱིས་འཆི་བ་སྦྱོང་བ་ཡིན་ཀྱང་། ཡང་དག་པར་ན་་་་་
382

བསྐྱེད་རྫོགས་རེ་རེས་ཀྱང་སྐྱེ་འཆི་བར་དོ་མཐའ་དག་སྦྱོང་བས་ན། འདིར་རྫོགས་རིམ་་་་
གྱི་དམིགས་པ་གཏུམ་མོ་འཁོར་ལོ་བཞི་ལྡན་ལ་སྦྱར་ན། སྐྱེ་འཆི་བར་དོ་གསུམ་གཙོ་་་་
བོར་གྱུར་པའི་སྦྱང་གཞིའི་རིགས་མཐའ་དག་སྦྱོང་བྱེད་གཏུམ་མོ་འཁོར་ལོ་བཞི་ལྡན་་་་་
རྣམ་པར་བསྒྱུར་ནས་ཉམས་སུ་ལེན་པར་བྱེད་པ་ནི་རྫོགས་རིམ་འཁོར་འདས་དབྱེར་མེད་་་་
དོ༑ །ཐ་མལ་པའི་ངག་སྨྲ་བརྗོད་ལ་སོགས་པའི་སྦྱང་གཞི་མཐའ་དག་སྦྱོང་བྱེད་་་་་
སྔགས་སྙིང་པོ་ཉེ་སྙིང་ལ་སོགས་པའི་རྣམ་པར་བསྒྱུར་ནས་སྒོམ་པར་བྱེད་པ་ནི་བཟླས་པ་
འཁོར་འདས་དབྱེར་མེད་དོ། །འདི་ནི་འབྲས་བུ་ལམ་བྱེད་ལྟར་ན་སྟོན་པ་སངས་རྒྱས་་་་་
ནས་ཆོས་ཀྱི་འཁོར་ལོ་བསྐོར་བ་མཚོན་པ་ཡིན་ནོ། །འདི་ལ་དོན་བཞི་སྟེ།
བཟླས་བྱའི་སྔགས། བཟླས་པའི་ཚད། བཟླ་བའི་དུས་ཀྱི་དམིགས་པ། དེ་་
ལྟར་བཟླས་པའི་དགོས་པའོ། །དང་པོ་ནི། བརྟག་པ་ཕྱི་མ་ལས། དགོས་པ་མེད་་་་
པའི་སེམས་ཀྱིས་ནི། །འདི་ཡིས་ལས་རྣམས་ཐམས་ཅད་བྱེད། །རིག་བྱེད་རྣམས་ཀྱི་
དང་པོ་སྦྱིན། ། ཟླ་ཕྱེད་ཐིག་ལེས་རྣམ་པར་བརྒྱན། །དེ་ནས་ཨ་ན་ནཱ་ཡ། ཞེས་་་་་
སོགས་རྩ་སྔགས་གསུངས་པའི་ཨོཾ་ནི་སྔགས་ཀྱི་འགོ་འདྲེན་པའམ། མཆོག་གི་དངོས་་་་་
གྲུབ་གཏེར་བ་ལ་འཇུག །ཨཉྫཱ་ན་ནཱ་ཡ། བརྒྱད་པའི་ཞལ་ཅན། པོ་གོརླུ་ཀེ་ཤ་ཝདྨ་
ནེ༑ དབུ་སྐྲ་དམར་སེར་གྱེན་དུ་བརྗེས་པ། ཙ་ཏུརྗིད་ཏི་ནེ་ཏཱ་ཡ། ཉི་ཤུ་རྩ་བཞི་་་་
སྤྱན་ཅན། ཁོ་ཌ་ཤ་བྷུ་ཛཱ་ཡ། བཅུ་དྲུག་གི་ཕྱག་ཅན། ཀྲྀཥཱ་ཛཱི་མཱུ་ཏ་ཝ་པུ་ཥ། སྐུ་་་
མདོག་ཆར་སྤྲིན་ལྟར་ནག་པ། ཀ་པཱ་ལ་མཱ་ལ་ཨ་ནེ་ཀཱ་དྷཱ་རི་ཎེ། ཐོད་པའི་ཕྲེང་བ་དུ་མ་
འཛིན་པ། ཨདྷཱ་ཏ་ཀྲུ་ར་ཙིཏྟཱ་ཡ། བདག་ཉིད་ཀྱི་སེམས་ཁོང་ནས་འཁྲུགས་པ།
ཨནྡྷེནྡྲ་དི་ཊཱི་ཎེ། མཆེ་བ་ཟླ་བ་ཕྱེད་པ་ལྟ་བུ། ཨོ་ནི་འདིར་འགྲེལ་པ་ཀུ་མུ་ཏ་ལས་མ་་་་
བཤད་ཀྱང་། རྩ་རྒྱུད་ཀྱི་རྒྱ་དཔེ་འགའ་ཞིག་དང་། སྒྲུབ་ཐབས་མཚོ་སྐྱེས་དང༌།
རིན་ཆེན་འབར་བ་ལས་གསུངས་པ་བླ་མ་གོང་མ་རྣམས་བཞེད། དོན་ནི་སྔར་བཞིན་་་་
ར་ཡ་མཱ་ར་ཡ། སོད་སོད། ཀཱ་ར་ཡ་ཀཱ་ར་ཡ། གྱིས་གྱིས། གརྫ་ཡ་གཎྜཡ།
སྒྲོགས་སྒྲོགས། ཏཎྜ་ཡ་ཏནྡྲ་ཡ། རྟོགས་རྟོགས། ཤོ་ཥ་ཡ་ཤོ་ཥ་ཡ། སྐོམ་སྐོམ།
གང་ན། སཔྟ་སཱ་ག་རཱ་ན། རྒྱ་མཚོ་བདུན། བནྡྷ་བནྡྷ། ཆིངས་ཆིངས། གང་་་་
383

ན༑ ནཱ་ག་ཨ་ཀཱན། ཀླུ་བརྒྱད། གྲིཉྩ་གྲིཉྩ། བཟུང་བཟུང་། གང་ན། ཤ་་་
ཏན༑ དགྲ་བོ། ཧ་ཧཱ་སོགས་བཅུ་གཉིས་ནི་ཡབ་ཀྱི་སྔགས་ཀྱི་དངོས་གཞི་ཡིན་ཏེ།
ཡུམ་གྱི་ཨཱ་ལིའི་དོད་དང་མཚུངས་གསུངས། ཕཊ་ནི་འགས་པ། སྭ་ཧཱ་ནི་གཞི་ཚུགས།
ཞེས་པའོ། །སྙིང་པོ་དང་ཉེ་སྙིང་གཉིས་ནི་རྩ་རྒྱུད་ཀྱི་སྔགས་ལེ་ལས་གསུངས། ཨོ་་་
སྔར་བཞིན། དེ་ཝ་པི་ཙུ་བཛྲ་ནི་འཇམ་པའི་རྡོ་རྗེ། ཧཱུྃ་གསུམ་ནི་སྐུ་གསུང་ཐུགས།
ཕཊ་དང་སཱ་ཧཱ་སྔར་དང་འདྲ། བཛྲ་ཀཎྜ་རི་རྡོ་རྗེ་གྲི་གུག །ཧེ་བཛྲ་ཡ་ཀྱེ་རྡོ་རྗེའི་བཀས་
ཞེས་པ་སྟེ་རྡོ་རྗེས་ཐམས་ཅད་འཇོམས་པ་ལྟར་སྟོང་ཉིད་རྟོགས་པའི་ཡེ་ཤེས་ཀྱིས་མཚན་མ་་
དང་རྣམ་པར་རྟོག་པ་ཐམས་ཅད་འཇོམས་ཤིག་ཅེས་པའོ། །ཧཱུྃ་གསུམ་དང་ཕཊ་སོགས་་་་
ནི་སྔར་བཞིན་འདྲ། ཡུམ་དང་འཁོར་རྣམས་ཀྱི་བསྙེན་སྔགས་ཚིག་ཟིན་ལ་མ་གསུངས་་་་
ཀྱང་ཡུམ་གྱི་ཨཱ་ལི་དང་། གེ་ཙི་ལ་སོགས་པའི་འཁོར་གྱི་ལྷ་མོ་རྣམས་ཀྱི་ས་བོན་ལ་དེ་་་
ཉིད་ལྔའི་སྔགས་སྤེལ་བར་གསུངས་པ་འདིས་བསྟན་པ་ཡིན་ཏེ། བརྟག་པ་དང་པོའི་ལེའུ་
གཉིས་པ་ལས། སྔགས་ཐམས་ཅད་ཀྱི་རྐང་པ་དང་པོར་ནི་ཨོ་གྱི་རྣམ་པ་དང༌། མཐར་་
ནི་སྭཱ་ཧཱ་དང་ཧཱུྃ་ཕཊ་རྣམས་ནི་ནང་དུ་གཞུག་གོ །ཞེས་གསུངས་པའི་ཕྱིར། གཉིས་པ་་་
ལ་མཚན་མའི་བསྙེན་པ། དུས་ཀྱི་བསྙེན་པ། གྲངས་ཀྱི་བསྙེན་པ་དང་གསུམ།
དང་པོ་ནི། རབ་ཡི་དམ་ལྷའི་གནང་བ་དངོས་སུ་ཐོབ་པ། འབྲིང་རྡོ་རྗེ་དྲིལ་བུ་ནམ་་་་་
མཁའ་ལ་འཇོག་ནུས་པ། ཐ་མ་རྨི་ལམ་དུ་གནང་བ་ཐོབ་པའོ། །གཉིས་པ་ནི།
རབ་ལོ་དྲུག །འབྲིང་ཟླ་བ་དྲུག །ཐ་མ་ཞག་བདུན་ནོ། །གསུམ་པ་ནི། རབ་གཙོ་
བོ་ལ་བཞི་འབུམ། འཁོར་རྣམས་ལ་བཞི་ཁྲི་རེ། འབྲིང་གཙོ་བོ་ལ་བཞི་ཁྲི། འཁོར་་
རྣམས་ལ་བཞི་སྟོང་རེ། ཐ་མ་གཙོ་བོ་ལ་བཞི་སྟོང་། འཁོར་རྣམས་ལ་བཞི་བརྒྱ་མ་་་་་
བཟླ༑ གྲངས་ཀྱི་འབྲིང་དང་། ཐ་མ་གཉིས་དང་། དུས་ཀྱི་ཐ་མ་ཞག་བདུན་གྱི་་་་་
བསྙེན་པ་ལ་ནི། གཞིའི་བསྙེན་པ་ཡོངས་རྫོགས་མ་ཡིན་གྱིས། །བསྙེན་པ་ཁ་གས་་་་་
ཙམ་ཡིན་ནོ། །དེ་ལྟར་དུས་ཀྱི་བསྙེན་པ་ཟླ་བ་དྲུག་གི །གྲངས་ཀྱི་བསྙེན་པ་བཞི་་་་་
འབུམ་ལ་སོགས་པ་ཁ་སྐོང་གི་སྦྱིན་སྲེག་དང་བཅས་པ་མཐར་ཕྱིན་ནས། དབང་བསྐུར་་་་
བ་དང་། རབ་གནས་དང་། སྦྱིན་སྲེག་ལ་སོགས་པ་རྡོ་རྗེ་སློབ་དཔོན་གྱི་ལས་རྣམས་་་་
384

བྱ་བར་རུང་། བསྙེན་པ་མཐར་མ་ཕྱིན་པར་དབང་བསྐུར་བ་སོགས་ཀྱི་ལས་བྱས་ན་ཡན་་
ལག་གི་ལྟུང་བ་འབྱུང་ཞིང་། རང་ཉིད་འཇོམས་པའི་ཉེས་པ་ཆེན་པོར་འགྱུར་ཏེ།
བསྙེན་སོགས་ལེགས་པར་མ་བྱས་པར། །དཀྱིལ་འཁོར་ལས་ལ་འཇུག་པ་དང་། །
ཞེས་དང༌། ནག་པོ་དཀྱིལ་ཆོག་ལས། ལྷ་རྣམས་བསྙེན་པར་མ་བྱས་ན། །བདག་་་་
ཉིད་རྣམ་པར་སུན་འབྱིན་ཡིན། །ཞེས་དང་། རྒྱུད་ལས་ཀྱང་། གསང་སྔགས་མ་་་་་A
བཟླས་མི་འགྲུབ་ཅིང་། །སྦྱིན་སྲེག་མ་བྱས་ལས་མི་འབྱིན། །བསྙེན་པ་འབུམ་ཕྲག་་་་་
གཅིག་ལ་ནི། །སྦྱིན་སྲེག་ཁྲི་ཕྲག་བྱ་བར་བཤད། །ཅེས་གསུངས་པའི་ཕྱིར། འོ་ན་་་་
བདེ་ཀྱེ་གསང་གསུམ་ལ་སོགས་པ་མཆོག་སྒྲུབ་པའི་དཀྱིལ་འཁོར་དེ་དང་དེར་དབང་བསྐུར་
བ་ལ་དེ་དང་དེའི་གཞི་བསྙེན་མཐར་ཕྱིན་པ་བྱེད་དགོས་ཞེ་ན་སྤྱིར་བཏང་ལ་དགོས་ཤིང༌། །
དམིགས་བསལ་ལ་མཐའ་གཅིག་ཏུ་དགོས་པའི་ངེས་པ་མེད་དོ། ཀྱེ་རྡོ་རྗེའི་གཞི་བསྙེན་
མཐར་ཕྱིན་ནས། འཁོར་ལོ་བདེ་མཆོག་གི་དབང་ཐོབ་ཅིང་བདེ་མཆོག་གི་བསྙེན་པ་མ་་་་
སོང་བའི་རྣལ་འབྱོར་པ་དེ་བདེ་མཆོག་གི་དབང་བསྐུར་བ་ལ་སོགས་པའི་སློབ་དཔོན་གྱི་་་་་
ལས་བྱ་བར་རུང་བ་ཙམ་ཡིན་པའི་ཕྱིར་ཏེ། ཀྱེ་རྡོར་སྒྲུབ་པས་དོན་གྱི་བདེ་མཆོག་ཀྱང་་་་་
འགྲུབ་པའི་ཕྱིར། དེ་སྐད་དུ་བདག་ཉིད་ཆེན་པོ་ས་པཎ་གྱིས། བཀའ་དམ་དོ་སྐོར་་་་་
བའི་དྲིས་ལན་ལས། མཆོག་སྒྲུབ་ཡེ་ཤེས་ལྷ་རྣམས་ནི། །ཐམས་ཅད་ཐུགས་རྒྱུད་་་་་
གཅིག་པས་ན། །གཅིག་སྒྲུབ་པས་ནི་ཐམས་ཅད་འགྲུབ། །ནོར་སྒྲུབ་ལ་སོགས་ཐུན་་་་
མོང་གི །དངོས་གྲུབ་ལྷ་རྣམས་དེ་ལྟར་མིན། །ཞེས་གསུངས་པ་ཡིན་ནོ། །འོ་ན་་་་་
བཞི་འབུམ་ལ་སོགས་པ་བཟླ་དགོས་ན། རྩ་རྒྱུད་ལས། དཀྱིལ་འཁོར་བདག་པོའི་་་་་
བཟླས་པ་འབུམ། །དཀྱིལ་འཁོར་ཅན་གྱི་དེ་བཞིན་ཁྲི། ཞེས་དང་། བཟླས་པ་་་་
འབུམ་གྱི་རྣལ་འབྱོར་བདག །ཅེས་གསུངས་པ་ཇི་ལྟར་ཡིན་ཞེ་ན། དེ་ནི་རྫོགས་ལྡན་་་
གྱི་དུས་སུ་སྔགས་ཀྱི་ནུས་པ་འབྱིན་སླ་བས་དེ་ཙམ་ལ་དགོངས་པ་ཡིན་གྱི། རྩོད་དུས་སུ་་་
ནི་བཞི་འགྱུར་དུ་བཟླ་དགོས་པ་ཡིན། བདེ་མཆོག་སྡོམ་འབྱུང་ལས། རྫོགས་ལྡན་ལ་་་་
ནི་བཟླས་བྱ་གཅིག །གཉིས་ལྡན་ལ་ནི་གཉིས་བཟླས་བྱ། །གསུམ་ལྡན་ལ་ནི་གསུམ་་
རབ་བརྩོན། །རྩོད་ལྡན་བཟླས་པ་བཞི་འགྱུར་རོ། །ཞེས་གསུངས་པས་སོ། །
385

གསུམ་པ་བཟླ་དུས་ཀྱི་དམིགས་པ་ནི། ཡུམ་གྱི་ཐུགས་ཀའི་ཨོཾ་ལས་ཨཥྛ་ལ་སོགས་པའི་་
སྔགས་ཀྱི་ཕྲེང་བ་བསྟར་ལ་བརྒྱུས་པ་ལྟ་བུ་ཁ་དོག་དཀར་པོ་འོད་ཟེར་འཕྲོ་བཞིན་པ་མཆེད།
འོད་ཟེར་གྱིས་ལུས་ཀྱི་ནང་གང་སྡིག་སྒྲིབ་དག་པར་བསམས་ལ་སྔགས་བཟླ། དེ་ཡང་་་་
སྔགས་ཕྲེང་དེ་ཡུམ་གྱི་སྐུའི་དབྱིབས་བརྒྱུད། ཡུམ་གྱི་ཞལ་ནས་ཡབ་ཀྱི་ཞལ་དུ་ཞུགས།
ཡབ་ཀྱི་སྐུའི་དབྱིབས་བརྒྱུད་རྡོ་རྗེའི་ལམ་ནས་ཡུམ་གྱི་ཁ་ནང་དུ་ཞུགས། ཡང་ཡུམ་གྱི་་་
སྐུའི་དབྱིབས་བརྒྱུད་པ་སོགས་ཚུར་འཁོར་གྱི་དམིགས་པ་བྱའོ། །འཁོར་རྣམས་ཀྱི་་་་
སྔགས་བཟླ་བའི་ཚེ་ཡབ་ཀྱི་ཐུགས་ཀའི་ཧཱུྃ་ལས་འོད་ཟེར་འཕྲོས། འཁོར་གྱི་ལྷ་མོ་དེ་དང་
དེ་ལ་ཕོག །མཆོད་པས་ཐུགས་མཉེས་པར་བསམས་ལ་བཟླ་བ་ཡིན་ནོ། །ཡང་ཕྱག་་་་
ལེན་འགའ་ཞིག་ལ། ཡབ་ཀྱི་སྙིང་པོ་ཉེ་སྙིང་གཉིས་དང་། ཡུམ་གྱི་སྔགས་ལ་བན་་་་་
འབུམ་བཟླ་བ་ཡོད་མོད་བྱེད་ཐུབ་ན་ལེགས། མ་བྱས་ཀྱང་ཆད་པའི་སྐྱོན་མེད། ཡུམ་
གྱི་སྔགས་ཀྱང་ལྷ་མོ་གཞན་དང་འདྲ་བར་ཁྲི་ཚོ་བཞི་བཟླས་ཀྱང་ཆོག་གོ །བཞི་པ་བཟླས་
པའི་དགོས་པ་ནི། འདི་ཡིས་ལས་རྣམས་ཐམས་ཅད་བྱེད། །ཞེས་གསུངས་པ་ལྟར། །
བསྙེན་པ་མཐར་ཕྱིན་ནས་ལས་ཚོགས་རབ་འབྱམས་བསྒྲུབ་པ་ལ་དབང་ཞིང་། མཆོག་་་་
ཐུན་མོང་ལ་སོགས་པའི་དངོས་གྲུབ་ཐམས་ཅད་ཀྱང་འགྲུབ་པ་ཡིན། བདག་ཉིད་ཆེན་པོ་
ས་པཎ་གྱིས། །ཕྱོགས་བཅུའི་སངས་རྒྱས་འཕྲིན་ཞུ་ལས། །ཆོ་ག་བཞིན་དུ་སྔགས་་་་་
བཟླས་ན། །གསང་སྔགས་ཆེན་པོ་ཚེ་འདིར་འགྲུབ། །ཞེས་གསུངས་པའི་ཕྱིར། །
སྦྱང་གཞི་སྦྱོང་བྱེད་འཕྲོད་པའི་བསྐྱེད་རིམ་གྱིས། །ཐབས་མཁས་གསེར་གྱི་རྩིབས་ལྡན་་་
ལ་ཆིབས་ནས། །ཡེ་ཤེས་ལྔ་ཡི་རྒྱལ་ཐབས་ང་ལས་ནུ། །ཉོན་མོངས་སྐབས་སུ་་་་་
ཚོགས་ཀྱང་དེ་དབང་བསྒྱུར། །ཐ་མལ་དངོས་ཀུན་ལྷ་ཡི་རྣམ་རོལ་དུ། །ངོ་འཕྲོད་ཏིང་་
འཛིན་མཆོག་གི་རོ་བདའ་བས། །འཁོར་བའི་དགྲ་བཅོམ་མཆོད་འོས་བསམ་གཏན་་་་་
ལའང་༑ །ཅོ་འདྲི་བདེ་ཆེན་རྣམ་རོལ་འདི་ན་ཀོ །ཤེས་རབ་ལྟ་བའི་ཞོན་པར་བསྐྱེད་་་་
རིམ་གྱིས། །སེམས་འཛིན་ཡེངས་མེད་དྲན་པའི་མེལ་ཚེ་ཡིས། །ཀུན་རྟོགས་འཁོར་་་་་
བའི་ཆོས་ཀྱི་འཚང་བརྟོལ་ནས། །ཐར་ལམ་འཆི་མེད་གྲོང་གི་སྐས་ལ་འཛེགས། །
དབང་ཐོབ་དམ་ཚིག་ལམ་གྱི་སྲོག་བཟུང་ནས། །རིམ་གཉིས་གནད་ལ་རྣམ་དཔྱོད་མ་་་་་
386

གཡེངས་ཤིང་། ། བྱིན་རླབས་བླ་མའི་རྣལ་འབྱོར་སྙིང་ལ་སྨིན། །ཅི་བྱས་དགེ་བའི་་་་་་
ལང་ཚོ་སྲིད་འདིར་དར། །གསང་ཆེན་ཆོས་ཀྱི་བདུད་རྩི་ཡིས། །བསྐལ་བཟང་འགྲོ་་་་
བའི་ངལ་འཚོ་མཁན། །ཡོངས་འཛིན་བླ་མའི་བཀའ་དྲིན་ལ། །ལམ་འདིར་ཡིད་ཆེས་
འཕྲོག་མེད་སྐྱེས། །དཔལ་ཀྱེ་རྡོ་རྗེའི་ཕྱི་བསྐྱེད་པའི་རིམ་པའི་རྣམ་པར་བཤད་པ་འདི་ནི།
ལྷར་བཅས་འགྲོ་བའི་འདྲེན་པ་དམ་པ་འཇམ་མགོན་བླ་མ་དབང་ཕྱུག་དཔལ་བཟང་པོ་་་་
གསུང་རྒྱུན་ཇི་ལྟ་བ་ལ་མན་ངག་རྣམ་བཤད་ནས་ཅུང་ཟད་ཁ་བསྐངས་ནས། རྗེ་དེ་ཉིད་་་་
ཀྱི་བཀའ་འབངས་ངག་དབང་ཆོས་ཀྱི་གྲགས་པས་ཐུབ་བསྟན་ཡངས་པ་ཅན་གྱི་ཆོས་གྲྭ་་་་
ཆེན་པོར་ཟིན་བྲིས་སུ་བགྱིས་པ་འདིས་ཀྱང་གསུང་ངག་རིན་པོ་ཆེ་བཤད་སྒྲུབ་གཉིས་ཀྱི་སྒོ་
ནས་དར་བར་གྱུར་ཅིག །རྣལ་འབྱོར་པ་བདག་ཅག་ཆོས་སྒྲུབ་པ་ཀུན་གྱི་ལམ་གྱི་བར་་་་
ཆད་ཞི་ཞིང་བསམ་དོན་འགྲུབ་པར་གྱུར་ཅིག། །།གཅིག་ཞུས། །དགེའོ།། །།
387

༄༅། །ཟབ་མོ་ལུས་དཀྱིལ་གྱི་རྣམ་
པར་བཤད་པའི་ཟིན་བྲིས་ཉུང་དུས་
རྣམ་གསལ་ཞེས་བྱ་བ་བཞུགས་
ལགས་སོ།།
ངག་དབང་ཆོས་ཀྱི་གྲགས་པ།
388

༄༅། །ན་མོ་གུ་རུ་ཧེ་བཛཱ་ཡ། ངག་གི་དབང་པོས་དམ་ཆོས་ཟབ་མོའི་སྒྲ། །
རྣམ་ཀུན་སྙན་པར་སྒྲོགས་པའི་གྲགས་དབྱངས་ཀྱིས། །བསྟན་པའི་ཉིང་ཁུ་སྤེལ་ལ་ཟླ་་་
བྲལ་བ། །དགེས་མཛད་རྡོ་རྗེ་དབྱེར་མེད་མགོན་དེ་བསྔགསWI། །བསླུ་མེད་མཆོག་་་་
གསུམ་ངོ་བོ་དྲིན་ཅན་བླ་མ་རྣམས་ཀྱི་ཞབས་ལ་སྒོ་གསུམ་གུས་པས་ཕྱག་འཚལ་ལོ། །
གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་བསྐྱེད་རིམ་གྱི་ཁྲིད་ཀྱི་སྐབས་འདིར།
ནང་བསྐྱེད་རིམ་ལ་ཐོས་བསམ་གྱིས་སྒྲོ་འདོགས་བཅད་པའི་ཟིན་ཐུན་གྱི་རིམ་པ་ཅུང་ཟད་་་་
སྤྲོ་བར་བྱ་སྟེ། དེ་ལ་དོན་བཞི་སྟེ། ཕྱི་དཀྱིལ་ལས་ལུས་དཀྱིལ་ཟབ་པའི་རྒྱུ་མཚན།
ལུས་དཀྱིལ་གྱི་སྒྲ་དོན། ལུས་དཀྱིལ་གྱི་རྣམ་གྲངས། རྣམ་གྲངས་དེ་ལྡན་གྱི་ལུས་་་་་
དཀྱིལ་བྱེ་བྲག་ཏུ་བཤད་པའོ། །དང་པོ་ལ་གསུམ་སྟེ། རྒྱུའི་སྒོ་ནས་ཟབ་པ། རང་་་་
གི་ངོ་བོ་སྤྲོས་པ་གཅོད་བྱེད་ཀྱི་སྒོ་ནས་ཟབ་པ། ཉམས་མྱོང་ཏིང་ངེ་འཛིན་གྱི་ལྟ་བ་འདྲེན་་
ཚུལ་གྱི་སྒོ་ནས་ཟབ་པའོ། །དང་པོ་ནི། རྡུལ་ཚོན་དང་རས་བྲིས་ཀྱི་དཀྱིལ་འཁོར་ནི།
རྡུལ་ཚོན་འགྱེད་མཁན་དང་ལྷ་བྲིས་པ་ལ་སོགས་པས་གསར་དུ་བཅོས་པ་དང་། དཀྱིལ་
འཁོར་དེ་དབང་བསྐུར་བ་ལ་སོགས་པའི་བྱ་བ་ཟིན་ནས་གནས་དབེན་པར་བཞག་པར་་་་་
བའོ༑ ། ཆུ་ལ་སོགས་པར་དོར་བར་བྱ་བ་ཡིན་ཞིང་། འཇའ་ལུས་རྡོ་རྗེའི་སྐུ་བསྐྱེད་་་་་
པའི་རྒྱུ་ཡང་མ་ཡིན་ལ། ལུས་དཀྱིལ་ནི་ལྷ་བྲིས་པ་ལ་སོགས་པས་གསར་དུ་བཅོས་པ་མ་
ཡིན་པར་ལུས་གྲུབ་ཙམ་ཉིད་ནས་རྟེན་དང་བརྟེན་པར་བཅས་པའི་དཀྱིལ་འཁོར་རང་་་་་
བཞིན་ལྷུན་གྲུབ་ཀྱི་ཚུལ་གྱིས་གནས་པ་ཡིན་ཞིང་། འཇའ་ལུས་རྡོ་རྗེའི་སྐུ་བསྐྱེད་པའི་རྒྱུ་
ཡང་ཡིན་པས་ཟབ་བོ། །གཉིས་པ་ནི། ཕྱི་རོལ་གྱི་སྣང་བ་ཐམས་ཅད་ནང་གི་རྩ་
ཁམས་ཀྱི་བྱེད་པ་ལས་བྱུང་བས་ནང་གི་རྩ་ཁམས་ལྷར་སྒོམ་སྟེ་ལྷར་ཤར་བ་ན་ཕྱི་རོལ་་་་
སྣང་བ་ཐམས་ཅད་ཀྱང་ལྷར་རང་ཤུགས་ཀྱིས་འཆར་བས། ཕྱི་ནང་གི་སྒྲོ་འདོགས་ཐམས་
ཅད་ཅིག་ཅར་དུ་ཆོད་འགྲོ་སྟེ། རྩ་རྒྱུད་ལས། ཇི་ལྟར་ཕྱི་རོལ་དེ་བཞིན་ནང་། །
སྡོམ་པའི་དེ་ཉིད་རབ་ཏུ་ཕྱེ། །ཞེས་དང་། རྡོ་རྗེའི་ཚིག་རྐང་ལས། ནང་མ་མཐོང་་་་
བར་ཕྱི་མི་མཐོང་། །ཞེས་གསུངས་ཤིང་། དེའི་ཤུགས་ལས་ནང་མཐོང་བས་ཕྱི་རང་་་་་་
ཤུགས་ཀྱིས་མཐོང་བར་གསུངས་པ་ཡིན་ནོ། །གསུམ་པ་ནི། ཕྱི་བསྐྱེད་རིམ་བསྒོམ་་་་་
390

པས་ཐ་མལ་གྱི་རྣམ་རྟོག་ཙམ་སྤོང་ཞིང་བསྐྱེད་རིམ་གྱི་ལྟ་བ་ལས་འདྲེན་མི་ནུས་ལ།
ལུས་དཀྱིལ་བསྒོམ་པས། དེའི་སྟེང་དུ་གྱ་ནོམ་ལྷར་ཞེན་གྱི་རྣམ་རྟོག་ཀྱང་སྤོང་བར་བྱེད་་་
ཅིང་༑ རྫོགས་རིམ་གྱི་ལྟ་བ་ཡང་འདྲེན་ནུས་པས་ཟབ་པ་ཡིན་ནོ། །གཉིས་པ་ལུས་་་་
དཀྱིལ་གྱི་སྒྲ་དོན་ནི། སྤྱིར་ལུས་ཞེས་པའི་སྒྲ་ཉེར་ལེན་གྱི་ཕུང་པོ་ལ་ལུས་སུ་བཞག་པ་
དང་༑ རྡོ་རྗེའི་ལུས་སྐྱོན་མེད་ལ་དེར་བཞག་པ་དང་། གསང་བ་ཆོས་ཀྱི་དཀྱིལ་འཁོར་
གསུམ་གྱི་ནང་ཚན་དུ་གྱུར་པའི་རྩའི་དཀྱིལ་འཁོར་ལ་བཞག་པ་དང༌། རྡོ་རྗེའི་ལུས་ཀྱི་་་
དབང་རྟེན་ཁོག་པ་ལ་བཞག་པ་དང་་ཙན
 ། རྟེན་དཀྱིལ་འཁོར་བཞི་ལ་དེར་བཞག་པ་སོགས་་་་
མང་དུ་ཡོད་པའི་ནང་ནས། འདིར་ལུས་དཀྱིལ་ཞེས་པའི་ལུས་ཀྱི་སྒྲ་ནི། རྡོ་རྗེའི་ལུས་
སྐྱོན་མེད་ཉིད་ལ་འཇོག་སྟེ། རྡོ་རྗེའི་ལུས་ཉིད་རྟེན་དང་བརྟེན་པར་བཅས་པའི་དཀྱིལ་
འཁོར་གྱི་འཁོར་ལོར་གསལ་བཏབ་སྟེ་སྒོམ་པ་ལ་ལུས་ཀྱི་དཀྱིལ་འཁོར་སྒོམ་པ་ཞེས་བྱ་་་་
བར་འཇོག་པས་སོ། །གསུམ་པ་རྣམ་གྲངས་ནི། བདེན་པའི་དཀྱིལ་འཁོར། རང་་་་
བཞིན་གྱིས་གྲུབ་པའི་དཀྱིལ་འཁོར། མ་བཅོས་པའི་དཀྱིལ་འཁོར། ཡང་དག་པ་
དཀྱིལ་འཁོར། དོན་དམ་པའི་དཀྱིལ་འཁོར། ནང་གི་དཀྱིལ་འཁོར། ལུས་ཀྱི་་་་་
དཀྱིལ་འཁོར་དང་བདུན་མིང་གི་རྣམ་གྲངས་ཡིན་ཏེ། སློབ་དཔོན་རྡོ་རྗེ་དྲིལ་བུ་པས། །
འགྲོ་བ་འདི་དག་རང་བཞིན་གྱི། །གྲུབ་པའི་དཀྱིལ་འཁོར་གཉིས་མེད་པའོ། །ཞེས་་་་
དང་༑ དེ་བཞིན་ཡིད་ཀྱི་དཀྱིལ་འཁོར་བདེན། །ཞེས་གསུངས་པས། ལུས་དཀྱིལ་་་
ལ་རང་བཞིན་གྱིས་གྲུབ་པའི་དཀྱིལ་འཁོར་དང་། བདེན་པའི་དཀྱིལ་འཁོར་དུ་གསུངས་་
ལ༑ རྒྱུ་མཚན་དེ་བས་ན། ཡང་དག་པའི་དཀྱིལ་འཁོར་དང་། དོན་དམ་པའི་་་་་
དཀྱིལ་འཁོར་དུ་ཡང་གྲུབ་ལ། མ་བཅོས་པའི་དཀྱིལ་འཁོར་ཡིན་པ་ནི་རས་བྲིས།
རྡུལ་ཚོན། ལུས་དཀྱིལ་གསུམ་གྱི་ནང་ནས་སྔ་མ་གཉིས་བཅོས་མའི་དཀྱིལ་འཁོར་་་་་
གསུངས་པའི་ཤུགས་ལས་བསྟན་པ་ཡིན་ཏེ། དྲིལ་བུ་པས། རི་མོར་གནས་པའི་ལས་་་
དང་ནི། །ཐིག་ལས་ཚོན་དགྱེའི་རིམ་པ་བསྟན། །འགྲོ་བ་འདི་དག་རང་བཞིན་གྱིས། །
གྲུབ་པའི་དཀྱིལ་འཁོར་གཉིས་མེད་པའོ། །བཅོས་མ་གཉིས་ཀྱི་ངོ་བོ་གང་། །དེ་ན་་་་་
གདུལ་བྱའི་དབང་ལས་འདོད། །མཁས་པའི་བསྒྲུབ་བྱ་དེ་མིན་ཏེ། །ཡང་དག་དོན་་་་་
391

མཐོང་གྲོལ་ཕྱིར་རོ། །ཞེས་གསུངས་པའི་ཕྱིར་རོ། །བཞི་པ་རྣམ་གྲངས་དེ་ལྡན་གྱི་་་་་
ལུས་དཀྱིལ་བྱེ་བྲག་ཏུ་བཤད་པ་ལ། །
རྟེན་ལུས་དཀྱིལ་བཤད་པ་དང་། བརྟེན་པ་ལུས་དཀྱིལ་གྱི་ལྷ་བཤད་པ་གཉིས།
དང་པོ་ནི། རྒྱུད་སྡེ་གཞན་ལས་ཀྱང་མང་དུ་གསུངས་མོད། འདིར་སྐབས་སུ་བབས་པ་
སམྦུ་ཊི་ལས། ལུས་ནི་དཀྱིལ་འཁོར་ཉམས་དགའ་བ། །སྒོ་བཞི་ཇི་སྐད་གསུངས་་་་་
པའོ༑ །ཞེས་པ་ནས། རྐང་པའི་མཐིལ་དུ་རྩོམ་ཆེན་རླུང་། །གཞུ་ཡི་དབྱིབས་སུ་་་་
ཡང་དག་གནས། །གསུམ་མདོ་ཡི་ནི་གནས་སུ་ནི། །དེ་བཞིན་གྲུ་གསུམ་འབར་་་་་
ཉིད༑ །ཞེས་གསུངས་པའི་བར་གྱིས་རྟེན་ལུས་དཀྱིལ་བསྟན། བསྒོམ་ཚུལ་ནི། སྤྱི་་
བོ་སྣ་ཚོགས་རྡོ་རྗེ། རྐང་མཐིལ་རྡོ་རྗེའི་ས་གཞི་ཞེས་པ་ནས། ལྕེ་དང་མཆུ་འདོད་ཡོན་
གྱི་སྣམ་བུ། རྐང་རྣམས་ཀ་བ་བརྒྱད་དེ་ཞེས་པའི་བར་དཀྱུས་བཞིན་སྒོམ། དེ་ཡང་སྤྱི་་
བོར་སྣ་ཚོགས་རྡོ་རྗེ་དང་། རྐང་མཐིལ་རྡོ་རྗེའི་ས་གཞི་སོགས་ཀྱི་རྣམ་པར་བསྒྱུར་ནས་་་
སྒོམ་པ་མ་ཡིན་གྱི། འོ་ན་ཅི་ཞེ་ན། སྤྱི་བོ་སོགས་དེ་རྣམས་ངོ་བོ་སྣ་ཚོགས་རྡོ་རྗེ་་་་་
སོགས་སུ་སྒོམ་པའམ། སྣ་ཚོགས་རྡོ་རྗེ་སོགས་དེ་དང་དེའི་རྣམ་ལྡན་གྱི་ཚུལ་དུ་སྒོམ་པ་
ཡིན་ཏེ། ཟབ་མོ་རྡོ་རྗེའི་ལུས་ལ་རྟེན་བསྲུང་འཁོར་དང༌། གཞལ་ཡས་ཁང་ཚང་བར་་་
བཤད་པ་འདི་དག་དེ་དང་དེའི་ཆ་ཤས་སོ་སོར་ལུས་ལ་རྣམ་ལྡན་གྱི་ཚུལ་དུ་ཚང་བ་ཡིན་ནོ།།
གཉིས་པ་རྟེན་པ་ལུས་དཀྱིལ་ལ་ལྔ་སྟེ། སྦྱང་གཞི་རྩ་ཁམས་གང་ལ་བསྒོམ་པ།
སྦྱོང་བྱེད་ལྷའི་རྣམ་པ་གང་བསྒོམ་པ། བསྒོམ་ཚུལ་དམིགས་པའི་ཁྱད་པར། དེ་ཉིད་་་་
མན་ངག་ཐུན་མོང་མ་ཡིན་པའི་འགྲེལ་ཚུལ། དེ་ལྟར་བསྒོམ་པའི་འབྲས་བུ་ཕན་ཡོན་ནོ།།
དང་པོ་ནི། ལྟེ་བའི་ཨཾ། གསང་གནས་ཀྱི་ཧ། སྙིང་གའི་ཧཱུཾ། མགྲིན་པའི་
ཨོ༑ སྤྱི་བོའི་རྩ་ཡི་གེ་ཧཱུཾ་གི་ནང་གི་ཁམས་རྣམས་ནི་རིགས་ལྔ་སོ་སོའི་བསྐྱེད་གཞི་དང་།
སོ་སོའི་ངོ་བོར་རྣམ་པར་དག་པས་སོ་སོའི་རྣམ་པར་སྐད་ཅིག་གིས་གསལ་འདེབས། ཕྱི་
ཤུན་གྱི་རྩ་རྣམས་ནི་རིན་ཆེན་སྒྲོལ་མ་ལ་སོགས་པའི་ཡུམ་ལྔའི་རྣམ་པར་སྐད་ཅིག་གིས་་་་་
བསྒོམ་པ་ཡིན་ཏེ། སམྦུ་ཊའི་བརྟག་པ་དྲུག་པའི་རབ་བྱེད་བཞི་པ་ལས། དེ་བཞིན་་་་་
རྣམ་པར་སྣང་མཛད་ཉིད། །གཞན་ཡང་མི་བསྐྱོད་པ་ཉིད་དང་། །ཡང་ན་རིན་ཆེན་་་་་
392

འབྱུང་གནས་ལ། །ཡང་ན་འོད་དཔག་མེད་པ་ཡི། །གང་ཚེ་བརྟག་བཞུགས་དོན་ཡོད་་་་
ལ༑ །བདུད་རྩི་ལྔའི་གོང་བུ་དངོས། །ཐིག་ལེའི་གཟུགས་ནི་ཇི་ལྟ་བུ། །ཤིན་ཏུ་རྣམ་
དག་ཡེ་ཤེས་འཆར། །ཞེས་ནང་གི་བདུད་རྩི་ལྔའི་ཁམས་རིགས་ལྔའི་ངོ་བོར་གསུངས་་་་
ཤིང་༑ འཁོར་ལོ་བདེ་མཆོག་ཕྱོགས་ཀྱི་རྒྱུད་དང་བསྟན་བཅོས་རྣམས་ལས་ཀྱང་། རྡོ་
རྗེའི་ལུས་ཀྱི་ནང་གི་ཁམས་རྣམས་དཔའ་བོ་དང་། རྩེ་རྣམས་དཔའ་མོ་ཡིན་པ་་་་་
གསུངས་པའི་རྣམ་བཞག་ཤིན་ཏུ་མང་བ་ཡིན་ནོ། །རང་རེ་ས་ཕྱོགས་པའི་བརྒྱུད་འཛིན་་་་
རྫོང་པ་རྣམས་ལྟེ་བ་སྤྲུལ་འཁོར་གྱི་ཨོཾ་ལས་རིན་ཆེན་འབྱུང་ལྡན་དང་། གསང་གནས་ཀྱི་
ཧ་ལས་དོན་ཡོད་གྲུབ་པ་བསྐྱེད་པ་སོགས་ལུས་དཀྱིལ་གྱི་ལྷ་འབྱུང་ཁུངས་ཅན་དུ་མཛད་པ་
ནི་མི་འཐད་དེ། དེ་ལྟར་ན་ས་བོན་ཨོཾ་སོགས་ལས་གསར་དུ་བསྐྱེད་པར་སོང་བས།
གདོད་ནས་གྲུབ་པའི་དཀྱིལ་འཁོར་གྱི་ལྷ་ཡིན་པ་དང་འགལ་བར་འགྱུར་རོ། །དེའང་་་་་
ལུས་གྲུབ་པ་དང་མཉམ་དུ་རང་བཞིན་གྱིས་གྲུབ་པའི་ལྷ་རྣམས་རྣལ་འབྱོར་པ་ལམ་སྒོམ་པ་་
པོས་དེ་རང་གི་ངོ་བོ་ལྷ་ཡིན་པ་ལ་ཡིན་པ་ལྟར་དུ་སླར་ཡང་གསལ་འདེབས་པ་ཡིན་ཏེ།
གཞུང་བཤད་སྲས་དོན་མ་ལས་འདི་དག་ལ་ཡེ་ཤེས་པ་གཞུག་པ་དང་། སྐུ་གསུང་ཐུགས་
བྱིན་གྱིས་བརླབས་པའི་ཡན་ལག་གཉིས་མི་བྱེད་དེ། ལུས་ལ་དང་པོ་ནས་རྟེན་རང་་་་་
བཞིན་གྱིས་གྲུབ་པ་གསལ་འདེབས་པ་ཡིན་པའི་ཕྱིར། བདག་ལས་བཟང་བའི་ཡེ་ཤེས་་་་
པ་གཅིག་ལོགས་སུ་གཞུག་ཏུ་མེད། ཅེས་གསུངས་པས་སོ། །འོ་ན་ལམ་འབྲས་་་་་
གླེགས་བམ་གྱི་ཡིག་ཆུང་གི་དཔེ་ཕལ་ཆེར་ལས། ཨོཾ་ལས་ཞེས་པ་དང་། ཧ་ལས་ཞེས་
སོགས་འབྱུང་ཁུངས་ཀྱི་ཚིག་དངོས་སུ་འདུག་པ་སྙམ་ན། དེ་ནི་བར་སྐབས་ཡིག་མཁན་་་་
དང་མཁས་པ་སོ་སོས་རྟོག་བརྟགས་བཅུག་པ་རྣམས་ལ་དཔྱོད་ལྡན་དག་ཚད་མར་མི་བྱེད་
པས་༑ གཞུང་ལུགས་ཀྱི་བབས་ཐོབ་སྒྲིགས་ནས་དག་མ་དག་དཔྱོད་པ་གནད་དུ་ཆེ་ཞིང་།
རྗེ་བཙུན་གོང་མ་རང་གི་ཕྱག་གི་གླེགས་བམ་དངོས་མ་རང་ལ་ཚད་མར་བྱ་རིགས་སོ། །
གཞན་དུ་ན་འཁོར་ལྷ་མོ་བསྐྱེད་པ་ན་ཡང་རྩ་འདབ་སོ་སོ་ཡོངས་སུ་གྱུར་པ་ལས་བསྐྱེད་་་་་
དགོས་པར་འགྱུར་ལ། དེ་ལྟར་ན་སྲས་དོན་མ་ལས། འཁོར་གྱི་ལྷ་མོ་ཚུལ་དེ་ལྟ་་་་་་
དྲུག་ཅུ་རྩ་བཞིས་བསྐོར་བ་བསྒོམ་པ་ནི། སྤྲུལ་པའི་རྩ་འདབ་དྲུག་ཅུ་རྩ་བཞི་པོ་དེ་ཉིད་
393

ཞལ་ཕྱག་གི་རྣམ་པར་སྒོམ་པའོ། །ཞེས་གསུངས་པ་དང་འགལ་ཏེ། རྩ་འདབ་ལྷ་་་་
ཞལ་ཕྱག་གི་རྣམ་པར་སྒོམ་པ་ཙམ་ལས། རྩ་འདབ་ལས་ལྷ་བསྐྱེད་པར་མ་གསུངས་པའི་
ཕྱིར༑ གནད་ཀྱི་དོན་ནི་སྲས་དོན་མ་ལས། ལྟེ་བ་སྤྲུལ་པའི་འཁོར་ལོར་ཨཾ་ལ་བཅོམ་་་
ལྡན་འདས་ཡོན་ཏན་རྣམ་པར་དག་པ་རིན་ཆེན་འབྱུང་ལྡན་སྐུ་མདོག་གསེར་བཙོ་མ་ལྟ་བུ་་་
ཞེས་སོགས་གསུངས་པས། ཨོཾ་ལ་རིན་ཆེན་འབྱུང་ལྡན་ཞལ་ཕྱག་གི་རྣམ་པ་ཅན་གསལ་་
འདེབས་པ་དང་། གསང་གནས་ཀྱི་ཧ་ལ་དོན་ཡོད་གྲུབ་པ་ཞལ་ཕྱག་གི་རྣམ་པ་ཅན་་་་་
གསལ་འདེབས་པ་སོགས་གོང་མའི་དགོངས་པ་ཡིན་ནོ། །ཕྱིས་སུ་རང་བཟོ་ཅན་རྣམས་་་
ཀྱིས་ལ་ལ་ས་སྦྱར་བས་མཁས་པར་ཁས་འཆེ་བ་འགའ་ཞིག་ལ་ཡང་འབྱུང་ཁུངས་ཀྱི་་་་་
འཁྲུལ་གཞི་བྱུང་བ་ཡིན་ནོ། །མདོར་ན་ལུས་དཀྱིལ་འདི་ལ་རང་བཞིན་གྱིས་གྲུབ་པ་
དཀྱིལ་འཁོར་དང་། མ་བཅོས་པའི་དཀྱིལ་འཁོར་དང་། གདོད་ནས་གྲུབ་པའི་དཀྱིལ་
འཁོར་དུ་གསུངས་པ་དེ་གོ་ན་འཁྲུལ་པ་གཞི་མེད་དུ་ངེས་པར་འགྱུར་རོ། །འདིར་ཕོ་བྲང་་
ལྔའི་ལུས་དཀྱིལ་བཞེད་ན། བརྟག་གཉིས་ཀྱི་རྡོ་རྗེ་རིགས་ཀྱི་ལེའུ་ལས། ལྟེ་བ་སྤྲུལ་
པའི་འཁོར་ལོ་ལ་པདྨ་འདབ་མ་དྲུག་ཅུ་རྩ་བཞི་དང་། ཆོས་ཀྱི་འཁོར་ལོ་ལ་འདབ་མ་་་་་
བརྒྱད་དང་། ལོངས་སྤྱོད་རྫོགས་པའི་འཁོར་ལོ་ལ་འདབ་མ་བཅུ་དྲུག་དང་། བདེ་བ་
ཆེན་པོའི་འཁོར་ལོ་ལ་འདབ་མ་སུམ་ཅུ་རྩ་གཉིས་སོ། །ཞེས་འཁོར་ལོ་བཞིར་གསུང་་་་
པ་ཇི་ལྟར་ཞེ་ན། དེ་ནི་འཕགས་པའི་བདེན་བཞི་ལ་སོགས་པ་གཞི་ལམ་འབྲས་བུའི་ཆོས་
ཐམས་ཅད་བཞི་ཚན་དུ་བསྡོམས་ནས་འཆད་པའི་སྐབས་ཡིན་པས་འཁོར་ལོ་བཞིར་་་་་s
གསུངས་ཀྱང་། དོན་ལ་བདེ་ཆེན་གྱི་འཁོར་ལོ་ཞེས་པ་དེ་ཀས་སྤྱི་བོ་བདེ་ཆེན་གྱི་འཁོར་་་་
ལོ་དང་གསང་གནས་བདེ་ཆེན་གྱི་འཁོར་ལོ་གཉིས་སྟོན་པས་འཁོར་ལོ་ལྔར་འགྱུར་བ་་་་་
གྲུབ་པའི་དབང་ཕྱུག་རྣམས་ཀྱི་དགོངས་པ་ཡིན་ཏེ། སློབ་དཔོན་དགྲ་ལས་རྣམ་རྒྱལ་་་་་
གྱིས༑ གསང་བའི་པདྨ་སུམ་ཅུ་གཉིས། །ཞེས་དང་། རྣལ་འབྱོར་དབང་ཕྱུག་གིས།
གསང་གནས་ཕྱེད་ཐིག་ལེས་བརྟན་ཅེས་དང་། ལམ་བསྡུས་པ་ལས། དཀྱིལ་འཁོར་་་་
ལྔ་ལ་བཏུད་དེ་བསྐྲུན། །ཞེས་སོགས་གསུངས་པའི་ཕྱིར། གཉིས་པ་སྦྱོང་བྱེད་ལྷ་་་་
ནན།རྣམ་པར་གང་བསྒོམ་པ་ནི། རྗེ་བཙུན་ཡུམ་གྱི་ལུས་དཀྱིལ་ལྟ་བུ་ལ་ས་ལམ་བགྲོད་ཚུལ་་་་
394

གྱི་དབང་དུ་བྱས་པའི་ནང་གི་ཡུལ་ཆེན་གྱི་གནས་རྣམས་སུ་ལྷ་བསྒོམ་པའི་ལུས་དཀྱིལ་་་་་
དང་༑ ཕུང་ཁམས་སྐྱེ་མཆེད་ཐམས་ཅད་སྦྱོང་བའི་དབང་དུ་བྱས་ནས། ཕོ་བྲང་ལྔའི་་་་་
ལྷ་བརྒྱ་ལྔ་བཅུ་རྩ་བདུན་ཡབ་བཞིན་དུ་བསྒོམ་པའི་ལུས་དཀྱིལ་གཉིས་ཀ་ཚང་བས་ཟ་་་་
པར་ཀུན་མཁྱེན་བླ་མས་བདེ་ཆེན་བཅུད་སྙིང་དུ་གསུངས་ལ། དེའི་ཤེས་བྱེད་ཀྱི་ལུང་་་་་
ཁུངས་རྗེ་བཙུན་ཆེན་པོས་བདག་མེད་མའི་བྱིན་རླབས་ཀྱི་ཆོ་ག་ལས། ཡེ་ཤེས་ཀྱི་དཀྱིལ་
འཁོར་དགུག་གཞུག་བྱས་པའི་རྐྱེན་གྱིས་ནས། ལུས་ཀྱི་དཀྱིལ་འཁོར་ལྷ་མོ་བཅོ་ལྔ་་་་
དང༌༑ ལྷ་བརྒྱ་ལྔ་བཅུ་རྩ་བདུན་བསྒོམ། ཞེས་གསུངས་པ་འདི་ཡིན་པས། སྤྱི་བོ་སྣ་
ཚོགས་རྡོ་རྗེ་ཞེས་པ་ནས། རྟེན་གྱི་དཀྱིལ་འཁོར་དང་ཞེས་པའི་བར་དཀྱུས་བཞིན་ལ། །
བརྟེན་པ་ལྷ་སྒོམ་ཚུལ། ནང་གི་ཡུལ་ཆེན་དང་། ཕོ་བྲང་ལྔའི་ལུས་དཀྱིལ་གཉིས་ཀ་་་
ཚང་བའི་ཡུམ་གྱི་ལུས་དཀྱིལ་དང་། ཕོ་བྲང་ལྔའི་ཡབ་ཀྱི་ལུས་དཀྱིལ་གཉིས་གང་བསྒོམ་
ཀྱང་ཆོག་ལ། ཕྱག་ལེན་ལ་ཕལ་ཆེར་ཡབ་ཀྱི་ལུས་དཀྱིལ་བསྒོམ་པ་ལས། འོན་ཀྱང་་་་
ཐུན་རེ་ལ་ཡུམ་གྱི་དེ་ཡང་བསྒོམ་པར་འདོད། སྒོམ་ཚུལ་འདི་ལྟར་བྱ་སྟེ། བདག་མེད་་་་
མའི་བྱིན་རླབས་ཀྱི་ཐོ་ཡིག་ལས། སྙིང་གའི་དབུས་ན་རྩ་གསུམ་མམ་ལྔའི་ངོ་བོ་བདག་་་་
མེད་མ་བཞུགས། སྤྱི་བོ་དང་སྤྱི་གཙུག་ན་རྡོ་རྗེ་མ་ཞེས་སོགས་གསུངས་པའི་རྩ་གསུམ་ནི་
སྙིང་གའི་རྩ་དབུ་མའི་རྒྱབ་ངོས་དང་རོ་རྐྱང་ཡིན་ལ། ལྔ་ནི་རོ་རྐྱང་ལ་ཡང་མདུན་རྒྱབ་ཀྱི་
ཆ་གཉིས་ཕྱེ་བས་ལྔར་འགྱུར་བ་ལ་དགོངས། ལྷར་བསྐྱེད་ཚེ་བདག་མེད་མ་གཅིག་ལ་་་་་
ཡིན་པས་ངག་འདོན་ལ། སྙིང་གའི་དབུས་ཀྱི་རྩ་དབུ་མའི་རྒྱབ་ངོས་དང་། རོ་རྐྱང་་་
ཚོགས་པ་དེ་ཉིད་རྗེ་བཙུན་རྡོ་རྗེ་བདག་མེད་མ། སྤྱི་བོ་དང་སྤྱི་གཙུག་རྡོ་རྗེ་མ་ཞེས་པ་
ནས༑ ཕྱོགས་ཀྱི་བཞི་ནི་གཙོ་མོའི་ངོ་བོ་ཞེས་པའི་བར་བྱིན་རླབས་ཀྱི་ཐོ་ཡིག་བཞིན་་་་་
བྱས་ལ། ཞལ་ཕྱག་རྣམས་ཀྱང་བདག་མེད་མའི་སྒྲུབ་ཐབས་ན་ཡོད་པ་བཞིན་གསལ་་་་་
བཏབ༑ དེ་ནས་ཕོ་བྲང་ལྔའི་ལུས་དཀྱིལ་ཡབ་བཞིན་ལ། སྙིང་གའི་ཐུགས་རྡོ་རྗེ་ཡབ་
ཡུམ་བསྐྱེད་པའི་ཚེ། སྙིང་གའི་རྩ་ཡི་གེ་ཧཱུཾ་གི་ནང་གི་ཁམས་དེ་ཐུགས་རྡོ་རྗེ་དང་།
དེའི་ཕྱི་ཤུན་གྱི་མདུན་ངོས་ཀྱི་རྩ་དབུ་མ་དེ་མ་མ་ཀིའི་རྣམ་པར་བསྒོམ་པ་གལ་ཆེ་བས།
ངག་འདོན་ལ་དངོས་སུ་བརྗོད་པའམ། ཡང་ན་ངག་འདོན་དཀྱུས་བཞིན་ལ། བསྒོམ་་་་
305

དོན་གྱི་ཚེ་དེ་བཞིན་མ་འཛོལ་བ་དགོས་སོ། །རྗེ་བྱམས་པ་ཆོས་ལེགས་པས། སྙིང་་་་་
གའི་དབུས་ཀྱི་རྩ་ཡི་གེ་ཧཱུཾ་གི་དབྱིབས་ཅན་དེ་རྗེ་བཙུན་རྡོ་རྗེ་བདག་མེད་མ་ཞེས་གསུངས་པ་
ནི་ཡུམ་གྱི་ལུས་དཀྱིལ་གྱི་ཚེ་ལྷ་མོ་བཅོ་ལྔ་ཁོ་ན་སྒོམ་པར་གསུངས་ན་དེ་ལྟར་ཡིན་དུ་ཆུག་་་་
ཀྱང་༑ ཡུམ་གྱི་ཚེ་གཉིས་ཀའི་ལུས་དཀྱིལ་གྱི་ལྷ་མོ་སྒོམ་པར་གསུངས་པས་རྣམ་དབྱེ་་་་
འདི་ལྟར་ཤེས་དགོས་སོ། །དེའི་གནད་ཀྱང་རྣལ་འབྱོར་དབང་ཕྱུག་གི་ལམ་འབྲས་་་་
ལུས་དཀྱིལ་འདི་ལ་ནང་གི་ཡུལ་ཆེན་དང་། ཕོ་བྲང་ལྔའི་ལུས་དཀྱིལ་གཉིས་ཀ་ཚང་ན་་་་
མཆོག་ཡིན་ཞིང་། དེ་གཉིས་ཀ་མ་བྱུང་ཀྱང་། ལོ་བྲང་ལྔའི་ལུས་དཀྱིལ་མ་ཆད་་་་་
བྱས་ནས། དེ་ལམ་དུས་ཀྱི་དབང་ཐུན་གཉིས་ལ་སོགས་པར་ཏིང་ངེ་འཛིན་གྱིས་བསྐུར་་་་
བ་འཆག་མེད་དུ་བསྒོམ་པ་ཡིན་ཏེ། ལམ་གྱི་ཐུན་བཞི་ལ་དབང་བཞི་བསྒོམ་པས་ཞེས་་་་་
སོགས་གསུངས་པའི་ཕྱིར་དང་། ཁྱད་པར་གསལ་བྱེད་ཉེར་གཉིས་ཀྱི་ནང་གི་ལུས་་་་་་
དཀྱིལ་གྱི་ཡིག་ཆུང་དེ་ཕོ་བྲང་ལྔའི་ལུས་དཀྱིལ་གྱི་ཡི་གེ་ཡིན་པས་སོ། །དེས་ན་ཕོ་བྲང་
ལྔའི་ལུས་དཀྱིལ་མ་བསྒོམ་པར་ནང་གི་ཡུལ་ཆེན་རྣམས་སུ་ལྷ་མོ་བཅོ་ལྔ་ཙམ་བསྒོམ་ནས་་་་
ལམ་དུས་ཀྱི་དབང་བླངས་པས་ནི་ལམ་འབྲས་པའི་ལུགས་ཀྱི་ལམ་དུས་ཀྱི་གོ་མི་ཆོད་དམ་་་
སྙམ་སྟེ། རྒྱུ་མཚན་བཤད་མ་ཐག་པ་དེ་ལྟར་རོ། །ཞར་བྱུང་ལ་མིག་ཏུ་གཏི་མུག་རྡོ་རྗེ་
མའམ༑ བྱང་ཆུབ་སེམས་དཔའ་ས་སྙིང་སྒོམ་པ་སོགས་ཕྱི་ནང་གི་སྐྱེ་མཆེད་ཀྱི་ལྷ་བཅུ་་་
གཉིས་དང་། ཚིགས་ཆེན་བཅུར་ཁྲོ་བོ་བཅུ་བསྒོམ་པ་རྣམས་ཀྱང་མ་ཆད་པ་དགོས་ཤིང་།
ཡན་ལག་གི་ལྷ་ཉེར་གཉིས་པོ་འདི་དག་ཕོ་བྲང་ལྔའི་ལུས་དཀྱིལ་གྱི་ལྷ་ནི་མ་ཡིན་ཏེ།
ཡབ་ཀྱི་ཕོ་བྲང་ལྔའི་ལྷ་ལ་བརྒྱ་ལྔ་བཅུ་རྩ་བདུན་དུ་ངེས་པར་གསུངས་པས། དེ་ལྟ་བུའི་་་་
བརྒྱ་དང་ལྔ་བཅུ་རྩ་བདུན་ནི་ལྟེ་བའི་རྩ་འདབ་ཀྱི་ལྷ་དྲུག་ཅུ་རྩ་བཞིའི་སྟེང་དུ། གསང་་་་
གནས་དང་སྤྱི་བོའི་རྩ་འདབ་ཀྱི་ལྷ་རྣམས་བསྣན་པས་བརྒྱ་དང་ཉི་ཤུ་རྩ་བརྒྱད། དེའི་་་་་
སྟེང་དུ་མགྲིན་པའི་བཅུ་དྲུག་དང་སྙིང་གའི་བརྒྱད་བསྣན་པས་བརྒྱ་དང་ལྔ་བཅུ་ང་གཉིས།
དེའི་སྟེང་དུ་ཕོ་བྲང་ལྔའི་གཙོ་བོ་ཡབ་ཡུམ་བསྡོམས་ནས་གྲངས་རེ་རེ་བྱས་པའི་ལྔ་བསྣན་་་་་
པས་ཕོ་བྲང་ལྔའི་ལྷ་བརྒྱ་ལྔ་བཅུ་རྩ་བདུན་དུ་གྲུབ་སྟེ། དཔེར་ན་ཡབ་ཀྱི་དཀྱིལ་འཁོར་་་
ལ་ཡུམ་ཡོད་ཀྱང་ལྷ་དགུར་འཇོག་པ་དང༌། དབང་གི་ལྷ་རིགས་ལྔ་ལ་ཡུམ་ལྔ་ཡོད་ཀྱང་།
396

གཙོ་བོའི་ཡུམ་གཙོ་བོ་དང་མཉམ་སྦྱོར་དུ་བཞུགས་པས་ལོགས་སུ་མི་བགྲང་བའི་གནད་ཀྱི་
ཡུམ་བཞི་ཞེས་པ་བཞིན་ནོ། །དེའི་སྟེང་དུ་ཡན་ལག་གི་ལྷ་ཉེར་གཉིས་དང་བཅས་པས་་་་
ཀུན་དྲིལ་བརྒྱ་དང་བདུན་ཅུ་དོན་དགུ་འབྱུང་བ་ཡིན་ནོ། །
གསུམ་པ་སྒོམ་ཚུལ་དམིགས་པའི་ཁྱད་པར་ལ། གནས་གང་དུ་སྒོམ་པ། རྣམ་
པ་ཇི་ལྟར་སྒོམ་པ། ཚད་ཇི་ཙམ་སྒོམ་པ། གྲངས་ཇི་ལྟར་བསྒོམ་པ། རིམ་པ་་་་་
ལྟར་བསྒོམ་པ། མཚམས་གང་དུ་སྒོམ་པ་དང་དྲུག །དང་པོ་ནི། སྦྱང་གཞི་གང་ན་་་་་
ཡོད་པའི་གནས་དེར་བསྒོམ་སྟེ། ཐུགས་རྡོ་རྗེ་མི་བསྐྱོད་པ་སོགས་ལྷ་བརྒྱ་ལྔ་བཅུ་རྩ་་་་
བདུན་ནི་ཕོ་བྲང་ལྔར་བསྒོམ། དེ་ཡང་གསང་གནས་བདེ་ཆེན་གྱི་འཁོར་ལོ་ནི་རྡོ་རྗེ་ནོར་་་་
བུའི་ནང་གི་སྐེད་པར་བསྒོམ། མགྲིན་པ་ལོངས་སྤྱོད་ཀྱི་འཁོར་ལོ་མགྲིན་པའི་ཏང་ཏང་་་་
འདི་ཉིད་ཀྱི་ནང་དུ་བསྒོམ། ཁྲོ་བོ་བཅུ་ནི་ཚིགས་ཆེན་བཅུའི་གནས་ན་ཧཱུྃ་རིང་པོ་རེ་ཡོད་་་
ས་དེར་བསྒོམ། དེ་ཡང་ཚིགས་ཆེན་བཅུ་ནི་སྤྱི་བོ་དང་རྐང་མཐིལ་གཉིས་ནི་སྟེང་འོག་་་་
ཕྱོགས་༑ ལག་པའི་གྲུ་མོ་གཡས་གཡོན་དང་། ལྕེ་རྩེ་གསང་གནས་ཀྱི་རྡོ་རྗེ་ནོར་བུ་
རྩེ་མོའི་ཕྱོགས་དང་བཞི་ནི་ཕྱོགས་བཞིའི་དོད། དཔུང་པ་གཡས་གཡོན་དང་། པུས་་་་
མོ་གཡས་གཡོན་ཏེ་བཞི་ནི་མཚམས་ཡིན་ནོ། །ཁ་ཅིག་ལག་པའི་བོལ་གོང་གཉིས་སུ་་་
གཤིན་རྗེ་གཤེད་དང༌། ཤེས་རབ་མཐར་བྱེད་བསྒོམ་ཟེར་བ་ནི་མི་འཐད་དེ། དེ་ལྟར་་་་
ན་ཕྱོགས་བཞིའི་དོད་འཇོག་ཚུལ་དང་འགལ་ཞིང་ཁྱད་པར་དུ་ལག་པའི་རྩ་བར་བསྒོམ་་་་་
ལུང་ཚད་མ་ལས་གསུངས་ལ། ལག་པའི་རྩ་བ་ནི་གྲུ་མོ་གཉིས་པོ་ཡིན་གྱི་བོལ་གོང་་་་་
གཉིས་པོ་མ་ཡིན་པའི་ཕྱིར་གསུང་ངོ༌། །གཏི་མུག་རྡོ་རྗེ་མ་ནི་མིག་འབྲས་གཡས་གཡོན་་་
དུ་བསྒོམ། ཞེ་སྡང་རྡོ་རྗེ་མ་ནི་རྣ་བ་གཡས་གཡོན་གྱི་ནང་གི་བུ་ག་ན་ཡི་གེ་ཌི་ཡོད་་་་
དེར་བསྒོམ། སེར་སྣ་རྡོ་རྗེ་མ་ནི་སྣའི་ནང་བུ་ག་གཡས་གཡོན་གྱི་འཛོམ་ས་སྣ་ཀྱོག་དུ། །
འདོད་ཆགས་རྡོ་རྗེ་མ་ནི་ལྕེའི་གུང་དུ། ཕྲག་དོག་རྡོ་རྗེ་མ་ནི་དཔྲལ་བའི་ནང་ཡི་གེ་ཨོཾ་་་་
ཡོད་ས་རུ། བདག་མེད་དུར་ཁྲོད་མ་ནི་སྙིང་གའི་རྩ་ཡི་གེ་ཧཱུྃ་གི་མདུན་ཕྱོགས་དང་་་་
འདབ་ཀྱི་བར་དུ་སྒོམ། གོ་རཱི་སོགས་དྲུག་ནི་མིག་སོགས་ཀྱི་ལྷ་དེ་དང་དེའི་མདུན་དུ་་་་་
ཞལ་ནང་ལ་ཕྱོགས་པའི་ཚུལ་གྱིས་སྒོམ་པ་ཡིན་ནོ། །
397

གཉིས་པ་རྣམ་པ་ཇི་ལྟར་བསྒོམ་པ་ལ། སྔར་བཤད་པ་ལྟར་ཡུམ་གྱི་ལུས་དཀྱིལ་་་
བསྒོམ་པ་དང་ཡབ་ཀྱི་ལུས་དཀྱིལ་བསྒོམ་པ་གཉིས་ཡོད་པ་ལས། ཕྱི་མ་ནི་ཕུང་ཁམས་་་་
སྐྱེ་མཆེད་སྦྱོང་ཞིང་གདན་གསུམ་ཚང་བའི་ལྷ་ཚོགས་བསྒོམ་པའི་དབང་དུ་བྱས་པ་ཙམ་ཡིན་
ལ༑ དེ་ཡང་གཞུང་བཤད་རྣམས་ལས། མིག་སོགས་ཡུལ་ཅན་གྱི་གནས་སུ་བྱང་ཆུབ་་
སེམས་དཔའ་ས་སྙིང་སོགས་དང་། ཡུལ་གྱི་གནས་སུ་གཟུགས་རྡོ་རྗེ་མ་སོགས་བསྒོམ་་་་་
པར་གསུངས་ལ། དོན་དེ་ཉིད་ཀྱི་དབང་དུ་བྱས་ནས་འཇམ་དབྱངས་ས་པཎ་གྱིས། ས་
ཡི་སྙིང་པོ་རྡོ་རྗེ་འཆང་། །ནམ་མཁའི་སྙིང་པོ་སྤྱན་རས་གཟིགས། །ཞེས་སོགས་དང་།
གཟུགས་སོགས་རྡོ་རྗེ་ལྷ་མོར་སྟོན། །ཞེས་གསུངས་པ་ཡིན་ནོ། །དེ་ཡང་གཏི་མུག་རྡོ་་
རྗེ་མ་སོགས་བསྒོམ་པ་ནི་གྲུབ་ཆེན་བྲག་ཕུག་པའི་ཕྱག་ལེན་དེ་ཡང་རྩ་རྒྱུད་ཀྱི་དགོངས་པ་་་
ཡིན་པས་དེ་གཉིས་གང་བྱས་ཀྱང་འགལ་བ་མེད་ཅིང་ཚད་ཐུབ་རེ་ཡིན་གསུང་ངོ༌། །
གསུམ་པ་ནི། གཙོ་བོ་ལྔ་ནི་མཐེའུ་ཆུང་གི་སོར་མོའི་ཚད་ཙམ་དང་། འཁོར་དང་ཡན་་་་
ལག་གི་ལྷ་རྣམས་ནི་ནས་འབྲས་ཙམ་མོ། །རྩལ་སྦྱང་བའི་ཕྱིར་ཆེ་བ་རི་རབ་ཙམ་སྒོམ་པ་་
ཡང་ཡོད་དོ། །བཞི་པ་ནི་སྦྱང་གཞིའི་གྲངས་དང་མཐུན་པར་སྒོམ། དེ་ཡང་མིག་རྣ་བ་
དེའི་ཡུལ་གཟུགས་སོགས་དང་རྐང་མཐིལ་རྣམས་གཉིས་གཉིས་ཡོད་པས་སྦྱོང་བྱེད་ལྷ་ཡང་
གཉིས་གཉིས་ཡོད་ཀྱང་རིགས་འདྲ་བ་གྲངས་གཅིག་ཏུ་བྱའོ། ། ལྔ་པ་ནི། གསལ་་་་་་
འདེབས་པའི་ཚེ་ལུས་ཆགས་པའི་ཐོག་མ་ཡིན་པས་ལྟེ་བ་ནས་གསལ་འདེབས། སེམས་
འཛིན་པའི་ཚེ་ཏིང་ངེ་འཛིན་འཆར་བའི་གནས་ཡིན་པས་སྙིང་ག་ནས་ཐོག་མར་འཛིན་པ་ནི་་
རྗེ་བཙུན་ས་སྐྱ་པ་ཡབ་སྲས་ཀྱི་ལུགས་སྲོལ་རྨ་མེད་པ་ཡིན་གསུངས། དྲུག་པ་ནི།
ཕྱིའི་བསྐྱེད་རིམ་དང་འབྲེལ་ན་ཡེ་ཤེས་པ་དགུག་གཞུག་བྱས་པའི་རྐྱེན་གྱིས་ལུས་དཀྱིལ་་་་་
གསལ་འདེབས། ནང་བསྐྱེད་རིམ་རྐྱང་པ་བསྒོམ་ཚེ་ཚོགས་ཞིང་སྤྱན་དྲངས་མཆོད་པ་་་་
སོགས་ཚར་བའི་རྗེས་སུ་ཚོགས་ཞིང་དེ་ཉིད་རང་ལ་བསྟིམ་པ་ནས་དེའི་རྐྱེན་གྱིས་ལུས་་་་་
དཀྱིལ་གསལ་འདེབས་པ་ཡིན་ནོ། །བཞི་པ་མན་ངག་ཐུན་མོང་མ་ཡིན་པའི་འགྲེལ་ཚུལ་
ནི་ལམ་བྱེད་བཞི་ལྡན་དུ་ཉམས་སུ་ལེན་པ་སྟེ། སྙིང་ག་རུ་ཐུགས་རྡོ་རྗེའི་ཕོ་བྲང་ལྟ་་་་་
གཅིག་ལ་མཚོན་ན། རྩ་ཡི་གེ་ཧཱུྃ་རྩ་འདབ་བརྒྱད་དང་བཅས་པ་ལྷ་མོར་གསལ་བཏབ་པ་་
398

རྣམ་པ་ལམ་བྱེད། རྣམ་པ་དེ་དག་མེ་ལོང་ལྟ་བུའི་ཡེ་ཤེས་སམ་འབྲས་དུས་ཀྱི་མི་བསྐྱོད་་་་
པར་མོས་པ་ནི་མོས་པ་ལམ་བྱེད། འབྲས་དུས་ཀྱི་མི་བསྐྱོད་པ་དངོས་ཡིན་པར་བསྒོམ་པ་
ནི་འབྲས་བུ་ལམ་བྱེད། དེ་ལྟར་བསྒོམ་པས་འབྲས་བུ་དངོས་ཀྱིས་རྣམ་པ་དེ་བྱིན་གྱིས་་་་་
བརླབས་༑ དེས་སྒྲུབ་པ་པོའི་རྒྱུད་བྱིན་གྱིས་བརླབས་པ་ནི་བྱིན་རླབས་ལམ་བྱེད་ཡིན་ནོ། །
དེ་སྐད་དུ་རྗེ་བཙུན་རིན་པོ་ཆེས། ཞེན་པས་འཇུག་ཅིང་འབྲེལ་པས་མི་བསླུ་བ་ཞེས་་་་་
གསུངས་པ་ཡིན་ནོ། །དེའི་དོན་ཡང་འབྲས་བུ་དངོས་ལ་ཞེན་པས་ལམ་མམ་རྣམ་པ་་་་
འཇུག་ཅིང་འབྲས་བུ་དང་རྣམ་པ་གཉིས་ངོ་བོ་དབྱེར་མེད་པའི་ཚུལ་གྱིས་འབྲེལ་བས་ན་རྣམ་
པ་དེ་ལྟར་བསྒོམ་པས་འབྲས་བུ་ཐོབ་པ་ལ་མི་བསླུ་བ་ཡིན་ནོ་ཞེས་པའོ། །དབང་བཞིའི་
ལམ་ཚང་བར་ཡང་ཉམས་སུ་ལེན་ཏེ་སྐུའི་དབྱིབས་ཞལ་ཕྱག་གི་རྣམ་པ་ཅན་དུ་ཤར་བ་་་་
བུམ་དབང་གི་ལམ། རྣམ་པ་དེ་ཉིད་བདེ་བར་ཤར་བ་ནི་གསང་དབང་གི་ལམ། དྷདརང་་་་
བཞིན་སྟོང་གསལ་དུ་ཐག་ཆོད་པ་ཤེར་དབང་གི་ལམ། ངོ་བོ་བདེ་སྟོང་ཟུང་འཇུག་ཏུ་་་་
གནས་པ་ནི་དབང་བཞི་པའི་ལམ་མོ། །དེ་སྐད་དུ་འདོན་བྱ་ལས་ཀྱང་སྐུ་དབྱིབས་ཞེས་་་་་
སོགས་འབྱུང་བ་ཡིན་ནོ། །སྐུ་བཞི་རང་བཞིན་ལྷུན་གྲུབ་ཀྱི་ཚུལ་གྱིས་ཚང་བ་ཡང་ཉམས་
སུ་ལེན་ཏེ། གཅིག་ལ་དཔེར་མཚོན་ན། སྙིང་གའི་དབུས་ན་རྩ་ཡི་གེ་ཧཱུཾ་གི་དབྱིབས་་་་
ཅན་གྱིས་ཡོད་པ་དེ་ནི་སྤྲུལ་སྐུ། ཡི་གེ་དེ་ཉིད་ནི་ལོངས་སྐུ། དེའི་ནང་ན་གནས་པའི་
ཁམས་དྭངས་མ་ནི་ཆོས་སྐུ། དེ་དང་དབྱེར་མེད་དུ་གནས་པའི་རླུང་ནི་ངོ་བོ་ཉིད་སྐུ་ཡིན་་་་
ནོ༑ །དེ་སྐབས་སུ་འདོན་བྱའི་ཚིག་ལས། ལུས་རྩ་སྤྲུལ་པའི་སྐུ། རྩ་ཡི་གེ་ལོང་་་
སྤྱོད་རྫོགས་པའི་སྐུ། ཁམས་བདུད་རྩི་ཆོས་ཀྱི་སྐུ། སྙིང་པོ་ཡེ་ཤེས་རླུང་ངོ་བོ་ཉིད་ཀྱི་་་
སྐུ༑ ཞེས་འབྱུང་བའི་དོན་ཡང་འདི་ཡིན་ནོ། །ཡུལ་དང་ཡུལ་ཅན་གྱི་ལྷ་བཅུ་གཉིས་་་་
དང་ཁྲོ་བོ་བཅུ་རྣམས་ལ་ལུས་དཀྱིལ་གྱི་ལྷའི་ཐ་སྙད་འདོགས་སམ་མི་འདོགས་ཞེ་ན།
སྤྱིར་ལུས་ལ་བཞག་མཚམས་མང་དུ་ཡོད་དེ། སེམས་ཅན་གྱི་ཕུང་པོ་སྤྱི་ལ་ལུས་སུ་་་
བཞག་པ་དང་། དབང་རྟེན་ཁོག་པ་ལ་བཞག་པ་དང་། དབང་གིས་སྨིན་པའི་རྡོ་རྗེ་་་
ལུས་སྐྱོན་མེད་ཀྱི་དཀྱིལ་འཁོར་བཞི་ལ་ལུས་སུ་བཞག་པ་སོགས་མང་དུ་ཡོད་པའི་དང་པོ་
ནི༑ ལུས་ལ་ཡེ་ཤེས་ཆེན་པོ་གནས། །ཞེས་པའི་དོན་རང་བཞིན་ལྷན་སྐྱེས་ལ་སྦྱར་ཏེ་
399

བཤད་པའི་སྐབས་དང་འགྲིག་གོ །གཉིས་པ་ནི་རགས་པ་ལུས་ངག་ཡིད་གསུམ་གྱི་ཟླས་་
ཕྱེ་བའི་ལུས་ཏེ། དབང་རྟེན་ཁོག་པ་ཡན་ལག་དང་བཅས་པ་འདི་ཉིད་དོ། །གནས་་་་་
སྐབས་འདི་ཉིད་ཀྱི་དབང་དུ་བྱས་ན། ཡུལ་ཡུལ་ཅན་ཡན་ལག་གི་ལྷ་ཁྲོ་བོ་རྣམས་ཀྱང་་་་
ལུས་དཀྱིལ་གྱི་ལྷར་ཁས་ལེན་ཏེ། བདེ་མཆོག་ཏུ་མ་མོ་བཅུ་གཉིས་ཕྱག་ལ་བཀོད་པ་ལ་
ལུས་དཀྱིལ་ལྷ་ཞེས་གྲགས་པ་ཡིན་ནོ། །གསུམ་པ་ནི་ལུས་ལ་ཡེ་ཤེས་ཆེན་པོ་གནས། །
ཞེས་པའི་དོན་ཞུ་བདེ་ལྷན་སྐྱེས་ལ་སྦྱར་བའི་སྐབས་དང་། དེ་ལས་འཕྲོས་ནས། ཀྱེ་་་
བཅོམ་ལྡན་འདས་རྡོ་རྗེའི་ལུས་ལ་རྩ་དུ་ལགས་ཞེས་པའི་ལན་དུ། བཅོམ་ལྡན་འདས་་་་་
ཀྱིས་བཀའ་སྩལ་པ། རྩ་རྣམས་ནི་སུམ་ཅུ་རྩ་གཉིས་ཏེ། ཞེས་སོགས་རྟེན་དཀྱིལ་་་་་
འཁོར་བཞི་བཀའ་བསྩལ་པ་དང་འགྲིག་པ་ཡིན། གནས་སྐབས་འདི་ཉིད་ཀྱི་ཚེ་ཡུལ་་་་་
ཡུལ་ཅན་དང་ཡན་ལག་གི་ལྷ་རྣམས་ལ་ལུས་དཀྱིལ་གྱི་ལྷའི་ཐ་སྙད་མི་ཐོབ་ལ། འདི་་་་་
ཉིད་ཀྱི་ཚེ་ལུས་དཀྱིལ་གྱི་ལྷ་ནི་ཕོ་བྲང་ལྔའི་ལྷ་བརྒྱ་ལྔ་བཅུ་རྩ་བདུན་ལ་འཇོག་པས་ལུས་་་་
དཀྱིལ་གྱི་ལྷ་བརྒྱ་ལྔ་བཅུ་རྩ་བདུན་ཞེས་པ་ཡང་གནས་སྐབས་འདི་ཉིད་དང་འགྲིག་དགོས་་
སོ༑ །ལྷ་རྣམས་ཀྱི་བཞུགས་ཚུལ་ནི། སྲས་དོན་མ་ལས་གསུངས་པ་ལྟར། གཙོ་བོ་་
ལྔ་གཡས་བརྐྱང་གཡོན་བསྐུམ་སྐྱིལ་ཀྲུང་ཕྱེད་པའི་གར་དང་། ཡུམ་རྣམས་དང་རྩ་འདབ་
ཡུལ་ཡུལ་ཅན་གྱི་ལྷ་མོ་རྣམས་ནི་གཡོན་བརྐྱང་གཡས་བསྐུམ་ལ་སྐྱིལ་ཀྲུང་ཕྱེད་པའི་གར།
ཡན་ལག་གི་ཁྲོ་བོ་རྣམས་ནི་གཡས་བརྐྱང་གཡོན་བསྐུམ་ལ་ལྡང་སྟབས་ཀྱི་ཚུལ་གྱིས་་་་་
བཞུགས་པ་ཡིན་ནོ། ། ལྔ་པ་ཕན་ཡོན་ནི། ཟབ་མོ་ལུས་ཀྱི་དཀྱིལ་འཁོར་ལ་དབང་་་་་
བཞི་ཐུན་བཞིར་བསྒོམ་པས་ལྟ་བ་ངོ་བོ་ཉིད་གསུམ་ལ་སོགས་པ་ལམ་བཞིའི་ལྟ་བ་རྒྱུད་ལ་་་
སྐྱེས་ཏེ་དེའི་རྒྱུན་གོམས་པ་ལས་གནས་སྐབས་འཁོར་འདས་དབྱེར་མེད་ལ་སོགས་པ་་་་༌་
གྲུབ་མཐའ་བཞི་སྙོགས་ནས་མཐར་ཐུག་སྐུ་བཞིའི་གོ་འཕང་ཐོབ་པར་འགྱུར་བ་ཡིན་ཏེ།
དེ་སྐད་དུ་ལམ་གྱི་ཐུན་བཞི་ལ་དབང་བཞི་བསྒོམ་པས་ལུས་ལ་བརྟེན་ནས་བདེ་ཆེན་གྱི་སྒྲིབ་
པ་འགག་ཅིང་འཚང་རྒྱ་བར་གསལ་བས་བཤད་རྒྱུད་ཅེས་གསུངས་པ་ཡིན་ནོ། །དེས་ན་་་
སྐལ་བ་དང་ལྡན་པ་དག་གིས་ཉམས་ལེན་འདི་ལ་འབད་འབུངས་འདོན་རིགས་པ་ཡིན་་་་་
གསུངས་སོ། །ཡེ་ཤེས་མཁའ་འགྲོའི་ཐུགས་བཅུད་བི་རུའི་གཏམ། །ས་སྐྱའི་རྗེ་བཙུན་
0

མཆོག་ལ་བཀའ་བབས་པའི། །རྒྱལ་བ་དགེས་པའི་ལམ་གཅིག་ནང་ལུས་དཀྱིལ། །
རྣམ་པར་བཤད་འདི་བླ་མའི་གསུང་བཞིན་བྲིས། །གསུང་ངག་རིན་པོ་ཆེ་ལམ་འབྲས་་་་་
དང་འབྲེལ་བའི་ལམ་ཟབ་མོ་ལུས་དཀྱིལ་གྱི་རྣམ་བཤད་འདི་ནི། རང་ལོ་ཉེར་དགུ་ལོན་་
སྐབས་རྗེ་བླ་མ་དབང་ཕྱུག་དཔལ་བཟང་པོའི་གསུང་ལ་ཐུབ་བསྟན་ཡངས་པ་ཅན་དུ་ཟིན་་་་
བྲིས་སུ་བགྱིས་པ་ལས་སླར་དོགས་གཅོད་ཀྱི་ཆ་འགའ་ཞིག་ཀྱང་བསྣན་ཏེ། ཐམས་ཅད་
མཁྱེན་པ་མང་ཐོས་ཀླུ་སྒྲུབ་རྒྱ་མཚོ་དང༌། མཁན་ཆེན་དབང་ཕྱུག་དཔལ་བཟང་གི་བཀའ་
༤
དྲིན་ལས་གསུང་ངག་འདི་ལ་རྣམ་དཔྱོད་ཀྱི་སྤོབས་པ་ཅུང་ཟད་དགེ་བ་དགེ་སློང་རྡོ་རྗེ་་་་
འཛིན་པ་ངག་དབང་ཆོས་གྲགས་ཀྱིས། ལྕགས་ཕོ་སྤྲེའུའི་ལོ་དཔྱིད་ཀྱི་དུས་སྟོན་དགེ་་་
བའི་སྐབས་སུ་བློ་གསལ་གྱི་བཤེས་གཉེན་རྣམས་ལ་གསུང་ངག་རིན་པོ་ཆེའི་ཆོས་ཀྱི་བདུད་
རྩིའི་དགའ་སྟོན་ལྷག་པར་སྤྲོས་སྐབས་མང་མཁར་དགོན་གསར་བདེ་བ་ཅན་གྱི་གཙུག་་་་
ལག་ཁང་དུ་ལེགས་པར་སྦྱར་བའི་ཡི་གེ་པ་ནི་བཟང་ལྡན་པ་འཇམ་དབྱངས་དབང་ཕྱུག་་་་་
པའོ༑ །བཀྲ་ཤིས་ཤིང་འགྲོ་བ་ཀུན་གྱི་བསམ་དོན་ཡིད་བཞིན་དུ་འགྲུབ་པར་གྱུར་ཅིག །
གོང་མའི་ལུགས་སྲོལ་འཛིན་པ་མཐའ་ཡས་ཀྱང༌། །རྒྱལ་བས་ལུང་བསྟན་ངོར་ཆེན་ཨེ་ཝཾ་པ། །
རྒྱུད་དོན་འཆད་ལ་རྡོ་རྗེ་སྙིང་པོར་མཚུངས། །སྐྱེས་ཆེན་འདི་ལ་འགྲན་པའི་ཟླ་གཞན་སུ། །ཞེས་་་་་
ཐམས་ཅད་མཁྱེན་པ་ངག་དབང་ཆོས་ཀྱི་གྲགས་པས་གསུང་ངག་རིན་པོ་ཆེའི་གསལ་བྱེད་ཁོག་ཕུ་་་་
ཆོས་འབྱུང་སྣང་གསུམ་སྙིང་པོའི་ལེགས་བཤད། སེམས་བསྐྱེད་ཆེན་མོ། སློབ་མ་རྗེས་འཛིན། །
ཚར་གསུམ་ཁུག་པ། ཨཊྚའི་བཟླས་ལུང་། རྒྱུད་གསུམ་སྙིང་པོའི་ལེགས་བཤད། དམ་ཚིག་རྣམ་
བཤད༑ བསྐྱེད་རིམ་རྣམ་བཤད་རྒྱས་བསྡུས། ལམ་དབང་མཐའ་དཔྱོད། རྗེ་བདག་མེད་མ་་་
བྱིན་རླབས། བླ་མ་རིན་འབྱུང༌། ལམ་ཟབ་ཕྱི་ནང་། བིར་བསྲུང་ཕྱི་ནང་། བརྡ་དོན་གསལ་་
བ༑ ལམ་སྦས་བཤད། བརྡ་ཚིག་བརྒྱུད། རྣམ་འཇོམས་བིར་ལུགས། སྒྲུབ་པ་ལུང་སྦྱིན། །
གསང་བཅུའི་རྒྱས་འདེབས་རྣམས་ལ་ཡི་གེ་རེ་གནང་ཞིང་མགོན་རྐྱང་ཀུན་མཁྱེན་ཆེན་པོའི་གསུང་་་་་
བཅས་ཕྱོགས་བསྡུས་མཛད་པའི་ནང་དཀྱིལ་རྣམ་བཤད་ལུང་རྒྱུན་ཆད་པ་གསོ་བའི་ཆེད་དབུར་མཆོད་་་་
བརྗོད་ཤློ་ཀ་དང་སྦྱར་བྱང༌། ས་སྐྱ་པ་ཀུན་དགའ་བློ་གྲོས་ལ་སྟག་རྩེ་ཀུན་དགའ་རིག་འཛིན་གྱིས་་་་་
བསྐུལ་དོན་བཞིན་སྦྱར་ཏེ་ལུང་སྤེལ་བའི་དགེ་བས་སྲིད་མཐའི་བར་ལུང་རྒྱུན་གནས་པའི་རྒྱུར་གྱུར་་་་་
40t

ཅིག་༑ །།སལ་མངྒལཾ།། །།
4

༄༅། །ཟབ་མོ་ལུས་དཀྱིལ་གྱི་
རྣམ་པར་བཤད་པའི་ཟིན་བྲིས་ཉུང་
ངུ་རྣམ་གསལ་བཞུགས་སོ། །
ངག་དབང་ཆོས་ཀྱི་གྲགས་པ།
404

བསླུ་མེད་མཆོག་གསུམ་ངོ་བོ་དྲིན་ཅན་བླ་མ་རྣམས་ཀྱི་ཞབས་ལ་ཕྱག་འཚལ་ལོ། །
འདིར་ནང་བསྐྱེད་རིམ་ལ་ཐོས་བསམ་གྱི་སྒྲོ་འདོགས་བཅད་པ་དང་། བཅད་དོན་ལ་་་་་་
སེམས་འཛིན་པ་གཉིས། དང་པོ་ལ་དཀྱིལ་འཁོར་གྱི་རབ་ཏུ་དབྱེ་བ། དཀྱིལ་འཁོར་་་་
གྱི་སྒྲ་དོན། ཁྱད་པར་འཕགས་པའི་ལུས་དཀྱིལ་བཤད་པ་དང་གསུམ། གསུམ་པ་ལ། །
ཕྱི་དཀྱིལ་ལས་ལུས་དཀྱིལ་ཟབ་པའི་རྒྱུ་མཚན། ལུས་དཀྱིལ་གྱི་སྒྲ་དོན། སྒྲ་དེ་དང་་་་
ལྡན་པའི་ལུས་དཀྱིལ་གྱི་རྣམ་གྲངས། དེ་དང་ལྡན་པའི་ལུས་དཀྱིལ་བྱེ་བྲག་ཏུ་བཤད་པ་
དང་བཞི། དང་པོ་ལ་རྒྱུའི་སྒོ་ནས་ཟབ་པ། རང་གི་ངོ་བོ་སྤྲོས་པ་གཅོད་ཚུལ་གྱི་སྒོ་་་་
ནས་ཟབ་པ། འབྲས་བུ་ཉམས་མྱོང་ཏིང་ངེ་འཛིན་གྱི་ལྟ་བ་འདྲེན་ཚུལ་གྱི་སྒོ་ནས་ཟབ་པ་་
དང་གསུམ། བཞི་པ་ལ། རྟེན་ལུས་དཀྱིལ་དང་། བརྟེན་པ་ལུས་དཀྱིལ་གཉིས།
གཉིས་པ་ལ་སྦྱང་གཞི་རྩ་ཁམས་གང་ལ་བསྒོམ་པ། སྦྱོང་བྱེད་ལྷའི་རྣམ་པ་གང་སྒོམ་པ།
སྒོམ་ཚུལ་དམིགས་པའི་ཁྱད་པར། དེ་ཉིད་མན་ངག་ཐུན་མོང་མ་ཡིན་པའི་འགྲེལ་ཚུལ།
དེ་ལྟར་སྒོམ་པའི་གནས་སྐབས་མཐར་ཐུག་ཕན་ཡོན་དང་ལྔ་ལས། གསུམ་པ་བསྒོམ་་་་་
ཚུལ་དམིགས་པའི་ཁྱད་པར་ལ། གནས་གང་དུ་བསྒོམ་པ། རྣམ་པ་ཇི་ལྟར་བསྒོམ་པ།
ཚད་ཇི་ཙམ་བསྒོམ་པ། གྲངས་ཇི་ལྟར་བསྒོམ་པ། རིམ་པ་ཇི་ལྟར་བསྒོམ་པ།
གནས་སྐབས་གང་དུ་བསྒོམ་པ་དང་དྲུག །དང་པོ་ནི། སྦྱང་གཞི་གང་ན་ཡོད་པའི་་་་་་
གནས་དེར་བསྒོམ་སྟེ། ཐུགས་རྡོ་རྗེ་མི་བསྐྱོད་པ་སོགས་ཀྱི་ལྷ་བརྒྱ་ལྔ་བཅུ་རྩ་བདུན་་་་
ཕོ་བྲང་ལྔར་བསྒོམ། དེ་ཡང་གསང་གནས་བདེ་ཆེན་གྱི་འཁོར་ལོ་ནི་རྡོ་རྗེ་ནོར་བུའི་ནང་་་
གི་སྐེད་པར་བསྒོམ། མགྲིན་པ་ལོངས་སྤྱོད་ཀྱི་འཁོར་ལོ་ནི་མགྲིན་པའི་ཏང་ཏང་པོ་འདི་་་་
ཉིད་ཀྱི་ནང་དུ་བསྒོམ་མོ། །ཁྲོ་བོ་བཅུ་ནི་ཚིགས་ཆེན་བཅུའི་གནས་ན་ཧཱུྃ་རིང་པོ་བཅུ་ཡོད་
པ་དེར་བསྒོམ། དེ་ཡང་ཚིག་ཆེན་བཅུ་ནི་སྤྱི་བོ་དང་། རྐང་མཐིལ་གཉིས་ནི་སྟེང་འོག་་་་
གི་ཕྱོགས་ལག་པའི་གྲུ་མོ་གཡས་གཡོན་དང༌། ལྕེ་རྩེ་གསང་གནས་ཀྱི་རྡོ་རྗེ་ནོར་བུའི་རྩེ་་
མོའི་ཕྱོགས་དང་བཞི་ནི་ཕྱོགས་བཞིའི་དོན། དཔུང་མགོ་གཡས་གཡོན་དང་པུས་མ་་་་་
གཡས་གཡོན་ཏེ་བཞི་ནི་མཚམས་བཞི་ཡིན་ནོ། །ཁ་ཅིག་ལག་པའི་བོལ་གོང་གཉིས་སུ་་་
གཤིན་རྗེ་གཤེད་དང་ཤེས་རབ་མཐར་བྱེད་སྒོམ་ཟེར་བ་ནི་མི་འཐད་དེ། དེ་ལྟར་ན་་་་་
406

ཕྱོགས་བཞིའི་དོད་འཇོག་ཚུལ་དང་འགལ་ཞིང་། ཁྱད་པར་དུ་དེ་གཉིས་ནི་ལག་པའི་རྩ་་་
བར་སྒོམ་པར་ལུང་ཚད་མ་ལས་གསུངས་ལ། ལག་པའི་རྩ་བ་ནི་གྲུ་མོ་གཉིས་པོ་ཡིན་གྱི།
བོལ་གོང་གཉིས་པོ་མ་ཡིན་པའི་ཕྱིར་གསུང་ངོ༌། །གཏི་མུག་རྡོ་རྗེ་མ་ནི་མིག་འབྲས་་་་་
གཡས་གཡོན་དུ་སྒོམ། ཞེ་སྡང་རྡོ་རྗེ་མ་ནི་རྣ་བ་གཡས་གཡོན་གྱི་ནང་གི་བུ་ག་ན་ཡི་གེ་་་
ཌོ་ཡོད་པ་དེར་སྒོམ། སེར་སྣ་རྡོ་རྗེ་མ་ནི་སྣའི་བུ་ག་གཡས་གཡོན་འཛོམ་པ་ན་བསྐྱེད། །
འདོད་ཆགས་རྡོ་རྗེ་མ་ནི་ལྕེའི་གུང་དང༌། ཕྲག་དོག་མ་ནི་དཔྲལ་བའི་ནང་ཡི་གེ་ཨོཾ་ཡོད་་་་
པ་རུ། བདག་མེད་རྣལ་འབྱོར་མ་ནི་སྙིང་ཁའི་རྩ་ཡིག་ཧཱུྃ་གི་མདུན་ཕྱོགས་དང་་་་
འདབས་ཀྱི་བར་དུ་སྒོམ། གོ་རཱི་སོགས་དྲུག་ནི་མིག་སོགས་ཀྱི་ལྷ་དེ་དང་དེའི་མདུན་དུ་་་
ཞལ་ནང་ལ་ཕྱོགས་པའི་ཚུལ་གྱིས་སྒོམ་པ་ཡིན་ནོ། །གཉིས་པ་ལ་ལམ་སྒོམ་ཚུལ་གྱི་་་་་
དབང་དུ་བྱས་པའི་ལུས་དཀྱིལ་སྒོམ་ཚུལ་དང་། སྦྱང་གཞི་ཕུང་ཁམས་སྐྱེ་མཆེད་སྦྱོང་་་་་
བྱེད་གདན་གསུམ་ཚང་བའི་ལྷ་ཚོགས་སྒོམ་པའི་དབང་དུ་བྱས་པ་གཉིས། དང་པོ་ནི།
རྗེ་བཙུན་རྡོ་རྗེ་བདག་མེད་མའི་ལུས་དཀྱིལ་སོགས་དང༌། གཉིས་པ་ནི། ཡབ་ཀྱི་ལུས་
དཀྱིལ་ཡོངས་སུ་གྲགས་པ་འདི་ཉིད་དོ། །དེ་ཡང་གཞུང་བཤད་རྣམས་ལས་མིག་སོགས་་
ཡུལ་ཅན་གྱི་གནས་སུ་བྱང་ཆུབ་སེམས་དཔའ་ས་ཡི་སྙིང་པོ་སོགས་དང་། ཡུལ་གྱི་གནས་
སུ་གཟུགས་རྡོ་རྗེ་མ་སོགས་སྒོམ་པར་གསུངས་ལ། དོན་དེ་ཉིད་ཀྱི་དབང་དུ་བྱས་ནས་་་་་
འཇམ་དབྱངས་ས་པཎ་གྱིས། སའི་སྙིང་པོ་རྡོ་རྗེ་འཆང་། །ནམ་མཁའི་སྙིང་པོ་སྤྱན་་་་་
རས་པ།རས་གཟིགས། །ཞེས་སོགས་དང་། གཟུགས་སོགས་རྡོ་རྗེ་ལྷ་མོར་བསྟན། །ཞེས་་་་
གསུངས་པ་ཡིན་ནོ། །དེང་སང་གི་གཏི་མུག་རྡོ་རྗེ་མ་སོགས་སྒོམ་པ་ནི་གྲུབ་ཆེན་བྲག་་་་་་
ཕུག་པའི་ཕྱག་ལེན། དེ་ཡང་རྩ་རྒྱུད་ཀྱི་དགོངས་པ་ཡིན་པས་དེ་གཉིས་གང་བྱས་ཀྱང་་་་
འགལ་བ་མེད་ཅིང་ཚད་ཐུབ་ཡིན་གསུངས་སོ། །གསུམ་པ་ནི། གཙོ་བོ་ལྔ་མཐེའུ་ཆུང་་
གི་སོར་མོའི་ཕྱེད་ཙམ་དང་། འཁོར་དང་ཡན་ལག་གི་ལྷ་རྣམས་ནི་ནས་འབྲས་ཙམ་མོ། །
རྩལ་སྦྱང་བའི་ཕྱིར་ཆེ་བ་རི་རབ་ཙམ་སྒོམ་པ་ཡང་ཡོད་དོ། །བཞི་པ་ནི། སྦྱང་གཞིའི་་་་
གྲངས་དང་མཐུན་པར་སྒོམ། དེ་ཡང་མིག་སོགས་དང་། རྐང་མཐིལ་ལ་གཉིས་ཡོད་་་་
པས་སྦྱོང་བྱེད་ལྷ་ཡང་གཉིས་སུ་ཡོད་ཀྱང་རིགས་འདྲ་བས་གྲངས་གཅིག་ཏུ་བྱའོ། །ལྔ་པ་
407

ནི༑ གསལ་འདེབས་པའི་ཚེ་ལུས་ཆགས་པའི་ཐོག་མ་ཡིན་པས་ལྟེ་བ་ནས་གསལ་་་་་་
འདེབས་ སེམས་འཛིན་པའི་ཚེ་ཏིང་ངེ་འཛིན་འཆར་བའི་གནས་ཡིན་པས་སྙིང་ཁ་ནས་་་
ཐོག་མར་འཛིན་པ་ནི་རྗེ་བཙུན་ས་སྐྱ་པ་ཡབ་སྲས་ཀྱི་ལུགས་སྲོལ་རྨ་མེད་པ་ཡིན་གསུངས།
དྲུག་པ་ནི། ཕྱི་བསྐྱེད་རིམ་དང་འབྲེལ་ན་ཡེ་ཤེས་དགུག་གཞུག་བྱས་པའི་རྐྱེན་གྱིས་ལུས་
དཀྱིལ་གསལ་འདེབས། ནང་བསྐྱེད་རིམ་རྐྱང་པ་སྒོམ་ཚེ་ཚོགས་ཞིང་སྤྱན་དྲངས་མཆོད་་་
པ་སོགས་བྱས་ཚར་བའི་རྗེས་སུ་ཚོགས་ཞིང་དེ་ཉིད་རང་ལ་ཐིམ་ནས་དེའི་རྐྱེན་གྱིས་ལུས་་་་
དཀྱིལ་གསལ་འདེབས་པ་ཡིན། བཞི་པ་མན་ངག་ཐུན་མོང་མ་ཡིན་པའི་འགྲེལ་ཚུལ་ནི།
ལམ་བྱེད་བཞི་ལྡན་དུ་ཉམས་སུ་ལེན་པ་སྟེ། སྙིང་ཁ་ཐུགས་རྡོ་རྗེའི་ཕོ་བྲང་ལྟ་བུ་གཅིག་་་་
ལ་མཚོན་ན། རྩ་ཡི་གེ་ཧཱུྃ་རྩ་འདབ་བརྒྱད་དང་བཅས་པ་ལྷ་དང་ལྷ་མོར་གསལ་བཏབ་པ་
དེ་དག་མེ་ལོང་ལྟ་བུའི་ཡེ་ཤེས་སམ་འབྲས་དུས་ཀྱི་མི་བསྐྱོད་པར་མོས་པ་ནི་མོས་པ་ལ་་་
བྱེད༑ འབྲས་དུས་ཀྱི་མི་བསྐྱོད་པ་དངོས་ཡིན་པར་སྒོམ་པ་ནི་འབྲས་བུ་ལམ་བྱེད་དང༌། །
སྔགས་པ་ཐབས་ལ་མཁས་པས་རྣམ་པ་ལྷ་ཞལ་ཕྱག་གི་རྣམ་པ་ཅན་གཟུགས་ཀྱི་སྐུར་སྒོམ་་་
པ་ནི་རྣམ་པ་ལམ་བྱེད། དེ་ལྟར་སྒོམ་པས་འབྲས་བུ་དངོས་ཀྱི་རྣམ་པ་དེ་བྱིན་རླབས་དེས་་
སྒྲུབ་པ་པོའི་རྒྱུད་བྱིན་གྱིས་བརླབས་པ་ནི་བྱིན་རླབས་ལམ་བྱེད་ཡིན་ནོ། །དེ་སྐད་དུ་རྗེ་་་
བཙུན་རིན་པོ་ཆེས། ཞེན་པས་འཇུག་ཅིང་འབྲེལ་པས་མི་བསླུ་བ་ཞེས་གསུངས་པ་ཡིན་་་་
ནོ༑ །དེའི་དོན་ཡང་འབྲས་བུ་དངོས་ལ་ཞེན་པའི་ལམ་མམ་རྣམ་པ་ལ་འཇུག་ཅིང་འབྲས་
བུ་དང་རྣམ་པ་གཉིས་ངོ་བོ་དབྱེར་མེད་པའི་ཚུལ་གྱིས་འབྲེལ་པས་ན། རྣམ་པ་དེ་ལྟར་་་་་
སྒོམ་པས་འབྲས་བུ་ཐོབ་པ་ལ་མི་བསླུ་བ་ཡིན་ཞེས་པའོ། །དབང་བཞི་པའི་ལམ་ཚང་བ་་་
ཡང་ཉམས་སུ་ལེན་ཏེ། སྐུའི་དབྱིབས་ཞལ་ཕྱག་གི་རྣམ་པ་ཅན་དུ་ཤར་བ་ནི་བུམ་དབང་་
གི་ལམ། རྣམ་པ་དེ་ཉིད་བདེ་བར་ཤར་བ་ནི་གསང་དབང་གི་ལམ། རང་བཞིན་སྟོང་
གསལ་དུ་ཐག་ཆོད་པ་ནི་ཤེར་དབང་གི་ལམ། ངོ་བོ་བདེ་སྟོང་ཟུང་འཇུག་ཏུ་གནས་པ་ནི་
དབང་བཞི་པའི་ལམ་མོ། །དེ་སྐད་དུ་འདོན་བྱ་ལས་ཀྱང་སྐུའི་དབྱིབས་ཞེས་སོགས་་་་་
འབྱུང་བ་ཡིན་ནོ། ། སྐུ་བཞི་རང་བཞིན་ལྷུན་གྲུབ་ཀྱི་ཚུལ་གྱིས་ཀྱང་ཉམས་སུ་ལེན་ཏེ།
གཅིག་ལ་དཔེར་མཚོན་ན། སྙིང་གི་དབུས་ན་ཡི་གེ་ཧཱུྃ་གི་དབྱིབས་ཅན་གྱི་རྩ་ཡོད་པ་དེ་
408

ནི་སྤྲུལ་སྐུ། ཡི་གེ་དེ་ཉིད་ནི་ལོངས་སྐུ། དེའི་ནང་ན་གནས་པའི་ཁམས་དྭངས་མ་ནི་་་
ཆོས་སྐུ། དེ་དང་དབྱེར་མེད་དུ་གནས་པའི་རླུང་ནི་ངོ་བོ་ཉིད་སྐུ་ཡིན། དེ་སྐད་དུ་ཡང་་་
འདོན་བྱའི་ཚིག་ལས་ལུས་རྩ་སྤྲུལ་པའི་སྐུ། རྩ་ཡི་གེ་ལོངས་སྤྱོད་རྫོགས་པའི་སྐུ།
ཁམས་བདུད་རྩི་ཆོས་ཀྱི་སྐུ། སྙིང་པོ་ཡེ་ཤེས་རླུང་ངོ་བོ་ཉིད་ཀྱི་སྐུ་ཞེས་འབྱུང་བའི་གནད་
ཀྱང་འདི་ཡིན་ནོ། །ཡུལ་དང་ཡུལ་ཅན་གྱི་ལྷ་མོ་བཅུ་གཉིས་དང་། ཁྲོ་བོ་བཅུ་ལ་ལུས་་
དཀྱིལ་གྱི་ལྷའི་ཐ་སྙད་གདགས་སམ་མི་གདགས་ཞེ་ན། སྤྱིར་ལུས་ལ་གཞག་མཚམས་་་་
མང་དུ་ཡོད་དེ་སེམས་ཅན་གྱི་ཕུང་པོ་སྤྱི་ལ་ལུས་སུ་བཞག་པ་དང་། དབང་རྟེན་ཁོག་པ་་་
ལ་བཞག་པ་དང་། དབང་གིས་སྨིན་པའི་རྡོ་རྗེའི་ལུས་སྐྱོན་མེད་ཀྱི་རྟེན་དཀྱིལ་འཁོར་་་་་
བཞི་ལ་ལུས་སུ་བཞག་པ་སོགས་མང་དུ་ཡོད་པའི། དང་པོ་ནི། ལུས་ལ་ཡེ་ཤེས་ཆེན་་་་
པོ་གནས། ཞེས་པའི་དོན་རང་བཞིན་ལྷན་སྐྱེས་ལ་སྦྱར་ཏེ་བཤད་པའི་སྐབས་དང་འགྲིག་
གོ ་གཉིས་པ་ནི་རགས་པ་ལུས་ངག་ཡིད་གསུམ་གྱི་ཟླས་ཕྱེ་བའི་ལུས་ཏེ། དབང་རྟེན་
ཁོག་པ་ཡན་ལག་དང་བཅས་པ་འདི་ཉིད་དོ། །གནས་སྐབས་འདི་གཉིས་ཀྱི་དབང་དུ་
བྱས་ན་ཡུལ་ཡུལ་ཅན་ཡན་ལག་གི་ལྷ་ཁྲོ་བོ་རྣམས་ཀྱང་ལུས་དཀྱིལ་གྱི་ལྷར་ཁས་ལེན་ཏེ། །
བདེ་མཆོག་དུ་མ་མོ་བཅུ་གཉིས་ཕྱག་ལ་བཀོད་པ་ལ་ལུས་དཀྱིལ་གྱི་ལྷ་ཞེས་གྲགས་་་་་
བཞིན་ནོ། །གསུམ་པ་ནི། ལུས་ལ་ཡེ་ཤེས་ཆེན་པོ་གནས། །ཞེས་པའི་དོན་ཞུ་བདེ་་
ལྷན་སྐྱེས་ལ་སྦྱར་བའི་སྐབས་དང་། དེ་ལ་འཕྲོས་ནས། ཀྱི། བཅོམ་ལྡན་འདས་་་་་
ལུས་ལ་རྩ་དུ་ལགས་ཞེས་པའི་ལན་དུ། བཅོམ་ལྡན་འདས་ཀྱིས་བཀའ་སྩལ་པ། རྩ་་་
རྣམས་ནི་སུམ་ཅུ་རྩ་གཉིས་ཏེ། ཞེས་སོགས་རྟེན་དཀྱིལ་འཁོར་བཞི་བཀའ་སྩལ་པ་དང་་་་
འགྲིག་པ་ཡིན། གནས་སྐབས་འདི་ཉིད་ཀྱི་ཚེ་ཡུལ་ཡུལ་ཅན་དང་། ཡན་ལག་གི་ལྷ་་་
རྣམས་ལ་ལུས་དཀྱིལ་གྱི་ལྷའི་ཐ་སྙད་མི་ཐོབ་ལ། འདི་ཉིད་ཀྱི་ཚེ་ལུས་དཀྱིལ་ཀྱི་ལྷ་་་་
ཕོ་བྲང་ལྔའི་ལྷ་བརྒྱ་ལྔ་བཅུ་རྩ་བདུན་ལ་འཇོག་པས་ལུས་དཀྱིལ་གྱི་ལྷ་བརྒྱ་ལྔ་བཅུ་རྩ་་་་
བདུན་ཞེས་པ་ཡང་གནས་སྐབས་འདི་ཉིད་དང་འགྲིགས་དགོས་སོ། །དེ་ཡང་བརྒྱ་ལྔ་་་་
བཅུ་རྩ་བདུན་ནི། སྤྱི་བོ་དང་གསང་གནས་ཀྱི་རྩ་འདབ་ལ་སུམ་ཅུ་རྩ་གཉིས་ཏེ་དྲུག་ཅུ་རྩ་
བཞི་དེའི་སྟེང་དུ་ལྟེ་བ་སྤྲུལ་འཁོར་གྱི་དྲུག་ཅུ་རྩ་བཞི་བསྣན་པའི་བརྒྱ་དང་ཉི་ཤུ་རྩ་བརྒྱད།
409

དེའི་སྟེང་དུ་མགྲིན་པའི་བཅུ་དྲུག་དང་། སྙིང་ཁའི་བརྒྱད་བསྡོམས་པའི་ཉི་ཤུ་རྩ་བཞི་་་་
འབྱུང་བ་དེ་ཉིད་བསྣན་པས་བརྒྱ་དང་ལྔ་བཅུ་ང་གཉིས། ཕོ་བྲང་ལྔའི་གཙོ་བོ་ལྔ་དང་་་་
བཅས་པའི་ལུས་དཀྱིལ་གྱི་ལྷ་བརྒྱ་ལྔ་བཅུ་རྩ་བདུན་ནོ། །གཙོ་བོ་ལྔ་ལ་ཡུམ་རེ་ཡང་ཡོད་
ཀྱང་གཙོ་བོ་དང་མཉམ་སྦྱོར་དུ་བཞག་པས་གྲངས་ལོགས་སུ་མི་འགྲོ་གསུངས་སོ།
དཔེར་ན་ཡབ་ཀྱི་དཀྱིལ་འཁོར་དུ་ཡུམ་ཡོད་ཀྱང་ལྷ་དགུར་འཇོག་པ་དང་། དབང་གི་ལྷ་
རིགས་ལྔ་ཡུམ་ལྔ་ཡོད་ཀྱང་། གཙོ་བོའི་ཡུམ་གཙོ་བོ་དང་མཉམ་སྦྱོར་བཞུགས་པ་་་་་
ལོགས་སུ་མི་བགྲངས་པའི་གནད་ཀྱིས་ཡུམ་བཞི་ཞེས་པ་ཡིན་ནོ། །ལྷ་རྣམས་ཀྱི་་་་་
བཞུགས་ཚུལ་ནི་སྲས་དོན་མ་ལས་གསུངས་པ་ལྟར། གཙོ་བོ་ལྔ་གཡས་བརྒྱང་གཡོན་་་་་
བསྐུམ་ལ་སྐྱིལ་ཀྲུང་ཕྱེད་པའི་གར་དང༌། ཡུམ་རྣམས་དང་རྩ་འདབ་དང་། ཡུལ་ཡུལ་་་
ཅན་གྱི་ལྷ་མོ་རྣམས་ནི་གཡོན་བརྐྱང་གཡས་བསྐུམ་ལ་སྐྱིལ་ཀྲུང་ཕྱེད་པའི་གར། ཡན་་་་་
ལག་གི་ཁྲོ་བོ་རྣམས་ནི་གཡས་བརྐྱང་གཡོན་བསྐུམ་ལ་སྟངས་སྟབས་ཀྱི་ཚུལ་གྱིས་བཞུགས་
པ་ཡིན་ནོ། ། ལྔ་པ་ཕན་ཡོན་ནི། ཟབ་མོ་ལུས་ཀྱི་དཀྱིལ་འཁོར་ལ་དབང་བཞི་ཐུན་་་་་
བཞིར་བསྒོམ་པ་ལས་ངོ་བོ་ཉིད་གསུམ་ལ་སོགས་པ་ལམ་བཞིའི་ལྟ་བ་རྣམས་རྒྱུད་ལ་སྐྱེས་་་་
ཏེ་དེའི་རྒྱུན་གོམས་པ་ལས་གནས་སྐབས་སུ་འཁོར་འདས་དབྱེར་མེད་ལ་སོགས་པའི་གྲུབ་་་
མཐའ་སྙོགས་ནས་མཐར་ཐུག་སྐུ་བཞིའི་གོ་འཕང་ཐོབ་པར་འགྱུར་བ་ཡིན་ཏེ། དེ་སྐད་དུ་
ལམ་གྱི་ཐུན་གཞི་ལ་དབང་བཞི་སྒོམ་པས་ལུས་ལ་བརྟེན་ནས་བདེ་ཆེན་གྱི་སྒྲིབ་པ་འགག་་་་
ཅིང་འཚང་རྒྱ་བར་གསལ་པའི་བཤད་རྒྱུད་ཅེས་གསུངས་པ་ཡིན་ནོ། །དེས་ན་སྐལ་་་་་
དང་ལྡན་པ་དག་གིས་ཉམས་ལེན་འདི་ལ་འབད་འབུངས་འདོན་རིགས་པ་ཡིན་གསུངས་སོ། །
ཡེ་ཤེས་མཁའ་འགྲོའི་ཐུགས་བཅུད་བི་རུའི་གཏམ། །ས་སྐྱའི་རྗེ་བཙུན་མཆོག་ལ་བཀའ་
བབ་པའི། །རྒྱལ་བ་དགེས་པའི་ལམ་གཅིག་ནང་ལུས་དཀྱིལ། །རྣམ་པར་བཤད་འདི་
བླ་མའི་གསུང་བཞིན་བྲིས། །ཟབ་མོ་ལུས་དཀྱིལ་གྱི་ཟིན་བྲིས་ཉུང་ངུ་འདི་ནི་རྗེ་བླ་མ་་་་་
དབང་ཕྱུག་དཔལ་བཟང་པོའི་གསུང་ལ་དགེ་ཚུལ་རིག་པ་འཛིན་པ་ངག་དབང་ཆོས་གྲགས་་
ཀྱིས་ཟིན་བྲིས་སུ་བགྱིས་པ་དགེ་ཞིང་བཀྲ་ཤིས།། །།ཕྱི་དཀྱིལ་ལས་ལུས་དཀྱིལ་ཟ་་་་
པའི་རྒྱུ་མཚན་དང་སྦྱོང་གཞི་རྩ་ཁམས་གང་ལ་སྒོམ་པ། སྦྱོང་བྱེད་ལྷའི་རྣམ་པ་གང་སྒོམ་
40

པ་རྣམས་ནི་ཁྲིད་ཡིག་སོ་སོ་ན་ཡང་རྒྱས་པར་བཞུགས་པས་འདིར་མ་བྲིས་ལ། སྒོམ་་་་་
ཚུལ་དམིགས་པའི་ཁྱད་པར་སོགས་རྗེ་བླ་མ་ཉིད་ཀྱི་ཐུགས་རྒྱུད་ཀྱི་ཉམས་བཞེས་ཀྱི་གནད་་
དཔྱིས་ཕྱིན་པར་འདིར་བྲིས་སོ། །བཀྲ་ཤིས་ཤིང་འགྲོ་བ་ཀུན་གྱི་བསམ་དོན་ཡིད་བཞིན་
དུ་འགྲུབ་པར་གྱུར་ཅིག། །།སརྦ་མངྒ་ལཾ།། །།
41

