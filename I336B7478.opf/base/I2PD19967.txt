༄༅།། བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W2PD19769 ImageGroup: ||12PD19967 |
LCCN: n/a ISBN: n/a
Title:
 ས་སྐྱའི་ལམ་འབྲས།
sa skya'i lam 'bras/
Author:
 འཇམ་དབྱངས་བློ་གཏེར་དབང་པོ
'jam dbyangs blo gter dbang po
Descriptor:
Original Publication: n/a;
Place: sde dge rdzong sar/
Publisher: rdzong sar Inga rig slob gling /
Date: 2007
Volume: 1.36
Total Volumes:
TBRC Pages:
Introductory Pages: n/a
Text Pages: n/a
Scanning Information: Scanned at Tibetan Buddhist Resource Center, Southwest University of Nationalities,
Chengdu, China.

༄༅། །དེ་བཞིན་གཤེགས་པ་ཐམས་ཅད་ཀྱི་བགྲོད་པ་
གཅིག་པུའི་ལམ་གསུང་ངག་རིན་
པོ་ཆེ་ལམ་འབྲས་བུ་དང་བཅས་པའི་
གླེགས་བམ་བཞུགས་སོ། །
ར་•Aལནརྫོང་སར་ཁམས་བྱེའི་ལྔ་རིག་ཐུབ་བསྟན་སློབ་གླིང་ནས་བསྒྲིགསན །

དཀར་ཆག།
དེ་བཞིན་གཤེགས་པ་ཐམས་ཅད་ཀྱི་བགྲོད་པ་གཅིག་པའི་ལམ་ཆེན་གསུང་
ངག་རིན་པོ་ཆེའི་བླ་མ་བརྒྱུད་པའི་རྣམ་ཐར་གླེགས་བམ་གསུམ་པ་ལས་ནམ་
མཁའ་དཔལ་བཟང་པོའི་རྣམ་པར་ཐར་བ་བྱིན་རླབས་མྱུར་དུ་འཇུག་པའི་ཕོ་
TIETETTIIIIIIIIIIIIESTETITTTTTTTTTTT
ར་ཆེན་ཆོས་ཀྱི་རྒྱལ་པོའི་ཡོན་ཏན་རྒྱ་མཚོ་གསལ་བར་བྱེད་པའི་རྣམ་པར་
ཐར་པ་ཡེ་ཤེས་ཆེན་པོའི་གླུ་དབྱངས་་་་ ་་་་་་་་་་་་་་།༩
ཆོས་ཀྱི་རྗེ་རིན་པོ་ཆེ་དཔལ་ལྡན་དོན་གྲུབ་ཀྱི་རྣམ་པར་ཐར་པ་དད་པའི་
4•ནཙནtཙན་བཙ•ཙཙནtf4f -4ནས44*************tཙ4444ft+ཙན་444ཝན་ས་ཝtf4444fft.f
གསལ་འདེབས། ་་་་་་་་་་་་༡༠༧
དཔལ་ལྡན་བླ་མ་དམ་པ་བྲང་ཏི་ནམ་མཁའ་སངས་རྒྱས་ཀྱི་རྣམ་ཐར་འཕྲོས་
དང་བཅས་པ་བྱིན་རླབས་ཆུ་རྒྱུན།་ 
ཤར་ཆེན་ཆོས་ཀྱི་རྒྱལ་པོ་འཇམ་མགོན་ཤེས་རབ་འབྱུང་གནས་ཀྱི་རྣམ་པར་
ཐར་པ་དགེ་ལེགས་ངོ་མཚར་ལྷུན་པོ།་་་་ ་་་་་་་་་་་་་་་་་་་་་་་་་་༡༤༩
རྗེ་བཙུན་བླ་མ་དམ་པ་ཤར་རྒྱལ་མཁར་རྩེ་པ་ངག་དབང་བསོད་ནམས་རྒྱལ་
མཚན་གྱི་རྣམ་པར་ཐར་པ་བྱིན་རླབས་ཆར་འབེབས ་་་་་་་་་་་་་༡༧༩
འདྲེན་མཆོག་ཆོས་ཀྱི་རྒྱལ་པོ་བསོད་ནམས་རྒྱ་མཚོའི་རྣམ་པར་ཐར་པ་ཡོན་
ཏན་རྒྱ་མཚོ།་་་་་་་་་་་་་་༢༠༣
རྗེ་བླ་མ་དམ་པ་དཔལ་མཆོག་རྒྱལ་མཚན་པའི་རྣམ་པར་ཐར་པ་དད་པའི་
•Trtiff41tr བཙཙཙནt- tt+++ + + + +++ས་ས་ན
གསལ་འདེབས །་་་་་་་་་་་་་་ ༢། ༣
མཁན་ཆེན་རྡོ་རྗེ་འཆང་ལྷུན་གྲུབ་དཔལ་ལྡན་གྱི་རྣམ་པར་ཐར་པ་ལེགས་
༢༧༡
བྱས་དཔལ་གྱི་དགའ་སྟོན་་་

བྱ་བྲལ་བ་སངས་རྒྱས་ཕུན་ཚོགས་ཀྱི་མྱོང་བ་བརྗོད་པ་ངེས་འབྱུང་གཏམ་གྱི་
I 44•ནrས་ན་ས་ན་ན་ནན་སན་ནན་
རོལ་མཚོ།་་་་་་་༢༩༧
འཇམ་ པའི་ དབྱངས་ སངས་ རྒྱས་ ཕུན་ ཚོགས་ བཀྲ་ཤིས་ གྲགས་ པ་ རྒྱལ་
མཚན་དཔལ་བཟང་པོའི་རྣམ་པར་ཐར་པ་ཐུབ་བསྟན་སྣང་བའི་ཉིན་བྱེད །
མཁན་ཆེན་འཇམ་པའི་དབྱངས་བྱམས་པ་ཚུལ་ཁྲིམས་དཔལ་བཟང་པོའི་
ཞལ་སྔ་ནས་ཀྱི་སྐུ་གསུང་ཐུགས་ཀྱི་གསང་བ་རྨད་དུ་བྱུང་བ་མདོར་བསྡུས་ཏེ་
.. - ་་་་་་་་ ༣༧།
སྤེལ་བ་དད་པའི་པད་དཀར་བཞད་པའི་ཟླ་ཟེར།་་

༄༅། །ས རྦ ཏ། ག ཏ ནཾ ག ཏེ ཀ མ ཧཱ མ རྒོ
ཝ ཙ ན སཱུ ཏྲ རཏྭཱ སྱ ཏྟ མ པ རཾ པ ར སྱ བི
མོ ཀྟ པུ སྟ ཀ ཀྲྀ ཏཱི ཡཱ ཧཾ ཤྲཱི བྷ དྲ ཀོ བི མོཀྵ
དྷི ཥྛ ན ཏུ ཎ བ ཏཱ ར སྱ པཱུ ཏི བི ཧ ར ཏི སྨ།།
དེ་བཞིན་གཤེགས་པ་ཐམས་ཅད་ཀྱི་བགྲོད་པ་གཅིག་པའི་ལམ་
ཆེན་གསུང་ངག་རིན་པོ་ཆེའི་བླ་མ་བརྒྱུད་པའི་རྣམ་ཐར་གླེགས་
བམ་གསུམ་པ་ལས་ནམ་མཁའ་དཔལ་བཟང་པོའི་རྣམ་པར་ཐར་
བ་བྱིན་རླབས་མྱུར་དུ་འཇུག་པའི་ཕོ་ཉ་བཞུགས།།

༄༅། །ཨོཾསྭ་སྟི་བི་ཛཱ་ཡ། དྲིན་ཆེན་རྩ་བའི་བླ་མ་དམ་པའི་རྣམ་པར་ཐར་པ་བྱིན་རླབས་མྱུར་
དུ་འཇུག་པའི་ཕོ་ཉ་ཞེས་བྱ་བ། དཔལ་ལྡན་བླ་མ་དམ་པའི་ཞབས་པད་དྲི་མ་མེད་པ་ལ་སྒོ་
གསུམ་གུས་པའི་ཐལ་མོ་སྤྱི་བོར་སྦྱར་ཏེ་ཕྱག་འཚལ་ལོ། །གསང་གསུམ་ཀུན་གྱི་མངའ་བདག་
རྡོ་ རྗེ་ འཆང་། །དུས་ གསུམ་ རྒྱལ་ བ་ ཀུན་ གྱི་ ཕྲིན་ ལས་ སྐྱོང་། །ས་ གསུམ་ སྐྱེ་ དགུ་ ཀུན་ གྱི་
གཙུག་ གི་རྒྱན། །མཆོག་གསུམ་ཀུན་དངོས་ནམ་མཁའི་མཚན་ཅན་ རྒྱལ། །གང་དེའི་རྟོགས་
བརྗོད་ཆུ་གཏེར་ཆེན་པོ་ལ། ། བདག་འདྲས་ ཚིག་གིས་བརྗོད་ པ་ག་ལ་ལང་། །འོན་ཀྱང་དད་
སྤྲོའི་དབང་ གིས་ཅུང་ཟད་ཙམ། །བརྗོད་པར་འདོད་པ་འདི་ལ་གུས་པས་ཉོན། །བདག་ཅག་
གི་འདྲེན་པ་དམ་པ་འདི་ནི་ངེས་པར་རིགས་ཐམས་ཅད་ཀྱི་བདག་པོ་རྡོ་རྗེ་འཆང་ཆེན་པོ་དངོས་
ཡིན་པར་གདོན་མི་ཟ་མོད་ཀྱང་། སྙིགས་མའི་དུས་སྐལ་བ་དང་ལྡན་པའི་གདུལ་བྱ་རྣམས་ཀྱི་
དོན་མཛད་པའི་ཕྱིར། སྤྲུལ་པའི་སྐུའི་བཀོད་པ་བསམ་གྱིས་མི་ཁྱབ་པ་འབྱུང་བའི་ནང་ནས་
འདིར་མིའི་ཚུལ་བཟུང་བ་ཡིན་ནོ། །དེའི་དབང་དུ་བྱས་པའི་རྣམ་པར་ཐར་པ་ལ་དོན་ཚན་དྲུག་
ལས། རིགས་ཁྱད་པར་ཅན་དུ་འཁྲུངས་པའི་ཡོན་ཏན། གཞི་ཚུལ་ཁྲིམས་ལ་གནས་པའི་ཡོན་
ཏན། ཐོས་བསམ་སྒོམ་པས་རྒྱུད་སྦྱངས་པའི་ཡོན་ཏན། འཆད་རྩོད་རྩོམ་པས་བསྟན་པ་སྤེལ་
བའི་ཡོན་ཏན། ཆེ་དགུ་མང་པོས་ ཞབས་ལ་གཏུག་པའི་ ཡོན་ཏན། བསྟན་པའི་གསལ་ བྱེད་
སློབ་མ་བསྐྲུན་ པའི་ ཡོན་ཏན་ནོ། །དང་པོ་ལ་གསུམ། བྲང་ཏི་མཁས་ པའི་ རིགས་བྱུང་ཚུལ།
དེ་ལས་བླ་མ་ཉིད་སྐུ་འཁྲུལ་ཚུལ། འཁྲུལ་ནས་འཇིག་རྟེན་གྱི་སྤྱོད་པ་ལས་འདས་ཚུལ་ལོ། །
དང་པོ་ནི་གསོ་བྱེད་པའི་ལུགས་ལ། གསོ་དཔྱད་སྔ་དར་བར་དར་ཕྱི་དར་གསུམ་དུ་བྱས་པའི་
དང་པོ་ལྷ་ཐོ་ཐོ་རི་སྙན་ཐལ་གྱི་སྐུ་རིང་ལ་སངས་རྒྱས་ཀྱི་བསྟན་པ་དབུ་བརྙེས་པ་དང་མཉམ་དུ་
གསོ་དཔྱད་ཀྱང་དབུ་བརྙེས་པ་དང་། དེ་ནས་གདུང་རབས་ལྔ་པ་སྲོང་བཙན་སྒམ་པོའི་རིང་ལ་
རྒྱ་གར་རྒྱ་ནག་ཁྲོམ་དང་གསུམ་གྱི་སྨན་པ་སྤྱན་དྲངས། དེ་གསུམ་གྱིས་བཀའ་བསྟན་བཅོས་ཁོ་
རང་གསུམ་གྱིས་མཛད་པ་སོགས་བསམ་གྱིས་མི་ཁྱབ་པའི་འཆད་ཉན་མང་པོ་མཛད་ནས་ལོ་ཙཱ་བ་
ཐོན་མི་དང་གླང་གོ་ཆས་བསྒྱུར་ནས། ལོ་པཎ་དེ་རྣམས་ལས་སློབ་མའི་ཚོགས་དུ་མ་བྱུང་བར་སྣང་
ངོ་། །དེ་ཡན་སྔ་དར་དུ་བྱེད། དེ་ནས་རྒྱ་གར་རྒྱ་ནག་གི་སྨན་པ་ནི་རང་རང་གི་ཡུལ་ལ་
བྱོན། ཁྲོམ་གྱི་སྨན་པ་བོད་དུ་བྱོན་པ་ལ་དེའི་བརྒྱུད་པ་གསུམ་དུ་ཆད་པའི་སྟོད་དུ་བྱུང་བ་ནི་བི་

ཇིར་གྲགས་པ་དེ་ཡིན། གོང་གི་མཁས་པ་དེ་རྣམས་ཀྱི་སློབ་མའི་མཆོག་ནི་བྲང་ཏིའི་གདུང་
བརྒྱུད་འདི་ཡིན་པར་གྲོགས་སོ། །དེ་ནས་ཆོས་རྒྱལ་གྱི་གདུང་རབས་བཞི་པ་མེས་ཨག་ཚོམ་
དང་ཁྲི་སྲོང་ལྡེ་བཙན་ཡབ་སྲས་ཀྱི་སྐུ་རིང་ལ་སངས་རྒྱས་ཀྱི་བསྟན་པ་སྤྱི་དང་གསོ་བྱེད་དར་རྒྱས་
སུ་མཛད་པའི་དཔལ་ཀུན་དུ་བཟང་པོའི་རྣམ་འཕྲུལ་ཆོས་རྒྱལ་མེས་ཨག་ཚོམ་གྱི་སྐུ་རིང་ལ་བྲང་ཏི་
རྒྱལ་བསྙེན་ཁར་ཕུག་ཆོས་རྒྱལ་བརྒྱུད་ཀྱི་བླ་སྨན་དུ་དབང་བསྐུར། ལྗང་རབ་བརྟན་རྩེ་ཆུ་ལྷོ་
བྱང་སོགས་སྒོས་གཞིས་སུ་ས་ཆ་རྒྱ་ཆེན་པོ་ཕུལ། བློན་འབངས་རྣམས་ཀྱིས་མཆོད་ཡུལ་དུ་བྱས།
དགེ་བའི་བཤེས་གཉེན་དང་སྟན་མཐོངས་མཉམ་པ་དང་། རྒྱལ་པོས་ཀྱང་ལ་ཐོད་འབུད་པར་
མཛད་པ་སོགས་བཀུར་སྟི་རྒྱ་ཆེར་མཛད་པར་གྲགས་སོ། །དེ་ནས་བཟུང་མར་ལོ་རིག་པ་གཞོན་
ནུ། དབྱིག་གུ་དགེ་སློང་ཤཱཀྱ་བློ་གྲོས་རྣམས་ཀྱིས་ཡན་ལག་བརྒྱད་པ་དཔའ་བོས་རང་འགྲེལ་
བསྒྱུར་བ་ཡན་ལ་བར་དར་གྱི་ཐ་སྙད་དང་། ལྷ་བླ་མ་བྱང་ཆུབ་འོད་ཀྱི་སྐུ་རིང་ལ་ལོ་ཙཱ་བ་རིན་
ཆེན་བཟང་པོས་ཡན་ལག་བརྒྱད་པའི་སྙིང་པོ་བསྡུས་པ་སོགས་གསོ་རིག་གི་སྐོར་བསྒྱུར་བ་ནས།
གུ་རུ་ཆོས་དབང་གིས་གསོ་དཔྱད་ཀྱི་བསྟན་བཅོས་མཛད་པ་ཡན་ལ་ཕྱི་དར་གྱི་ཐ་སྙད་བྱས་ནས་
གསོ་རིག་ལ་དར་ཚུལ་གསུམ་དུ་འདོད། སངས་རྒྱས་ཀྱི་བསྟན་པ་ནི་བོད་དུ་དར་ཚུལ་གཉིས་
ལས་མི་འདོད་པ་གཙོ་ཆེ་དགོས་སོ། །གང་ལྟར་ཡང་དེ་ལྟར་གངས་ཅན་འདིར་གསོ་དཔྱད་སྔ་ཕྱི་
བར་གསུམ་དུ་དར་བར་མཛད་པའི་སྤྲུལ་པའི་སྨན་པ་རྒྱ་གར་རྒྱ་ནག་ཁྲོམ་དོལ་པོ་བལ་པོ་ཨུརླན་
ལ་སོགས་ཕྱོགས་ནས་སྤྱན་དྲངས་པ་དང་། ལོ་ཙཱ་བ་དང་མཁས་པ་མི་དགུ་ལ་སོགས་པ་རྒྱལ་
བས་ལུང་བསྟན་ཅིང་མཁས་ཤིང་གྲུབ་པ་བརྙེས་པའི་སྐྱེས་ཆེན་སྔོན་གྱི་དུས་སུ་གྲགས་ཆེ་བའི་སྨན་
པ་བརྒྱ་ལྷག་ཙམ་བྱུང་བའི་ནང་ནས། ནམ་མཁའ་ལྟར་ཁྱབ་པ་སྐྱེས་བུ་མེ་ལྷ། པཎ་ཆེན་ལྟར་
གྲགས་པ་ལོ་ཙཱ་བ་རིན་ཆེན་བཟང་པོ། རྒྱལ་པོ་ལྟར་གྲགས་པ་བྲང་ཏི་རྒྱལ་བསྙེན་ཁར་ཕུག
། ཉི་ཟླ་ལྟར་ གྲགས་པ་ཉང་སྨད་ལོ་ཙཱ་བ་དང་། སྟག་ལོ་སྟག་ཆུང་རྣམས་ལས་མཆོག་ཏུ་གྱུར་
ཅིང་། བསྟན་པ་སྤྱི་དང་བྱེ་བྲག་གསོ་རིགས་ལ་སྐུ་དྲིན་ཆེ་བ་ནི་དེང་སང་གི་བར་དུ་བརྒྱུད་པ་
བར་མ་ཆད་པར་བཞུགས་པ་འདི་ཡིན་ཏེ། ཐོག་མར་བྲང་ཏི་རྒྱལ་བསྙེན་ཁར་ཕུག་ནས་བདག་
ཉིད་ཆེན་པོ་འདི་པ་སྐུ་མཆེད་ཡན་ལ་རྒྱལ་བས་མདོ་རྒྱུད་ནས་ལུང་བསྟན་པའི་གདུང་བརྒྱུད་ཀྱང་།
བྲང་ ཏི་ སྲས་ པོ་ དང་། འཇམ་ དཔལ་ བཟང་ པོ་ དང༌། དགེ་ སློང་ དཔལ་ ལྡན་ འཚོ་ བྱེད་ ལ་
1སོགས་པ་དུ་མ་བྱུང་ནསན
 ། གསོ་རིག་གི་བསྟན་པ་དར་རྒྱས་སུ་མཛད་ཅིང་། ཆེ་བཙུན་རྣམས་ལ་

དུས་རྩ་གཟིགས་ནས་ལོ་ཉི་ཤུ་རྩ་བགྲངས་ཙམ་དང་། གསུམ་བཞི་ལ་སོགས་པའི་གདེངས་ཐོབ་
པའི་ལུང་བསྟན་ནས། དེ་ཀ་བཞིན་འཁྲུལ་མེད་དུ་ལུང་བསྟན་ལྟར་འོང་བ་དང་། སྐལ་ལྡན་
གྱི་སློབ་མ་བསྐྲུན་ནས་དེང་སང་གི་བར་གྱི་གསོ་རིག་གི་བསྟན་པ་མ་ཉམས་པར་མཛད་པ་སོགས་
བྲང་ཏིའི་བརྒྱུད་ཀྱི་གསོ་རིག་གི་སྐོར་གྱི་ངོ་མཚར་བའི་རྣམ་ཐར་དུ་མ་ཡོད་ཀྱང་། འདིར་ཡི་གེ་མང་
བས་འབྲི་བར་མ་ནུས་པས་རྒྱས་པར་གཟིགས་འདོད་པ་རྣམས་གསོ་རིག་གི་ཆོས་འབྱུང་ཤེས་བྱ་
རབ་གསལ་སོགས་དང་། བྲིང་ཏིའི་གདུང་རབས་རྒྱས་བསྡུས་གཉིས་ཙམ་ཡོད་པར་འདུག་པས་
དེ་དག་ཏུ་བལྟ་བར་བྱའོ། །སངས་རྒྱས་ཀྱི་བསྟན་པ་ལ་བྱ་བ་རྒྱ་ཆེར་མཛད་པའི་གདུང་བརྒྱུད་
བྱོན་ཚུལ་ནི །ཐོག་མར་ཆོས་རྒྱལ་ཁྲི་སྲོང་ལྡེ་བཙན་གྱི་སྐུ་རིང་ལ་བྲང་ཏི་ཛཱ་ཡ་རཀྵི་ཏས་རྒྱལ་པོའི་
བཀའ་ བསྐུལ་ནས། ཨུརླན་ གྱི་ སློབ་ དཔོན་ པདྨ་ སྤྱན་ འདྲེན་ པར་ བྱོན་ཅིང་། སྤྱན་དྲངས་ནས་
རྒྱལ་པོའི་ཐུགས་དགོངས་རྫོགས་པར་མཛད། བོད་འབངས་རྣམས་ལ་ཕན་པ་རྒྱ་ཆེན་པོ་མཛད་
ཅིང་། འགྲོ་བའི་བདེ་སྐྱིད་འཕེལ་རྒྱས་ལ་སོགས་པ་མཛད་པ་དང་། ཕྲ་ཁོག་ལངས་ཀྱི་རྒྱུད་ལ་
སོགས་པ་བཀའ་བསྟན་བཅོས་དུ་མ་བསྒྱུར་བར་མཛད་པའི་ལོ་ཙཱ་བ་ཆེན་པོ་དང་། དེ་རྗེས་བྲང་
ཏི་དར་མ་སྙིང་པོ་ཞེས་བྱ་བ་ཐུགས་རྗེ་ཆེན་པོའི་རྣམ་འཕྲུལ་བྱོན་ནས་རོང་ངུར་སྨྲིག་གི་བདག་
མཛད་ནས། རྗེ་ས་ཆེན་ལ་སོགས་པ་ཇོ་སྲས་དུ་མ་དཔྱལ་ལོ་ཙཱ་བ་ལ་སོགས་པ་ལོ་ཙཱ་བ་མང་
པོས་ཐོག་དྲངས་དུས་རེ་ལ་དགེ་བའི་བཤེས་གཉེན་དཔེ་འགྲན་པ་ཉི་ཁྲི་སུམ་སྟོང་ལྷག་ཙམ་ལ་
སྤྱིར་གསུང་རབ་མཐའ་དག་དང་། ཡང་སྒོས་ཆོས་མངོན་པ་ལ་འཆད་ཉན་གྱིས་དར་རྒྱས་སུ་
མཛད་པའི་སྐབས་ཤིག་ཏུ་ནམ་མཁའ་ལས་ཡི་དམ་ཐུགས་རྗེ་ཆེན་པོས་དགེ་བཤེས་བྲང་ཏི་ཁྱེད་
རང་གི་ལྷ་རྒྱ་གར་གྱི་ཡུལ་དུ་རང་བྱོན་དུ་འབྱུང་བས། དེ་སྤྱན་འདྲེན་པར་ཐོང་གསུང་བའི་ལུང་
བསྟན་པ་ལྟར། དགེ་འདུན་ཚོགས་པའི་ནང་དུ་ང་ལ་ཡི་དམ་གྱི་ལུང་བསྟན་པ་འདི་ལྟར་བྱུང་བས་
ཁྱེད་རྣམས་ཀྱི་ནང་ན་ཡི་དམ་སྤྱན་འདྲེན་པར་འགྲོ་ནུས་སུ་ཡོད་གསུངས་པས། འཇམ་དབྱངས་
དཀར་ པོ། བྱམས་ པ། ཕྱག་ ན་ རྡོ་ རྗེ། སྤྱན་ རས་ གཟིགས་ རྣམས་ ཀྱི་ སྤྲུལ་ པའི་ དགེ་ སློང་
གངགྲགས་པའི་མཐའ་ཅན་བཞི་ལངས་ནས་ཕྱག་འཚལ་ཏེ། བདག་རྣམས་ཀྱིས་འགྲོ་བར་ནུས་ཞུས་
པས། ཁོང་བཞི་ལ་ཡོ་བྱད་གསེར་གླ་རྩི་ལ་སོགས་བསྐུར་ནས་བརྫང་པས་དགེ་སློང་བཞིས་
ལི་ཡུལ་ནས་རང་བྱོན་གྱི་སྒྲོལ་མ་བོད་དུ་སྤྱན་དྲོངས་ནས་བོད་འབངས་ཀྱི་སེམས་ཅན་ལ་བདེ་སྐྱེད་
དཔལ་ཕུན་སུམ་ཚོགས་པ་སྩལ་བ་དང་། སྐལ་ལྡན་གྱི་སློབ་མ་དཔག་ཏུ་མེད་པ་བསྐྲུན་པས།

སངས་རྒྱས་ཀྱི་བསྟན་པ་དར་རྒྱས་སུ་མཛད་པའི་སྐྱེས་ཆེན་བྱོན་པ་དང་། དེ་རྗེས་ལྷ་རྗེ་དར་མ་
སེང་གེ་ཞེས་བྱ་བས་བཤད་ཉན་གྱི་བསྟན་པ་སྤེལ་ནས། འགྲོ་བའི་མགོན་པོ་ཆོས་རྒྱལ་འཕགས་
པ་ལ་སོགས་པའི་བསྟན་འཛིན་གྱི་སློབ་མ་དུ་མ་བསྐྲུན་པ་དང་། དེ་རྗེས་བྲང་ཏི་དཔལ་ལྡན་འཚོ་
བྱེད་ ཀྱིས་སྤྱིར་གསུང་རབ་མཐའ་དག་དང་། བྱེ་བྲག་གསོ་རིག་དང་སྒྲ་སྙན་ལ་སོགས་པ་ལ་
འཆད་ཉན་དང་བསྟན་བཅོས་ཀྱང་མང་དུ་མཛད་པས་བསྟན་པའི་བྱ་བ་རྒྱ་ཆེར་མཛད་དོ། །དེ་
རྗེས་བདག་ ཉིད་ཆེན་པོ་འདི་འགྲོ་བའི་ དོན་ ལ་ བསམས་ བཞིན་དུ་ སྐུ་འཁྲུངས་ པར་སྣང་ངོ༌།
།གང་ལྟར་ཡང་བྲང་ཏི་རྒྱལ་བསྙེན་ཁར་ཕུག་ནས་བཟུང་གདུང་རབ་ས་བཅུ་གཅིག་ཙམ་ལྗང་རབ་
བརྟན་རྩེ་སོགས་དབུས་ཀྱི་གཞིས་ཀ་རྣམས་སུ་བཞུགས། དེ་ནས་གདུང་རབས་གསུམ་བཞི་ཙམ་
གྱི་བར་ལ་རོང་དང་ཉང་སྟོད་ཀྱི་སྨོན་འགྲོ་སོགས་སུ་བཞུགས། དེ་ནས་བླ་མ་བདག་ཉིད་ཆེན་པོ་
བཟང་པོ་དཔལ་གྱི་སྐུ་རིང་ལ། དཔལ་ལྡན་ས་སྐྱར་བྲང་ཏི་འཇམ་དཔལ་བཟང་པོ་སྤྱན་དྲངས།
དཔལ་ལྡན་ས་སྐྱ་པའི་གདུང་བརྒྱུད་ཀྱི་བླ་སྨན་དུ་དབང་བསྐུར། བརྒྱ་འཚོ་བྱེད་ཀྱི་གོས་གནང་
ནས། བྲང་ ཏི་ སྟག་ རྒྱལ་ དོན་ གྲུབ་ སྐུ་ མཆེད་ ཡན་ ལ། སངས་ རྒྱས་ ཀྱི་ བསྟན་ པ་ སྤྱི་ དང་།
གསོ་རིག་གི་བསྟན་པ་དར་རྒྱས་སུ་མཛད་པའི་བརྒྱ་དང་བར་མ་ཆད་པ་བྱུང་ཞིང་། གདོལ་སྐྱེས་
དང་འབྱོར་པས་བཏེག་པའི་ཆེན་པོ་ནི་མིན་ཏེ། ཆོས་དང་གང་ཟག་ལ་དམ་ཚིག་གི་སེལ་མེད་
པས། སངས་རྒྱས་སྨན་བླས་ཞལ་དངོས་སུ་བསྟན་ནས་ རྒྱུད་བྱིན་གྱིས་བརླབས་པ་དང་། ལྷའི་
དྲང་ སྲོང་རྣམས་ ཀྱིས་ འབྲལ་ མེད་ དུ་ བྱིན་ གྱིས་རློབ་ པ་ དང་། རྒྱ་གར་ རྒྱ་ནག་ སོགས་ དང༌།
ཨུརླན་གྱི་སྨན་པ་ཨ་ཙ་ར་ཕྱག་རྡུམ་ལ་སོགས་པའི་བླ་མ་གོང་མ་རྣམས་ལ་དམ་ཚིག་གི་སེལ་མེད་
པས། དེ་དག་གི་བྱིན་རླབས་ཞུགས་པའི་གདུང་བརྒྱུད་བོད་ཀྱིས་མཁས་པ་མི་དགུའི་ནང་ནས་
མཆོག་ཏུ་གྱུར་པ། རྒྱལ་པོ་ལྟར་གྲགས་པའི་བྲང་ཏི་མཁས་པའི་རིགས་སུ་སྐུ་འཁྲུངས་པ་ནི་
བདག་ཉིད་ཆེན་པོ་འདི་ཡིན་ནོ། ། ཐུབ་པ་གང་ཐུགས་དྲི་བྲལ་དུས་གསུམ་ཀུན་མཁྱེན་པས།
།མངོན་སུམ་གཟིགས་ནས་ལུང་བསྟན་བརྙེས་པ་ཇི་བཞིན་དུ། ། སྐྱེ་དགུའི་དཔལ་གྱུར་འགྲོ་དོན་
དཔག་ མེད་མཛད་པ་ཡི། །བྲང་ཏི་མཁས་མང་རིམ་པར་བྱོན་པ་རྣམས་ལ་འདུད། །གཉིས་པ་
བླ་མ་འདི་ཉིད་སྐུ་འཁྲུངས་ཚུལ་ནི། གནས་ཁྱད་པར་ཅན་་རྡོ་རྗེའི་གདན་གཉིས་པ་དཔལ་ལྡན་
ས་སྐྱ་ཞེས་སྙན་པའི་ང་རོ་ས་གསུམ་དུ་གྲགས་ཤིང་། མཁས་པ་དུ་མ་བར་མ་ཆད་པར་བྱུང་བའི་
བསྟི་ གནས་ དམ་ པའི་ སའི་ ཆ། མདོ་ བརྗོད་བཀྲ་ཤིས་གླིང་ ཞེས་ བྱ་བ། ཡབ་ འདྲེན་ མཆོག་

ཆོས་ཀྱི་རྒྱལ་པོ་རཏྣ་ཝནྣཱའི་དགེ་བསྙེན། གསོ་བ་རིག་པ་ལ་ཤིན་ཏུ་མཁས་པས་སྨན་བླ་གཉིས་
པར་ གྲགས་པ། རྒྱུ་སྙིང་རྗེ་ཆེན་པོ་དང་ལྡན་ཞིང་། མཚན་ཀུན་དགའ་དོན་གྲུབ་པ་དང་། ཡུམ་
རིགས་རུས་ཕུན་སུམ་ཚོགས་ཤིང་། སྙིང་ རྗེ་དང་ གཏོང་པོ་དང་ལྡན་པ། ལུགས་གཉིས་ཀའི་
བྱ་བ་ལ་མཁས་ པར་གྱུར་པ། ལྷ་མོ་བུ་འདྲེན་ཞེས་བྱ་བའི་སྲས་སུ་ཤིང་མོ་ལུག་གི་ལོ། རེས་
གཟའ་ཕུར་བུ་དང་། རྒྱུ་སྐར་དབྱུག་པ་ཡོད་པའི་དུས་ཚེས་ཁྱད་པར་ཅན་ལ། དགེ་བའི་མཚན་མ་
དུ་མ་དང་བཅས་ སྐུ་འཁྲུངས་ཤིང་། མཚན་ཡང་ཆོས་སྐྱོང་དཔལ་འབྱོར་ཞེས་གསོལ་བ་དང༌།
བཙས་མ་ཁད་ལ་བྱིས་པའི་སྤྱོད་པ་ལས་འདས་ཤིང་། ཐེག་ཆེན་གྱིས་རིགས་ཀྱི་རྟགས་སུ་མ་
དང༌ ལྡན་ལ། དེ་སྐབས་ འདྲན་མཆོག་དཀོན་ མཆོག་ འཕེལ་བའི་ཐུགས་སྲས། བླ་མ་ དམ་
པའི་བྱིན་རླབས་ཐུན་མོང་མ་ཡིན་པ་ཞུགས་ཤིང་། ཐུགས་དམ་གྱི་ཉམས་རྟོགས་བརྗོད་ཀྱིས་མི་
ལང་བ་དང་ལྡན་པའི་ཆོས་རྗེས་དགེ་འདུན་བཟང་པོ་བ་ཞེས་པའི་དགེ་བའི་གཉེན་ཆེན་པོ་ཞིག་
།སྨན་ གྲོང་ པའི་ སྐུ་ རིམ་ པར་ བཞུགས་ ཡོད་ འདུག་ པ་ དེས། མཚན་ གསོལ་ བ་དང་། སྐུ་ཁྲུས་
འབུལ་བ། བར་ཆད་སྲུང་བའི་ཕྱིར་སྲུང་འཁོར་མཛད་པ་སོགས་ལ་བཞུགས་སྐབས། འདྲེནཔ་
འདི་དགུང་ལོ་གསུམ་བཞི་ཙམ་བཞེས་དུས། བསྙུང་བའི་ཚུལ་ཅུང་ཟད་བསྟན་ཚེ། ཀུན་རིག་
གི་དབང་ གནང་བས། དེ་སྐབས་བསྙུང་བ་མྱུར་དུ་དངས་ཤིང་། དེ་ནས་བཟུང་ སྐུ་ བསྙེལ་
བའི་རྣམ་ པ་ ཡང་ དཀོན་པ་དང་། མ་འོངས་པའི་ལུང་བསྟན་ འགའ་ རེ་མཛད་ པ་ སོགས། རྗེ་
ཉིད་ཀྱི་གཅེན་པོ་ནང་སོ་སྟག་རྒྱལ་བའི་གསུང་ལས་ཐོས་སོ། །མ་བསྐོས་པར་ནི་ཆོས་སྐྱོང་སྲུང་
མའི་ ཚོགས་ རྣམས་ ཀྱིས། །འགྲོ་བའི་ དཔལ་ དུ་ ལེགས་ བསྒྲུབ་ དཔལ་ འབྱོར་ བཟང་ པོ་ཉིད།
།རིགས་གཙང་གནས་བཟང་འགྲོ་ལ་ཕན་དགོངས་རྒྱལ་རྣམས་ཀྱི། །ཕྲིན་ལས་ཀུན་འདུས་ཉིད་
སྐུ་འཁྲུངས་ལ་ཕྱག་བགྱིའོ། །གསུམ་པ་འཁྲུངས་ནས་འཇིགས་རྟེན་གྱི་སྤྱོད་པ་ལས་འདས་ཚུལ་
ནི། བྱིས་ པ་ གཞོན་ནུའི་དུས་ན་ཡང་། སོ་སྐྱེའི་སྤྱོད་པ་ལས་ འདས་ཤིང་། ཞི་དུལ་དང་ལྡན་
པ། དཀར་ ཕྱོགས་ ལ་ བརྩོན་ པ་ ཆེ་ བ་ དང་། རྩེད་མོ་ལ་ཡང་ཐོས་བསམ་དང་འཆད་ཉན་གྱི་
ཚུལ་ མཛད་ པ་མ་ གཏོགས། ཚུལ་ གཞན་ དུ་ མི་ སྟོན་ ཅིང་། སྒོར་ནད་ པ་ ཞིག་ བྱུང་ ན་ ཡང་།
ཡབ་ཡུམ་ལ་སྨན་དང་བཟའ་བཏུང་གནང་དགོས་ཚུལ་ནན་ཆེར་མཛད་པ་ཞིག་ཡོད་པ་ལ་སོགས་
པ་ཐ་མལ་གྱི་སྤྱོད་པ་ལས་འདས་ཚུལ་ མང་པོ་སྟོན་པ་གཅེན་པོ་ལས་ཐོས་སོ། །གཞན་ཡང་
དགུང་ལོ་གཞོན་ནུ་ནས་ཡབ་མེས་ཀྱི་ཕུག་པ་པོ། །རོང་པ་རྒ་ལོའི་དབོན་རིག་སྔགས་འཆང་བླ་

མ་ རོང་ པ་ལ། ཀློག་ ཡིག་ ལ་ སོགས་ པ་ སློབ་ པའི་ཚུལ་ བསྟན་ དུས། དཀའ་ཚེགས་མེད་པར་
མཐར་ ཕྱིན་ ཞིང་། ཁོང་ ཡང་ ངོ༌ མཚར་ བར་ གྱུར་ ཞེས་ གྲགས་ སོ། ། གཞན་ ཡང་ བདག་
ཉིད་ཆེན་པོ་འདི་ནི། ཆུང་ངུའི་དུས་ནས་ཆོས་མཐུན་གྱི་གྲོགས་ལ་དགྱེས་ཤིང་། ཁྱད་པར་དུ་
སྐྱེ་བ་དུ་མར་གོམས་པའི་ཤུགས་ཀྱིས་སྐུ་ན་ཕྲ་མོའི་དུས། སྐྱེད་ལྷས་སུ་སྒྲུབ་པ་ཚུལ་ཁྲིམས་པའི་
སར་ ཀློག་ ཡིག་ ལ། སླར་ ནན་ གྱིས་ སྦྱངས་ འཐར་ མཛད་ པའི་ སྐབས་ ཉིད་ ནས་ ཀྱང་། རྗེ་
བཙུན་ བྲག་ལུང་སོགས་དབེན་པའི་ གནས་ ལ་ དགེས་པ་དང་། ཏིང་ངེ་འཛིན་ལ་མཉམ་པར་
འཇོག་ པ་དང༌། ཐོས་བསམ་གྱི་ཚུལ་ལ་མཉེས་ཤིང་། དགེ་འདུན་ གྱི་སྡེ་གཟིགས་པ་ན། ང་
ཡང་འདི་ལྟ་བུ་ཞིག་དང་མཐུན་པ་བྱེད་དགོས་དགོངས་པ་ལྷང་ལྷང་བྱུང་བར་འདུག་གོ །གཞན་
ཡང་འཇིག་རྟེན་གྱི་སྤྱོད་པ་སྣ་ཚོགས་ལ། ཐུགས་སྐྱོ་ཤས་དྲག་པོས་བསྐུལ་ནས། ལས་ངན་
པའི་སྤྱོད་པ་སྣ་ཚོགས་བྱེད་མི་གཟིགས་པ་དང་། འདི་འདྲ་མི་མཐོང་པའི་དབེན་གནས་དམ་པ་
ཞིག་ཏུ་འགྲོ་རྒྱུ་བྱུང་ན་དགོངས་པའི་ངེས་འབྱུང་དྲག་པོ་རྒྱུན་མི་ཆད་པ་འཁྲུངས་ཤིང་། དེས་རྐྱེན་
བྱས་འཁོར་བ་དང་ཁྱིམ་ལ་བཙོན་ཁང་ལྟ་བུ་དང་། དགོན་པ་དང་ཐར་པ་ལ་ཁང་བཟང་ལྟ་བུའི་
འདུ་ཤེས་དྲག་པོས་རབ་ཏུ་བསྐུལ་ནས། ཐོས་བསམ་སྒོམ་གསུམ་ལ་རྩེ་གཅིག་ཏུ་འབད་པའི་
དུས་ཤིག་ནམ་འོང་ན་སྙམ་པའི་ཐུགས་འདུན་དྲག་པོ་ཡང་ཡང་རྩེ་གཅིག་ཏུ་འཁྲུངས་པ་ལ་སོགས་
བྱིས་པའི་སྤྱོད་པ་ལས་འདས་པའི་རྣམ་པ་ཐར་པར་བསམ་གྱིས་མི་ཁྱབ་པ་གནང་ངོ༌། །གཞོན་
ནུ་ གསར་ པ་ གསར་ པའི་དྲི་ བྲལ་ཞིང་། །དུག་གསུམ་དགྲ་ལསརྒྱལ་བའི་ རིགས། །འདི་ཡི་
སྣང་བས་མི་སྒྲིབ་སྒྲིབ་བྲལ་བ། །གང་དེ་སྔོན་རིགས་རིགས་སད་ཁྱོད་ཕྱག་ ་ འཚལ། །གཉིས་
པ་ལ་གཉིས། དང་པོ་ཆོས་སྒོར་ཞུགས་ཚུལ་དང་། གཉིས་པ་རབ་ཏུ་བྱུང་བ་དངོས་ཀྱི་ཡོན་
ཏན་ནོ། །དང་ པོ་ནི། འདྲེན་པ་འདི་ཉིད་མུས་ཆེན་སངས་རྒྱས་རིན་ཆེན་ པའི་བུ་ཆེན། ཐོས་
བསམ་སྒོམ་པས་རྒྱུད་ཕྱུག་ཅིང་། འཆད་རྩོད་རྩོམ་པས་བསྟན་པ་སྤེལ་བ་དང་། གྲུབ་པ་བརྙེས་
པའི་མཚན་མ་དུ་མ་དང་ལྡན་པ། མུས་ཆེན་ནམ་མཁའ་སངས་རྒྱས་པ་ཞེས་སྙན་པའི་གྲགས་པ་
ཀུན་འཛིན་གྱི་སྟེང་ཁེབས་པའི་དམ་པ་དེ་ཉིད། དཔལ་ས་སྐྱའི་ཆ་འདབ་ལྷ་ས་ རྫོང་དུ་ཕེབས་
སྐབས། འདྲེན་ པ་ འདི་ཉིད་ ཀྱིས་ དགུང་ལོ་ བཅུ་ གསུམ་ བཞེས་ པའི་ དུས། བར་ མ་ རབ་
བྱུང་གི་སྡོམ་པ་རྣམ་པར་དག་པ་མནོས་ནས། མཚན་ནམ་མཁའ་དཔལ་བཟང་ཞེས་གསོལ་བ་
དང་། བཀའ་ལུང་ཡང་ཁྱེད་རང་ལྷ་ རྗེའི་ སློབ་གཉེར་མ་བྱེད་པར། མདོ་རྒྱུད་ལ་སློབ་གཉེར་
12

གྱིས། དེ་ལྟར་བྱས་ན་བསྟན་པ་དང་སེམས་ཅན་ལ་ཕན་པ་དག་ཀྱང་སྲིད་པས། ཐུགས་ལ་ཞོག་
གསུང་བའི་ལུང་ཡང་བསྟན་པར་གཅེས་པོ་ལས་ཐོས་སོ། །འཁོར་བའི་བདེ་ལ་མ་ཆགས་ཤིང་།
།ཐར་ པ་ ཉིད་ ལ་ མངོན་ ཕྱོགས་ ནས། །ཚུལ་ ཁྲིམས་ ལྡན་ པའི་ སྐུ་ འདོད་ པ། །བསམ་ ཀུན་
འགྲུབ་ པ་ དེ་ལ་འདུད། །དེ་ནས་བཟུང་དགུང་ལོ་བཅུ་དྲུག་ གི་བར་ལ། མངོན་རྟོགས་རྒྱན།
འགྲེལ་པ་དོན་གསལ། རྩ་རྒྱུད་བརྟག་གཉིས། གུར་གྱི་རྒྱུད་སོགས་གཞུང་ལུགས་དུ་མ་དང་།
ཀུན་རིག་སོགས་ དཀྱིལ་ཆོག་འདྲ་ལ་ཐུགས་གཉེར་མཛད་ཀྱིན་བཞུགས་སྐབས། རྗེ་ཉིད་ཀྱི་
ཡབ་ལ། འབྲས་ཡུལ་སྐྱེད་མོས་ཚལ་གྱི་མཁན་པོ་གུང་པ་ཆོས་རྗེ་བྱམས་པ་བཀྲ་ཤིས་གྲགས་པ་
རྒྱལ་མཚན་དཔལ་བཟང་པོ་བས། སྐྱེད་ཚལ་ལ་སློབ་གཉེར་ལ་གཏོང་དགོས་ཚུལ་ནན་ཆེར་
མཛད་ཅིང་། དེ་སྐབས་ངོར་ཆེན་དཀོན་མཆོག་དཔལ་ལྡན་པས་གདན་སར་བསྟན་ པའི་རྣམ་
གཞག་ལ་ཕེབས་དུས། སྐྱེད་ཚལ་དུ་བྱོན་ན་ངེད་ཀྱི་ཐབ་ཆས་སོགས་འོང་གསུང་བ་བྱུང་འདུག་
པ་དང་། འདྲེན་པ་འདི་ཉིད་ རང་ཐུབ་བསྟན་རྣམ་རྒྱལ་ལ་ཕེབས་བཞེད་ཡོད་པར་འདུག་པའི་
གཤིས་ནས། ཡབ་སྨན་བླ་ཆེན་པོའི་དགོངས་པ་ཐེ་ཚོམ་དུ་གྱུར་པའི་ཚེ། སྔོན་གྱི་སྨོན་ལམ་གྱི་
མཐུ་ དང༌། རྒྱལ་ བ་ རྡོ་ རྗེ་ འཆང་ ཆེན་ པོའི་ ཕྲིན་ ལས་ ཀྱིས་ བསྐུལ་ནས། ཐུགས་ རྗེའི་ མངའ་
བདག་ལོ་ཆེན་རཏྣ་ བྷ་དྲས་ཁྱེད་རང་གི་ཆོས་མཛད་འདི། མཚན་ཉིད་གྲ་ཚང་ཞིག་ཏུ་བཏང་
ཀྱང་། དཀའ་ལས་ཆེ་ལ་ངོ་མཚར་ཆེ་བ་ཞིག་འབྱུང་དོགས། དེ་བས་ངོར་དུ་བཏང་ན་འཕྲལ་
ཕུགས་སུ་ལེགས་ཆེ་བ་ཞིག་ཡོང་གསུངས་པའི་བཀའ་ལུང་ལ་བརྟེན། རྡོ་རྗེ་འཆང་ཀུན་དགའ་
བཟང་པོའི་གདུང་དབོན། ཆོས་ཀྱི་རྗེ་རིན་པོ་ཆེ་སངས་རྒྱས་སེང་གེ་པའི་དྲུང་དུ་སྦྱོར་གཏོད་ཞུས་
ནས། འདྲེན་པ་འདི་ཉིད་དགུ་ལོ་བཅུ་དྲུག་བཞེས་པ། དབྱུག་པ་ཟླ་བའི་དུས་ཚེས་བཟང་པོ་
ལ། ཡབ་ ཀྱི་ སྐྱེལ་ བར་ ཕེབས་ནས། དཔལ་ ཨེ་ཝཾ་ ཆོས་ ལྡན་དུ་ ཆག་ ཕེབས་ པར་ འདུག་ གོ
།གཉིས་ པ་ རབ་ཏུ་བྱུང་བ་དངོས་ལ། འདྲེན་པ་འདི་དགུང་ལོ་བཅུ་བདུན་དུ་ཕེབས་པ། ནག་
པ་ཟླ་བའི་དུས་ཚེས་བཟང་པོ་ལ། མཁན་པོ་ས་གསུམ་གྱི་བླ་མ་འགྲོ་བ་ཡོངས་ཀྱི་སྐྱབས་གནས་
དམ་་པ་དོན་གྱི་སླད་དུ་མཚན་ནས་སྨོས་ཏེ། མཁས་པའི་གཙུག་རྒྱན་རྗེ་དཀོན་མཆོག་ལྷུག་གྲུབ་
པའི་དྲུང་དང་། ལས་ ཀྱི་སློབ་དཔོན་རིགས་བརྒྱའི་མགོན་པོ་རྡོ་རྗེ་འཆང་སངས་རྒྱས་སེང་གེ་
དང༌། གྲིབ་ཚོད་ པ་ མཁྱེན་ རབ་ ཀྱི་དབང་ཕྱུག་འདྲེན་མཆོག་ཤེས་ རབ་རྒྱལ་མཚན་དང༌། ཁ་
བསྐང་བ་གནས་བརྟན་ཆེན་པོ་དཀོན་མཆོག་རིན་ཆེན་པ་དང་། ཞུ་བ་པོ་འདུལ་བ་འཛིན་པ་

ག མགྲགས་པ་བཟང་པོ་ལ་སོགས་པ་དགེ་འདུན་གྲངས་ཚང་བའི་དབུས་སུ་བསྟན་པའི་རྩ་བ་དགེ་ཚུལ་
གྱི་སྡོམ་པ་རྣམ་པར་དག་པ་མནོས་ནས། དེ་ནས་བཟུང་དགུ་ལོ་ཉི་ཤུ་རྩ་བཞི་བར། དགེ་ཚུལ་
གྱི་བསླབ་པར་བྱ་བའི་གནས་ཕྲ་ཞིང་ཕྲ་བ་དག་ཀྱང་། མཉམ་པར་སྤྱོད་པའི་སྔོན་གྱི་འཕགས་པ་
དགྲ་ བཅོམ་ པ་དང་ ཚུལ་ མཚུངས་ པའི་ཀུན་ སྤྱོད་ ཁོ་ནས་ གཅེས་སྤྲས་སུ་མཛད་དོ། །དེ་ནས་
དགུང་ལོ་ཉི་ཤུ་རྩ་བཞིའི་སྟེང་དུ། མཁྱེན་རབ་ཀྱི་དབང་ཕྱུག་རྡོ་རྗེ་འཆང་དང་དབྱེར་མ་མཆིས་པ་
དོན་གྱི་སླད་དུ་མཚན་ནས་སྨོས་ཏེ། ཆོས་ཀྱི་རྗེ་སངས་རྒྱས་སེང་གེ་པའི་ཞལ་མངའ་ནས་ཀྱི་དྲུང་
དུ་མཁན་པོ་ཞུས་ཤིང་། ལས་ཀྱི་སློབ་དཔོན་གནས་བརྟན་འདུལ་བ་འཛིན་པ་ཆེན་པོ་ཐམས་
ཅད་མཁྱེན་པ་ཤེས་རབ་རྒྱལ་མཚན་པ་དང་། གསང་སྟེ་སྟོན་པའི་སློབ་དཔོན་ཆོས་ཀྱི་རྗེ་དཀོན་
མཆོག་རྒྱལ་མཚན་པ་དང༌། གྲིབ་ཚོད་པ་འདུལ་བ་འཛིན་པ་ཆེན་པོ་དཀོན་མཆོག་རིན་ཆེན་པ་
དང༌། དད་ པའི་ དགེ་འདུན་ བཤེས་ གཉེན་ཆེན་པོ་གྲགས་ པ་ བསམ་ འཕེལ་ བ་ དང༌། གནས་
བརྟན་ཆེན་པོ་གྲགས་པ་བཟང་པོ་ལ་སོགས་པ་ཁ་བསྐང་བར་འོས་པའི་དགེ་འདུན་གྲངས་ཚང་
བའི་དབུས་སུ། འཕགས་པའི་ཡུལ་ན་དུས་ཀྱི་ཕོ་ཉ་ས་ཕོ་རྟ་ལོ་བྱའུ་ཟླ་བའི་ཡར་ངོའི་གྲལ་ཚེས་
བཟང་པོའི་དུས་ཁྱད་པར་ཅན་ལ། དཔལ་ཨེ་ཝཾ་ཆོས་ལྡན་ཡོན་ཏན་རིན་པོ་ཆེ་དུ་མའི་འབྱུང་
གནས་ཀྱི་གཙུག་ལག་ཁང་དུ་བསྙེན་པར་རྫོགས་པ་དགེ་སློང་གི་སྡོམ་པ་རྣམ་པར་དག་པ་མནོས་
ཤིང་། དེ་མ་ཐག་ནས་ ཆ་ ལུགས་མཛེས་ཤིང་ བག་ དང་ ལྡན་ ལ། དབང་པོ་དུལ་ཞིང་ ཞི་ བ་
དང་། བསྙེན་ པར་ རྫོགས་ ནས་ ལོ་ བརྒྱ་ ལོན་ པ་ ལྟ་ བུའི་ སྤྱོད་ ལམ་ དང་ ལྡན་ པར་ གྱུར་ ཏེ།
བསླབ་པར་བྱ་བའི་གནས་ཕྲ་ཞིང་ཕྲ་བ་ཙམ་ལ་ཡང་ཉེས་པའི་དྲི་མས་མ་གོས་པར་མཛད་པས་ན་
བཙུན་པའི་མཆོག་ཏུ་གྱུར་ཞིང་། རྟགས་དང་ཆ་ལུགས་ཚུན་ཆད་ཀྱང་རུང་བ་ཚད་དང་ལྡན་པར་
མཛད་ཅིང་། རྒྱགས་པ་དང་གྲགས་པ་ལ་སོགས་པ་ཆོས་དང་འགལ་བའི་ཀུན་སྤྱོད་རྗེ་ཉིད་རང་
མཛད་པ་ལྟ་ཞོག ། གཞན་བྱེད་པ་ལ་ཡང་གཏན་ནས་མི་མཉེས་ཤིང་། ཐ་མ་གྲལ་གཏམ་ལ་Yov
སོགས་ པའང་ ཕྱོགས་ལྷུང་ལ་ སོགས་ པ་འཇིག་རྟེན་གྱི་གསུང་གླེང་ ལར་མི་མཛད་པར། ཆོས་
མཐུན་གྱི་གསུང་གླེང་ཁ་ནས་དུས་འདའ་བ་དང་། རིགས་དང་འབྱོར་བས་རྒྱགས་པ་རྣམས་ལ་
མི་མཉེས་ཤིང༌། ཉམ་ཆུང་ཆོ་མཐུན་ཁོ་ན་ལ་མཉེས་པ་བཀའ་ལུང་ཡང་ངེད་ཅག་བྱ་བྲལ་ཉམ་
ཆུང་ནང་འཚོགས་ཡིན་གསུངས་ནས། དེ་རྣམས་ལ་ཆོས་མཐུན་གྱི་ཞལ་ད་ཡང་ནན་གྱིས་གནང་
བ་ཞིག་ཡིན་པས། ཤེས་ལྡན་ཕྱོགས་ལྷུང་གི་དབེན་པ་ཀུན་གྱིས་བཙུན་པའི་མཆོག་ཏུ་འཇོག་པ་

ཡིན་ནོ། །གཞན་ཡང་དམ་པ་རྣམས་ལས་ཤིང་རྟའི་སྲོལ་འབྱེད་གཉིས་ཀྱི་སེམས་བསྐྱེད་ཀྱི་སྡོམ་
པ་ཐོབ་ནས། བདག་བས་གཞན་གཅེས་པར་འཛིན་པའི་སྙིང་རྗེ་ཆེན་པོ་དང་ལྡན་ཞིང་། དེའི་
བསླབ་པར་བྱ་བ་རྣམ་པ་གསུམ་གྱི་སྒོ་ནས། གཞན་ཕན་བྱང་ཆུབ་ཀྱི་སེམས་དང་སྐད་ཅིག་ཀྱང་
1|
མི་འབྲལ་བའི་བྱང་ཆུབ་སེམས་དཔའ་སེམས་དཔའ་ཆེན་པོར་གྱུར་ཏོ། །ཡང་འདྲེན་པ་རྣམས་
ལས་རྡོ་རྗེ་ཐེག་པའི་ལམ་གྱི་རྩ་བ་མངོན་པར་དབང་བསྐུར་བ་ཟབ་མོ་གསན་ནས། སུམ་ལྡན་རྡོ་
རྗེ་འཛིན་པ་ཆེན་པོ་དང་། རྒྱལ་བ་སྲས་དང་བཅས་པ་རྣམས་ཀྱི་ཐུགས་ཀྱི་སྲས་མཆོག་དམ་པར་
གྱུར་ ཅིང་། དེའི་ རྒྱུ་ མཚན་ གྱིས། དེ་ ལྟར་ སྡོམ་ པ་ གསུམ་ དང༌ ལྡན་ པར་ མཛད་ ནས། སོ་
སོའི་བསླབ་བྱ་ཕྲ་ཞིང་ཕྲ་བ་རྣམས་ལ་ཡང་ཁྱད་གསོད་དང་ལས་སླ་ཕྱི་ཤོལ་ལ་སོགས་པ་གཏན་
ནས་མི་མཛད་ཅིང་། སོར་ཐར་རྩ་ གཞན་གནོད་བཞི་བཅས་སྤོང་བ་ལ་བརྩོན་པ་ཆེ་བ་དང་།
བྱང་སེམས་ཀྱི་རྩ་བ་བྱམས་པ་དང་། སྙིང་ རྗེའི་རྒྱུན་མི་ཆད་པའི་ངང་ལ་གནས་ལ། ཕན་པ་
ཁྱད་པར་ཅན་བསྒྲུབ་པ་དང་། རིག་འཛིན་གྱི་རྩ་བ་ཡིད་མཚན་རྟོག་ལས་སྐྱོབ་པར་བྱེད་པའི་
ཐབས་ ཁྱད་ པར་ ཅན་ དང༌ ལྡན་ ནས། ཉེས་ ལྟུང་ གི་ དྲི་མ་ ཕྲ་མོས་ ཀྱང་ དབེན་ཞིང་། དབང་
བསྐུར་བ་ཕྱིན་ཅི་མ་ལོག་པ་ཐོབ་པའི་བླ་མ་རྣམས་ལ། རྡོ་རྗེ་འཆང་དང་དབྱེར་མི་ཕྱེད་པའི་མོས་
པ་ཁྱད་པར་ཅན་གཞན་གྱིས་དབྲོག་པར་མི་ནུས་པ་མངའ་བ་ལ་སོགས་པནི་ངོ་མཚར་བའི་ལྟས་སོ།
།གཞན་ཡང་འགའ་ཞིག་གི་ལོག་བསྒྲུབ་བྱེད་མི་བྱུང་བ་རྣམས་ལ་ཡང་། ལྷག་པར་ཐུགས་བརྩེ་
བ་ མ་ གཏོགས། གཞན་ དུ་ མི་ སྟོན་ པ་ ཞིག་ ཡོད་ པ་ གང་ གིས་ མངོན་ན། བར་ སྐབས་ ཞིག་
དགོས་མེད་ཀྱི་ཕྲག་དོག་གི་དབང་གིས་ལོག་བསྒྲུབ་ཞིག་བྱུང་སྐབས། འདྲེན་པ་འདིའི་སྙིང་རྗེ་
ཆེན་པོའི་ངང་ལས་མ་གཡོས་པ། ཕ་རོལ་ དགའ་བ་སྐྱེད་པའི་ཐབས་མཛད་ པས། ཁང་ཚན་
ཅིག་གི་དགེ་རྒན་ཞིག་ནི་སྨན་གྲོང་པ་ལ་དགྲ་བྱས་པ་དང༌། གཉེན་བྱས་པ་ལ་ཁྱད་པར་མེད་ཨེ་
འདུག་ལྟོས་དང་ཟེར་བ་སོགས་བྱུང་ཞིང་། གཞན་ཡང་ངོ་མཚར་བའི་རྣམ་ཐར་དུ་མ་ཡོད་མོད།
བཀས་མ་གནང་བས་ཐོ་ཙམ་ལས་མ་བྲིས་སོ། །འཁོར་བའི་ལུས་དགྲ་བསླུ་བྲིད་མཁན་དེས་
འགྲོ་བའི་ཡིད་རབ་འཕྲོགས་གྱུར་པ། །གཏིང་མཐའ་མི་མངོན་ གཡང་སར་ལྷུང་སྟེ་ ཐར་མེད་
གནས་ལ་གཟིགས་ནས་ཀྱང་། །སྲིད་པའི་བདེ་བ་རྩྭ་བཞིན་དོར་ནས་ངེས་འབྱུང་གིས་བསྐུལ་
ཐར་པ་ཡི། །བདེ་བ་གཟིགས་ནས་རང་གཞན་དོན་ཕྱིར་བསྟན་རྩ་སོ་ཐར་ལེགས་བླངས་ནས།
།བསླབ་འོས་རྣམས་ནི་སྲོག་བཞིན་བསྲུང་བའི་ངུར་སྨྲིག་འཛིན་པའི་ཁྱུ་མཆོག་གོ །དེ་ལྟར་སྡོམ་
15

པ་གསུམ་དང་ལྡན་པར་མཛད་ནས། གསུམ་པ་ཐོས་བསམ་སྒོམ་གསུམ་སྤེལ་བའི་རྒྱུད་སྦྱངས་
པའི་ཚུལ་ནི། ཐོག་ མར་ རབ་ཏུ་བྱུང་བའི་མཁན་པོ་དེ་ཉིད་ ཀྱི་དྲུང་དུ། དགེ་ཚུལ་ གྱི་ རགས་
སྡོམ་བཅུ། དེའི་འབྲུ་འགྲེལ་དང་། ཤ་ཆང་གི་ཉེས་དམིགས་ བྱེ་ བྲག་ཏུ་སྟོན་པའི་སྤྲེང་ ཡིག་
སློབ་མ་ལ་ཕན་པ་ལ་སོགས་པ་དུ་མ་དང་། དབུ་མ་ལུགས་ཀྱི་སེམས་བསྐྱེད་ཀྱི་སྡོམས་པ་ནོས་
པ་དེའི་བསླབ་བྱ་ནམ་མཁའི་སྙིང་པོའི་མདོ་ལས་ལོགས་སུ་བཀོད་པ་དང་། བྱང་ཆུབ་ཀྱི་ལྟུང་བ་
བཤགས་པ། དེའི་འདོན་ཐབས་དང་། སེམས་བསྐྱེད་ཀྱི་ཆོ་ག་ ལུང་སྦྱོར་ལ་སོགས་པ་མང་དུ་
གསན། གཞན་ཡང་ལུང་ སིལ་བུ་བ་བཅུ་བདུན་དང་། དེའི་འགྲེལ་བ་མཆིམས་ནམ་མཁའཡ་
གྲགས་ཀྱིས་མཛད་པ་དང༌། ཐེག་པ་ཆེན་པོའི་བློ་སྦྱོང་དོན་བདུན་མ་སོགས་བློ་སྦྱོང་གི་ཁྲིད་སྐོར་
བཞི། ཡིག་ ཆ་ སོགས་ ཆ་ ལག་ ཚང་མ་དང༌། སྐྱེ་མེད་ དོ་ པ་ ཆོས་ཤེའི་ ལུགས་ ཀྱི་ གཅོད་སྐོར་
ཡིག་ཆའི་ལུང་དང་བཅས་པ་སོགས། ཐེག་པ་ཐུན་མོང་བའི་ཆོས་སྣ་བཞི་བཅུ་ལྷག་ཙམ་གསན་
ནས་མཐར་ཕྱིན་པར་མཛད་དོ། །དེ་ལྟར་ཐུན་མོང་བའི་སྡོམ་པས་རྒྱུད་སྦྱངས་ནས། ཐུན་མོང་
མ་ཡིན་པ་རིག་པ་འཛིན་པས་རྒྱུད་སྦྱངས་པ་ལ། རྒྱུད་སྡེ་སྤྱིའི་དགོངས་འགྲེལ་སློབ་དཔོན་ཨ་བྷ་
ཡ་ཀ་རས་བཀྲལ་བའི་རྡོ་རྗེ་ཕྲེང་བ་ཀྲི་ཡ་དང་བཅས་པས་གཙོས་པའི་དཀྱིལ་འཁོར་བཞི་བཅུ་ཞེ་
དགུའི་དབང་བསྐུར་བ་ཕྱིན་ཅི་མ་ལོག་པ་སོ་སོའི་ཡིག་ཆའི་ལུང་དང་བཅས་པ་དང་། བཤད་
བཀའ་ལ་ཀྱེ་རྡོ་རྗེའི་རྒྱུད་གསུམ་ལ་སོགས་པ་བཤད་བཀའ་དུ་མ་དང་། ཁྲིད་ཀྱི་རིམ་པ་ལ།
མདོ་རྒྱུད་ཐམས་ཅད་ཀྱི་སྙིང་པོ་གསུང་ངག་རིན་པོ་ཆེ་ལམ་འབྲས་བུ་དང་བཅས་པ་ལ་སོགས་པ་
ཁྲིད་བཅུ་དྲུག་གིས་ཐོག་དྲངས་པའི་ ཁྲིད་ ཀྱི་སྐོར་ སོ་ སོའི་ ཡིག་ ཆ་དང་བཅས་པ་དུ་མ་དང་།
གཞན་ཡང་རྗེས་གནང་བསྒོམ་ལུང་རིག་གཏད་སོགས་བཅུ་ཕྲག་དུ་མ་དང་། ལུང་ལ་ཆོས་རྒྱལ་
འཕགས་ པའི་བཀའ་འབུམ། རྒྱལ་སྲས་ཐོག་མེད་བཟང་པོ་དཔལ། གོ་རམས་བསྟན་པའི་ཉི་
མ་བསོད་ནམས་ སེང་ གེ་ པ། འཇམ་ པའི་ དབྱངས་ དཀོན་མཆོག་ལྷུན་གྲུབ་རྣམས་ ཀྱི་བཀའ་
འབུམ་ལ་སོགས་པ་ལུང་གི་སྐོར་དཔག་ཏུ་མེད་པ་གྲངས་ལས་འདས་པ་གསན་ཅིང་། ཐམས་
ཅད་ཐོས་ལོ་ཙམ་དུ་མ་བཞག་པར་ཕྲ་མོ་ཙམ་ལ་ཡང་། དོགས་གཅོད་དང་བཅས་པས་ཀུན་ཆུབ་
པར་མཛད་དོ། །དེ་ལྟར་དགུང་ལོ་བཅུ་དྲུག་ནས་ཉི་ཤུ་རྩ་བཞིའི་བར། འདྲེན་པ་འདི་ཉིད་ཀྱི་
ཞབས་ལ་གཙོ་བོར་གཏུགས་ནས་ཐོས་བསམ་གཡེལ་མེད་དུ་མཛད་པ་ཡིན་ནོ། །ཡང་སྔར་གྱི་
བསྙེན་རྫོགས་ ཀྱི་མཁན་པོ་དེ་ཉིད་ཀྱི་དྲུང་དུ། ཐོག་མར་སོ་སོར་ཐར་པའི་མདོ་དང་། འདུལ་
16

བ་མེ་ཏོག་ཕྲེང་རྒྱུད་ལ་སོགས་པ་ཡིག་ཆ་མང་དུ་གསན། སེམས་བསྐྱེད་ལ་ཤིང་རྟའི་སྲོལ་འབྱེད་
གཉིས་ ཀྱི་ སེམས་བསྐྱེད་དང་། དེ་ དག་གི་ཡིག་ཆ་གསར་རྙིང་སོགས་དུ་མ་གསན་ཅིང་། དེ་
ལྟར་ ཐུན་མོང་ བའི་ སྡོམ་ པས་ རྒྱུད་ སྦྱངས་ནས། ཐུན་མོང་ མ་ ཡིན་ པ་ སྔགས་ ཀྱི་ ལམ་དང་།
རྗེས་སུ་འབྲེལ་པ་ལ་དང་པོ་རྒྱུད་སྡེ་བཞི་དང་འབྲེལ་བ་ལ། དང་པོ་རྒྱུད་སྡེ་སྤྱིའི་དགོངས་འགྲེལ་
རྡོར་ཕྲེང་ཀྲི་ཡ་དང་བཅས་པ་ལ་སོགས་པའི་དབང་དགུ་བཅུ་གོ་གྲངས་གསན་ཅིང་། དེ་དག་གི་
ཕྱག་ལེན་ལུང་ལ་སོགས་ པ་ཡོངས་སུ་རྫོགས་པ་དང་། བཤད་བཀའ་ ཀྱེ་རྡོ་རྗེའི་བཤད་རྒྱུད་
དང་། ངན་ སོང་ སྦྱོང་ རྒྱུད་ དང༌། འཇིགས་ བྱེད་ ཀྱི་ རྒྱུད་ ལ་ སོགས་ པའི་ བཤད་ བཀའ་དུ་མ་
གསན་ཅིང་མཐའ་ཆོད་པ་མཛད་དོ། །མན་ངག་གི་སྐོར་ལ་ཐོག་མར་མདོ་རྒྱུད་ཐམས་ཅད་ཀྱི་
དོན་ གྱི་ བཅུད་ཕྱུང་བ། གསུང་ངག་རིན་པོ་ཆེའི་ལམ་གྱི་དམིགས་ཁྲིད་རྒྱས་ པ་ ཆ་ལག་དང་
བཅས་པ། དེའི་ཐུན་མོང་མ་ཡིན་པའི་མགོན་རྐྱང་གི་རྗེས་གནང་ཡན་ཡིག་ཆའི་ལུང་དང་བཅས་
པ། ཡི་གེ་འབྲུ་གཅིག་ཀྱང་མ་ཉམས་པ་ ལན་ གྲངས་དུ་མར་གསན་ཅིང་། དེས་ གཙོས་ པའི་
i
ཁྲིད་སུམ་ཅུ་སོ་བགྲངས་པ་ལ་སོགས་པ་དུ་མ་གསན་ནོ། །རྗེས་གནང་ལ་སྒྲུབ་ཐབས་རྒྱ་མཚོ་
དང༌། བརྒྱ་རྩ་ཟུར་བཀའ་ལ་སོགས་པ་ཉིས་བརྒྱ་བདུན་ཅུ་ལྷག་ཙམ་ལན་མང་དུ་གསན་ནོ།
།ལུང་ ལ་ རྭ་ པོད། གསེར་ པོད། མེ་ འབར་ མ། དམར་ པོ་ སྐོར་ གསུམ་ གྱི་ པོད་ ཆུང་། རྒྱལ་
བ་རྡོ་རྗེ་འཆང་གི་བཀའ་འབུམ་པོད་བཞི་མ་ལ་སོགས་པ་དཔག་ཏུ་མེད་པ་གསན་ནོ། །དེ་ལྟར་
དགུང་ལོ་བཅུ་དྲུག་ནས་སུམ་ཅུ་སོ་ལྔའི་བར་དུ་ཞབས་ལ་འབྲེལ་མེད་དུ་གཏུགས་ཤིང་། སྡོམ་པ་
གསུམ་གྱི་བཀའ་དྲིན་སྩལ་བ་གཙོ་བོར་གྱུར་པའི་ལུགས་གཉིས་ཆར་ནས། སྐུ་དྲིན་ཆེ་བར་རྗེས་
སུ་བཟུང་བས་འདི་ཕྱི་ཀུན་ཏུ་བདེ་སྐྱིད་འབྱུང་བ་ལ། སྤྱིར་བླ་མ་རྣམས་ལ་ཁྱད་མེད་ཀྱང་ལྷག་
པར་འདྲེན་ པ་ འདིའི་སྐུ་དྲིན་དང་ཐུགས་ རྗེ་ ཡིན་ པས། སྐུ་དྲིན་ གང་ གིས་ཀྱང་ཁྱེར་བ་མེད་
གསུངས་སོ། ། ཡང་བསྙེན་རྫོགས་ཀྱི་ལས་སློབ་ཉིད་ཀྱི་དྲུང་དུ་རྡོར་ཕྲེང་ཀྲི་ཡ་དང་བཅས་པ།
སྦྱོང་རྒྱུད་དཀྱིལ་འཁོར་བཅུ་གཉིས་རྣམས་གཙོ་བོར་གྱུར་པའི་བདེ་ཀྱེ་གསང་གསུམ་དང་། བྱ་
སྤྱོད་རྣལ་འབྱོར་རྒྱུད་གསུམ་ལ་སོགས་པའི་དབང་བགྲང་བ་ལས་འདས་པ་དང་། གཙུག་ཏོར་
རྣམ་རྒྱལ། གུར་ཞལ་ལ་སོགས་པའི་རྗེས་གནང་དུ་མ་གསན། གསུང་ངག་རིན་པོ་ཆེའི་ལམ་
འབྲས་བུ་དང་བཅས་པའི་དམིགས་ཁྲིད་རྒྱས་པ་ཆ་ལག་དང་བཅས་པ་ལུང་ཕྲ་མོ་ཚུན་ཡོངས་སུ་
ཚགས་རྫོགས་པར་གསན་ནོ། ། རྒྱུད་འབུམ་དུ་གྲགས་པ་ལ་ཆོས་སྣ་བརྒྱད་ཅུ་གྱ་ལྔ་དང་། ཀྱེ་རྡོ་ རྗེ་

གཙོ་ཆེ་བའི་ཆོས་སྣ་སུམ་ཅུ་སོ་དགུ། བཀའ་གདམས་གཞུང་དྲུག །ཇོ་བོའི་ཆོས་ཆུང་བརྒྱ་རྩ།
བཀའ་ གདམས་ གླེགས་ བམ། ས་ སྐྱེ་ བཀའ་ འབུམ། འདུལ་ བ་ མདོ་ རྩ་། རྒྱ་ ཆེར་ འགྲེལ།
སུམ་བརྒྱ་ པ། འགྲེལ་ པ་འོད་ལྡན། ཀརྨ་ཤ་ཏཾ། བུ་ སྟོན་ གྱི་ལས་ ཆོག་ལ་ སོགས་ པ་ དཔག་
ཏུ་མེད་པ་གསན་ཅིང་། སྤྱིར་ བླ་མ་ གསུམ་པོ་འདི་ལ་དམ་པའི་ཆོས་བསམ་གྱིས་མི་ཁྱབ་པ་
གསན་ནས། གང་གསན་པ་དེ་དག་ཀྱང་ཐོས་ལོ་དང་ལས་སླར་མ་བཞག་པར་འདྲེན་པ་རྣམས་
ལ། ལག་ལེན་ཕྲ་མོ་ཚུན་གང་ལ་གང་དགོས་སོ་སོར་མ་འདྲེས་པའི་དོགས་ཆོད་མཐིལ་ཕྱིན་ཡང་
ཡང་ དུ་ མཛད་ ནས་ ཀུན་ ཆུབ་ པར་ མཛད། འཕྲན་ བུ་ སྙེལ་ དོགས་ ཡོད་ པ་ རྣམས་ ལ་ ཡང་།
སྙལ་ཐོ་འཕྲལ་ལ་མཛད་པ་ལ་སོགས་པ་ཕྱི་ཤོལ་དུ་མ་ཤོར་བའི་བཀའ་དཔག་ཏུ་མེད་པ་དང་།
གཞན་ཡང་དུས་འཁོར་གྱི་ས་རིས་སོ་སོར་ཕྲ་རགས་མ་ལུས་པ་ལ་སྦྱངས་བདར་ནན་ཆེར་གནང་
ནས། ལུགས་ཀྱི་བསྟན་བཅོས་ཐུན་མོང་བ་རྣམས་ལ་སྦྱངས་པ་རགས་རིམ་མཛད་ཅིང་། གཙོ་
བོར་ ནི། དབང་ རྒྱུད། མན་ ངག་ སོགས་ ལ་ བརྩོན་ པ་ ཆེན་ པོས་ ནན་ ཏན་ དུ་ མཛད་ ནས།
ཚིག་དོན་ཐམས་ཅད་ལ་ཕུལ་དུ་ཕྱིན་པས། བསྟན་པའི་དམིགས་རྐྱེན་ལ་ཕན་པ་བསམ་གྱིས་མི་
ཁྱབ་པ་ཡོན་ཏན་བརྗོད་ཀྱིས་མི་ལང་བ་མངའ་བ་རྣམས་ནི། དེང་དུས་ཀྱི་ཤེས་ལྡན་རྣམས་ཀྱི་
ཐུགས་ ལ་ གསལ་ལོ། འདྲེན་པ་དམ་པ་ གསུམ་ལ་མི་ཕྱེད་པའི་དད་ པ་ བརྟན་པོས། སངས་
རྒྱས་དངོས་སུ་གཟིགས་པ་ཁོ་ན་ཡིན་ཞིང་། དེའི་རྒྱུ་མཚན་གྱིས་འདྲེན་པ་རྣམས་ཀྱི་ཐུགས་ཀྱི་
སྲས་མཆོག་དམ་པར་གྱུར་ པ་ཡིན་ཏེ། ཡེ་ཤེས་གཟིགས་པའི་བྱིན་རླབས་རླབས་པོ་ཆེ་ཞུགས་
པའི་ཡོན་ཏན་དུ་མ་བརྙེས་པ་རྣམས་ནི་འཆད་པར་འོས་ཤིང་། བཀའ་གནང་བ་རྣམས་འོག་ཏུ་
རིམ་པས་བརྗོད་དོ། །གཞན་ཡང་བདག་ཅག་གི་འདྲན་པ་འདི་ནི། དམ་པ་གསུམ་ལས་ཆོས་
ཀྱི་བདུད་རྩི་བསམ་གྱིས་མི་ཁྱབ་པ་གསན་མོད་ཀྱང་། སངས་རྒྱས་ཀྱི་བསྟན་པ་དར་བའི་ཕྱིར་
དང༌། སེམས་ཅན་གྱི་རེ་འདོད་ཡོངས་སུ་སྐོང་བའི་ཕྱིར་ཐོས་པ་ལ་ངོམས་པ་དང་། ཐོས་པའི་
ཕྱིར་དཀའ་བ་ལ་སྤྱོད་པ་ལ་སྐྱོ་བ་མི་མངའ་བར། སླར་ཡང་དམ་པ་བཅུ་ཕྲག་ཙམ་བསྟེན་པར་
མཛད་ ནས། དེ་ དག་ ལ། དབང་། རྒྱུད། མན་ ངག །རྗེས་ གནང་། རིག་ གཏད།
ལུང་ལ་སོགས་པ་བགྲང་བ་ལས་འདས་པ་གསན་ཅིང་། མཐིལ་ཕྱིན་པར་མཛད་པ་ལ་སོགས་པ་
བརྗོད་དུ་མེད་མོད་ཡི་གེ་མངས་བས་འཇིགས་ནས་འདིར་རགས་པ་ཙམ་མ་གཏོགས་འབྲི་བར་མ་
ནུས་པས་རྟོག་དཔྱོད་དང་རྣམ་དཔྱོད་དང་ལྡན་པའི་དོན་གཉེར་ཅན་རྣམས་ཀྱིས་གསན་ཡིག་དཔག་

བསམ་ལྗོན་ཤིང་ལས་བལྟ་བར་བྱའོ། །དེ་ལྟར་ཐོས་པས་མཁས་པ་རྣམས་ལ་ཡོངས་སུ་གྲགས་
པའི་ཤེས་བྱའི་གནས་ཕལ་མོ་ཆེ་དག་ཀུན་ཆུབ་པར་མཛད་ནས། དེ་དག་གི་དོན་ཕྱིན་ཅི་མ་ལོག་
པ་ཐུགས་ལ་འཁྲུངས་ཤིང་ཐོས་བསམ་སྒོམ་གསུམ་གང་མཛད་ཀྱང་སྐྱོ་ངལ་དང་དཀའ་ཚེགས་སུ་
མི་ མཛད་ པར་ ཉིན་ མཚན་ དུས་ ཁོར་ ཡུག་ དུ་ ཐོས་ བསམ་ སྤེལ་ མར་ མཛད་ ཅིང་། ཉིན་བར་
གསོལ་བ་མཛད་པའི་དུས་ཀྱང་དལ་བར་མི་བཞུགས་པར་ཐོས་བསམ་དང་དོགས་གཅོད་ཁོ་ན་
མཛད། མཚན་ལ་ཡང་འམ་བུ་ནམ་འཆི་མི་ཤེས་པས་གཉིད་དེ་ཙམ་ལོག་ལོང་མེད་གསུང་གི་
དུས་ཕལ་ཆེར་མནལ་མི་མཛད་པར་ཐོས་བསམ་སྒོམ་གསུམ་རྩེ་གཅིག་ཏུ་མཛད་པས་མན་ལ་ཞག་
གྲངས་དུ་མ་མི་མནང་བའི་རྐྱེན་གྱིས་སྤྱན་གྱི་མཐའ་སྔོན་པོར་འགྲོ་བ་སོགས་འོང་ཀྱང་ཉིན་མོ་འོ་
བརྒྱལ་བའི་རྣམ་པ་དང་སྐུ་ཉོག་པའི་ཚུལ་གཏན་ནས་མི་མངའ་བ་སོགས་ཀུན་གྱིས་མངོན་དུ་གྱུར་
པ་ཡིན་པས་འདི་ནི་ངོ་མཚར་བའི་རྣམ་ཐར་ཅིག་གོ །དེ་དག་གི་དོན་ཇི་ལྟར་ཐུགས་ཉམས་སུ་
བཞེས་པའི་ཚུལ་ནི། དང་པོ་བསླབ་པ་ཚུལ་ཁྲིམས་ཀྱི་བསླབ་པ་རིན་པོ་ཆེ་བསྟན་པའི་རྩ་བ་ཡིན་
པར་དགོངས་ནས། བསླབ་པར་བྱ་བའི་གནས་མཐའ་དག་ལ་བླང་དོར་དམིགས་རྣམས་ཕྱེ་བར་
མཛད་ཅིང་། སྐུ་གསུང་ཐུགས་ཀྱི་དབང་པོ་དུལ་ཞིང་ཞི་བ་ལ་བག་དང་ལྡན་པ་ཁོ་ནས་བཞུགས་
པ་དང་། སྤྱོད་ལམ་མཛེས་ཤིང་ཚུལ་ཁྲིམས་ཀྱི་དྲི་བསུང་ཁྱད་པར་ཅན་དང་ལྡན་ཞིང་། གང་
དུ་བཞུགས་པའི་ས་ཕྱོགས་ཐམས་ཅད་གཙང་ཞིང་ཡིད་དུ་འོང་བ་སོགས་ཀུན་གྱིས་མངོན་དུ་གྱུར་
པའོ། །དེ་ལྟ་བས་ན་བདག་ཉིད་ཆེན་པོ་འདིའི་སྐུ་གསུང་ཐུགས་ཀྱི་ཀུན་ཏུ་སྤྱོད་པ་གང་ལ་ཡང་
ཆོས་དང་འགལ་བ་ལྟར་གནང་བ་འདི་ལྟ་བུ་ཞིག་གོ་སྙམ་པ་སྤུ་ཙམ་ཡང་དྲུང་ན་གནས་པའི་བློ་
གྲོས་ཅན་སུས་ཀྱང་མ་མཐོང་ཞིང་། ཉིད་ཀྱི་གསུང་ལས་ཀྱང་ཁོ་བོ་ལས་དང་པོ་པའི་དང་པོ་པ་
རང་ དུ་ སོང་ བས། ལས་ འབྲས་ ཀྱི་ བླང་ དོར་ ཚུལ་ བཞིན་ དུ་ འགྲུབ་ པ་ དཀའ་ ཡང་། ལས་
འབྲས་ལ་ཡིད་ཆེས་པ་ཙམ་ཡོད་ཅེས་གསུང་བས་ན། རྒྱུ་མཚན་དེས་ན་འཇིག་རྟེན་པའི་ཡང་
དག་པའི་ལྟ་བ་ཞེས་བྱ་བ་ལས་འབྲས་ལ་ཡིད་ཆེས་ནས་རྒྱལ་བ་དགེས་པའི་སྤྱོད་པས་དུས་འདའ་
བ་འདི་ནི་ཕྱིར་མི་ལྡོག་པའི་རྟགས་སུ་བཤད་དེ། སློབ་དཔོན་འཕགས་པ་ལྷ་ལ་སོགས་པ་དུ་
མས་མང་དུ་གསུངས་སོ། །དེར་མ་ཟད་འདྲེན་པ་དམ་པ་འདི་ནི་བདག་པས་གཞན་གཅེས་པར་
འཛིན་པས་ན། སེམས་ཅན་ཐམས་ཅད་ལ་ཐུགས་བརྩེ་བ་ཅན་ཏེ། ཁྱད་པར་དབུལ་འཕོངས་
དང་ མགོན་མེད་ དང་། ནད་ དང་ སྡུག་ བསྔལ་ གྱིས་ གདུང་བ་རྣམས་དང་། འཇིག་རྟེན་འདིའི་

བྱ་བ་ལ་མངོན་པར་འཐས་པས་ཡིད་དྲི་མ་ཅན་དུ་གྱུར་པ་རྣམས་ལ་ལྷག་པར་ཡང་ཐུགས་རྗེ་ཆེན་
པོ་གཡོ་བ་ཞིག་སྟེ་དམན་པར་གྱུར་པའི་སྐྱེ་བོ་དག་ལ་ཟས་གོས་སོགས་སྩོལ་བ་དང་། བྱམས་
པའི་གསུང་གིས་འདི་ཕྱི་ཀུན་དུ་བདེ་ཞིང་སྐྱིད་པ་དང་། མཐར་ཐུག་གི་བྱང་ཆུབ་ལ་འགོད་པའི་
བསྔོ་བ་དང་། སྨོན་ལམ་མཛད་པ་ལ་བརྩོན་པ་ཆེར་མཛད་ལ། གསང་སྔགས་ནང་གི་ཉམས་
ལེན་གྱི་རིམ་པ་དང་ཀུན་སྤྱོད་ཇི་ལྟར་མཛད་པའི་ཚུལ་ནི། དུས་ཀུན་དུ་སྐྱེ་བོ་གཞན་སུ་ལ་ཡང་
གསལ་པོར་བཀའ་སྩོལ་བ་ཞིག་མ་ཡིན་པ་ལ། ཞིབ་ཏུ་ག་ལ་མཆིས། འོན་ཀྱང་ཐུན་མོང་དུ་
གྲགས་ རུང་ ཙམ་ དང་ རང་ གི་ ངོར་ སྣང་བ་ ཙམ་ ཞིག་ བརྗོད་ ན། རྩ་ རྒྱུད་ ལས། གཞན་ གྱིས་
བརྗོད་མིན་སོགས་ཀྱིས་བསྟན་པའི་འཁོར་འདས་དབྱེར་མེད་ཀྱི་ཉམས་ལེན་གྱི་གནད་ཟབ་མོ་དང་
མ་བྲལ་བའི་ངང་ནས། དངོས་གྲུབ་ཐམས་ཅད་ཀྱི་རྩ་བ་ལམ་ཟབ་མོ་བླ་མའི་རྣལ་འབྱོར་གཙོ་
བོར་གྱུར་པའི་མཚན་བཅས་མཚན་མེད་ཀྱི་ཉམས་བཞེས་ཀྱི་རིམ་པ་དུ་མ་ཞིག་ལ་རྟག་ཏུ་བརྩོན་པ་
ཆེར་མཛད་པར་མངོན་ལ། ཁྱད་པར་མཁྱེན་རབ་དང་ཐུགས་རྗེ་ཚད་མེད་པའི་བདག་ཉིད་འདྲེན་
མཆོག་དམ་པ་བཀའ་དྲིན་ཅན་རྩ་བའི་བླ་མ་རྣམ་གསུམ་གྱི་དྲུང་དུ་ལམ་གྱི་སྔོན་འགྲོ་སྣང་བ་
གསུམ་སྔོན་དུ་འགྲོ་བའི་སྒོ་ནས། ཉམས་ལེན་གྱི་དངོས་གཞི་རྒྱུད་གསུམ་གྱི་སྒོ་ནས་བཀྲི་བའི་
ཉམས་ལེན་ཐམས་ཅད་སྐྱེ་ཁྲིད་ཀྱི་ཚུལ་དུ་ལེགས་པར་བསྐྱངས་ཤིང་། དེའི་བསྐྱེད་རིམ་གྱི་བྱ་
བའི་སྐབས་སུ་ཀྱེ་རྡོ་རྗེ་བཞི་འབུམ་གྱི་བསྙེན་པ་བཅུ་ཆའི་སྦྱིན་སྲེག་དང་། གཞན་ཡང་ཡིག་བརྒྱ་
དང་། བདེ་ མཆོག །གསང་ འདུས། གཤེད་ དམར། འཇིགས་ བྱེད། ཀུན་ རིག །མི་
འཁྲུགས་པ། ཚེ་དཔག་མེད། ཨ་ར་པ་ཙ་ན་ལྷ་ལྔ། ཕུར་པ། གུར་མགོན་ལ་སོགས་པ་བཅུ་
ཕྲག་གཅིག་དང༌། ཉག་མ་བརྒྱད་ལྷག་ཙམ་ལ་བསྙེན་པ་མཛད་ཅིང་། ཕལ་ཆེར་ལ་ལན་རེ་མ་
ཡིན་ཡང་ཡང་དུ་གསུང་བསྙེན་དང་། དེ་ དག་ གི་ བཅུ་ ཆའི་ སྦྱིན་སྲེག་ ཞི་ རྒྱས་དབང་དྲག་ལ་
སོགས་པ་མཛད་ཅིང་། སྦྱིན་སྲེག་མ་སོང་བ་རྣམས་ལ་སྔགས་ཀྱི་ཁ་བསྐང་བ་སོགས་མཐིལ་
ཕྱིན་པ་དང་། བསྙེན་པ་སོང་བ་ཕལ་ཆེ་བའི་བདག་བསྐྱེད་སོགས་ཆག་མེད་ཀྱི་རྒྱུན་ཡང་མཛད་
ཅིང༌། གཙོ་ བོར་ རྗེ་ བཙུན་ ས་ སྐྱ་ པའི་ ཆག་ མེད་ བཞིར་ གྲགས་ པ་ དང་། ནཱ་ རོ་ མཁའ་ སྤྱོད།
ལམ་ ཟབ་ནང་མ། བིར་སྲུང་ནང་མ། བླ་མ་རིན་འབྱུང་སོགས་ལ་ནན་ཏན་དུ་མཛད་ཅིང་།
ཀུན་དྲིལ་དུས་རྒྱུན་དུ་ཆག་མེད་ཀྱི་རིགས་མི་གཅིག་པ་བཅུ་དྲུག་ཙམ་རེ་མཛད་དོ། །དེ་ལྟར་
མཛད་ནས་དབུ་སྐྲ་བཞར་ཐེབ་རེ་ལ་ཡང་དབུ་སྐྲ་དཀར་ནག་རེ་མོས་བྱས་འོང་བ་དང༌། ཉམས་
20

བཞེས་ཟབ་མོ་རྣམས་ནན་ཏན་དུ་མཛད་པའི་སྟོབས་ཀྱིས་མུ་མཐའ་མེད་པའི་ཏིང་ངེ་འཛིན་དང་
རྟེན་ཅིང་འབྲེལ་བར་འབྱུང་བའི་སྒོ་དུ་མ་མངོན་དུ་མཛད་པས་རང་བཞིན་གྱི་རྒྱུད་ལ་ཏིང་ངེ་འཛིན་
མ་སྐྱེས་པ་སྐྱེད་ པ་ དང་། བསྐྱེད་པ་བོགས་འབྱིན་པའི་ཐབས་ལ་མཁས་ཤིང་། བགེགས་གློ་
བུར་བ་བྱུང་བ་རྣམས་ལ་ཡང་དབང་བསྐུར་དང་རྗེས་གནང་རེ་ཙམ་གྱིས་མོད་ལ་སེལ་བ་དང་།
ནད་གདོན་ལ་སོགས་པས་ཉེན་པ་རྣམས་ལ་བྱིན་རླབས་དང་ལྗགས་ཆབ་རེ་གནང་བས་ཕན་པར་
འགྱུར་བ་དེ་དངོས་སུ་མཐོང་ངོ༌། །གཞན་ཡང་ཡེ་ཤེས་ཀྱི་འཇུག་ཚུལ་དུ་མ་ལ་དབང་འབྱོར་པ་
ལ་སོགས་པ་ངོ་མཚར་བའི་རྣམ་ཐར་དུ་མ་ཞིག་མངའ་བར་སྣང་ཡང་སྐུ་ཤིན་ཏུ་སྒམ་པས་སུས་ཀྱང་
དངོས་ སུ་ ཞུ་ མི་ ནུས་ཤིང་། ཞུས་ ཀྱང་ གསལ་ པོ་ ཡེ་ མི་ གསུང་། གཞན་ གྱི་ཐུགས་ དམ་ གྱི་
འཆར་སྒོ་འདི་འདྲ་ཡོད་པའི་ལོ་རྒྱུས་ཞུས་ན་ཡང་ཡོད་ཤས་ཆེ། བླ་མ་གོང་མ་རྣམས་ཀྱི་རྣམ་ཐར་
ལ་དཔགས་ན་གང་བྱུང་ལ་ལབ་རྒྱུ་མིན་པ་འདྲ། རང་ལ་ནི་ཉམས་རྟོགས་གང་ཡང་བྱུང་དོགས་
ཀྱང་མེད་དེ་གང་ཡང་མི་འདོག་གསུང་བ་ཞིག་འདུག་པས་འདི་ལ་བསམས་ན་དཔྱོད་ལྡན་རྣམས་
ཡིད་ཤིན་ཏུ་བརྟན་པའི་གནས་སུ་འགྱུར་བའི་མཛད་པ་རྨད་དུ་བྱུང་བ་མངའ་ཞིང་། ངོ་མཚར་
བའི་རྣམ་ པར་ཐར་པ་ཡང་ཡོད་མོད། སྒྲོ་སྐུར་དང་ཕྱོགས་རིས་སུ་སོང་དོགས་ནས་མ་བྲིས།
ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་ཏུ་སྦྱོར། །ཞེས་པ་་འདི་དག་ལ་
དགོངས་ནས། མཚུངས་ བྲལ་ མཚན་ མོའི་ མགོན་པོ་བཅུ་ གསུམ་ ལས། །མང་ཐོས་རྒྱ་མཚོས་
ཐུགས་རྒྱུད་ལེགས་གཏམས་ཤིང་། །འགྲོ་དོན་དཔག་མེད་ཆེ་ལ་རབ་དགོངས་ཏེ། ། རྩེ་གཅིག་
གཡོ་མེད་གནས་པ་ཁྱོད་ཕྱག་འཚལ། །བཞི་པ་འཆད་རྩོད་རྩོམ་པས་བསྟན་པ་སྤེལ་བའི་ཚུལ་
ནི། ཐོག་མར་དགུང་ལོ་ཉི་ཤུ་རྩ་བཞི་ནས་བཟུང་འཆད་རྩོད་རྩོམ་གསུམ་སྤེལ་མར་མཛད་པས་
སྦྱིན་པ་རྣམ་བཞིས་འགྲོ་བ་དཔག་ཏུ་མེད་པ་བདེ་བ་ལ་བཀོད་པའི་ཚུལ་གྱི་རྣམ་པར་ཐར་པ་རགས་
རིམ་རྣམས་སྤེལ་མར་བརྗོད་ནས། དགུང་ལོ་ཉི་ཤུ་རྩ་བཞི་ནས་སུམ་ཅུ་སོ་ལྔའི་བར་ལ་འདྲེན་པ་
འདིས་དམིགས་པ་དང་ཐུགས་རྗེ་ཚད་མེད་པའི་མངའ་བདག་དགེ་སློང་གི་རྟེན་ལ་རིག་པ་འཛིན་
པའི་དངོས་གྲུབ་བརྙེས་པ་རྗེ་བཙུན་དམ་པ་སངས་རྒྱས་སེང་གེ་པ་དང་། ཤེས་རབ་རྒྱལ་མཚན་
པ་གཉིས་ཀྱི་ཞབས་ཟུང་ལ་བརྟེན་བཞིན་པའི་ངང་ལ། སྐལ་པ་དང་འཚམ་པའི་གདུལ་བྱ་མང་
པོ་ལ་ཆོས་ཀྱི་འཁོར་ལོ་རྒྱ་ཆེན་པོ་སོ་སོའི་བློ་དང་འཚམ་པར་བསྐོར་བ་ལ་སོགས་པ་འཆད་རྩོད་
རྩོམ་གསུམ་སྤེལ་མར་མཛད་པ་བཞིན་པའི་ངང་ལ། བའདྲེན་མཆོག་རྩ་བའི་བླ་མ་དམ་པ་སངས་
21

རྒྱས་སེང་གེ་པ་དེ་ཉིད་སྦྲུལ་ལོར་ཐོག་མར་བསྲུང་བའི་ཚུལ་བསྟན་པས་གང་ལ་གང་འོས་ཀྱི་ཆག་
ཕྱི་དང་། སྐུ་ཁྲུས་འབུལ་བ་སོགས་བརྩོན་པ་ཆེན་པོ་མཛད་ནས། སླར་རྟག་འཛིན་ཅན་རྣམས་
དགེ་བ་ལ་བསྐུལ་བ་དང་། ལེ་ལོ་ཅན་རྣམས་བརྩོན་པ་བསྐྱེད་པའི་ཕྱིར་སྦྲུལ་ལོ་ས་ག་ཟླ་བར་
རྒྱལ་བ་ཐམས་ཅད་ཀྱི་བསྟན་པའི་བྱ་ར་བ་རིགས་བརྒྱའི་མགོན་པོ་རྡོ་རྗེ་འཆང་ཆེན་པོ་ཀུན་དགའ་
བཟང་པོའི་དུས་མཆོད་དང་རྗེས་སུ་འབྲེལ་བའི་ཉེར་བདུན་གྱི་ཉིན། རྩ་བའི་བླ་མ་སྐུ་དྲིན་ཅན་
རྡོ་རྗེ་འཆང་སངས་རྒྱས་སེང་གེ་པ་དེ་ཉིད་གཟུགས་སྐུ་ཆོས་དབྱིངས་སུ་བསྡུ་བའི་ཚུལ་བསྟན་པའི་
ཚེ་ སྐུ་གདུང་གི་ཆག་ཕྱི་རྒྱུད་སྡེ་ནས་བཤད་པ་ལྟར་ཚུལ་བཞིན་དུ་བྱེད་པ་དང༌། སྐུ་གདུང་སྐུ་
གཞོགས་སུ་སྒྲུབ་མཆོད་ཀྱི་མགོ་མ་མཛད། ཞེ་དགུ་གྲུབ་ནས་སྐུ་གདུང་ལ་བཅོམ་ལྡན་འདས་ཀྱེ་
རྡོ་ རྗེའི་སྒོ་ནས་སྦྱིན་སྲེག་གི་མེ་མཆོད་འབུལ་བ། གདུང་རུས་ལ་ཁྲུས་གསོལ་ནས་འཇིམ་པའི་
གོང་བུར་བྱས་པ་ལ་རྡོ་རྗེ་འཇིགས་བྱེད། རྣམ་རྒྱལ་ལ་སོགས་སྐུ་པར་རིགས་མི་གཅིག་པ་མང་
པོ་འབུམ་ཕྲག་ལྷག་ཙམ་རྒྱབ་པ་ལ་སོགས་པ་དེ་རྣམས་སྐུ་འདྲ་དང་དངུལ་གདུང་གི་ནང་ན་
བཞུགས། དུས་མཆོད་ཐང་ཀ་སོགས་ལ་རབ་གནས་ལ་སོགས་པའི་ཆག་ཕྱིར་འགྱུར་བའི་བྱ་བ་
རྣམས་ལ་དཀའ་བ་དང་ལེན་བྱས་ནས། རྒྱལ་བའི་གདན་ས་པ་རྗེ་བཙུན་དཀོན་མཆོག་དཔལ་
ལྡན་ པ་ དང་། དྲུང་ཆེན་ ཆོས་ རྒྱལ་ གཉིས་ཀའི་ཆག་ ཕྱི་དང་། རོགས་ རམ་དུ་འགྱུར་བ་བྱས་
ཤིང་། རང་ལ་ཡོད་པའི་དངོས་པོ་གང་ཡོད་རྣམས་ཀྱང་དགོངས་པ་རྫོགས་ཕྱིར་མང་ཇ་བཀོལ་
བ་སོགས་རང་གི་ཁྱེར་ཁར་གང་ལྕོགས་པ་བྱས་པ་ ཡིན་གསུང་། དེ་ནས་ལར་དམ་པ་དེ་ཉིད་
ཞིང་མི་བརྗེ་བའི་ལོ་གཅིག་ཙམ་གྱི་སྔ་རོལ་ནས་ཁྱོད་རང་ང་ལ་ལྟོས་པའི་སྟོད་ཕྱོགས་ཀྱི་དགོན་པ་
འདི་ཚོ་ད་ལོ་ནས་ཁྱེད་རང་གི་བདག་གྱིས་གསུང་པའི་བཀའ་ལུང་ནན་ཆེར་གནང་བ་ཡིན་ནའང་།
དེ་སྐབས་རང་ལར་གླེན་པ་དང་། ཤེས་པ་གདོན་གྱིས་བསླད་ནས་མ་རིག་པ་མ་གཏོགས། ད་
གཟོད་ཞིང་བརྗེ་བའི་ལུང་བསྟན་པར་འདུག་ནའང་། དེ་དུས་ནི་མ་གོ་བར། ད་ལྟ་ནི་ཁྱེད་རང་
གི་སྐུ་དྲིན་ལགས། དེ་ནས་བདག་གང་ཡང་མི་ཤེས་པ་འདིས། མི་ལ་མཐུན་འཇུག་མི་ཤེས་
པས་དགོན་པ་མི་ཟིན་ཞུས་ནས་ཞུ་བ་ནན་གྱིས་ཕུལ་ནས་དགོངས་པ་གྲོལ་ཙམ་བྱུང་། གང་ལྟར་
རང་ལ་ལུགས་གཉིས་ཆར་ནས་སྐུ་དྲིན་ཆེ་བ་ཡིན། དེ་ཡང་རང་གི་བསོད་ནམས་ཀྱིས་མ་དབང་
བ་དང༌། རང་ལ་ཤེས་སྒོ་གང་ ཡང་མེད་ པས། ད་བླ་མ་ཤར་ཁང་ པ་ འདི་ སྐུ་ན་མཐོན་པོར་
སོང་ ནས་ ཅི་ ཙམ་ བཞུགས་ མི་ ཤེས་ པར་ འདུག་ པས། སྤྱིར་ སངས་ རྒྱས་ ཀྱི་ བསྟན་ པ་ དང་།
22

སྒོས་རང་རེའི་བསྟན་པ་འདི་ཡང་ཅི་འགྱུར་མི་ཤེས་པ་འདུག །རང་ལ་གང་གི་ཡང་གདེངས་མེད་
པ་ལ། བླ་ མ་ སྐད་ བྱས་ ཀྱང་ ལུགས་གཉིས་ཆར་ནས་སངས་རྒྱས་ཀྱི་བསྟན་པ་ལ་ནི་ ཕན་པ་
དཀའ། སྙིགས་མའི་དུས་འཇིག་རྟེན་ཟང་ཟིང་གི་ཐབས་སྐྱོང་ཅིག་བྱེད་རྒྱུ་མེད་ན་ཆོས་དང་མི་
མཐུན་པའི་གྲྭ་མང་སྦྱིན་བདག་གི་བསམ་པ་རྫོགས་པའང་དཀའ། དེ་ལྟར་བྱས་ནས་དད་ཅན་
གྱིས་ ཕུལ་བའི་ རྒྱུ་ལོག་འཚོ་ ལ་ བཏང་ ནས་ རྙེད་པས་ རྙེད་པ་བཙལ། འཁོར་དང་ཉེ་དུའི་ངོ་
བསྲུང་ནས་ཆོས་པར་ཡིད་ཆེས་ནས་རང་གཞན་ཀུན་ལོག་པའི་ལམ་ལ་སྦྱོར་གིན་སྡོད་པ་ལས།
ད་རང་ལ་ལྟོ་གོས་ལ་གྱོང་བསྐུར་མ་ཐུབ་ཀྱང་། འཚོ་བ་ངན་འགྲང་ཙམ་འོང་བ་ཡོད་འདུག་པས་
རི་ཁྲོད་དགའ་ལྡན་དུ་ཕྱིན་ནས་ཚེ་དང་སྒྲུབ་པ་མཉམ་ན་ངན་སོང་གི་སྡུག་བསྔལ་མྱོང་མི་དགོས་
ཙམ་ ཨེ་ཐུབ་ལྟ་བསམ། རི་ཁྲོད་དགའ་ ལྡན་ ལ་ འགྲོ་ རྩིས་བྱས་ནས། ཆོས་ རྗེ་གདན་ ས་ པ་
ཆེན་པོའི་དྲུང་དུ་དགོངས་གྲོལ་ཞུས། གཟིམས་ཁང་ཐར་རྩེའི་ཐབ་ཆས་ ཕྱག་དཔེ་རྟེན་མཆོད་
སོགས་རྩིས་ཞིབ་པར་ཕུལ་ནས་ འབྱོན་པར་ཐག་བཅད་ པར་འདུག་ཀྱང་། གདན་ས་པ་ཆེན་
པོས་དེ་ལྟར་མཛད་ན་མི་འོང་། དཔོན་སློབ་ རང་ སྐུ་ཆས་ བླ་བྲང་ནས་འབུལ། ངེད་ལ་ཡང་
རོགས་ རམ་ དགོས། གྲྭ་པ་ ལ་ ཡང་ ཕན་ཆེ་བ་འོང་བས་འདི་རང་དུ་བཞུགས་དགོས་གསུངས་
ནས། དགོངས་ པ་ མ་ གྲོལ་ བ་ དང༌། རྗེ་ ཤར་ ཁང་ པའི་ སྐུ་ གཞོགས་ སུ་ བསླབ་ དོན་ དང་
དགོངས་ གྲོལ་ ཞུ་བར་དགོངས་ནས་ཕེབས་པས། ཞུ་མ་ནུས་པར་སེམས་ཐེ་ཚོམ་གྱི་ངང་ནས་
ཞལ་གྱི་དཀྱིལ་འཁོར་ལ་བལྟ་ཞིང་ལུས་པའི་ངང་ལ་ད་ཁྱེད་རང་ཆུང་ངུ་ནས་དགོན་གནས་འདིར་
སླེབ་པ་ནས་བཟུང་དེ་རིང་ཡན་ལ་ཆོས་དང་འགལ་བའི་སྤྱོད་པ་མ་བྱས་པར་ཐོས་བསམ་ལ་བརྩོན་
པ་ཆེན་པོ་བྱས་པས། བླ་མ་ཡབ་སྲས་གཉིས་པོས་ཀྱང་ཐུགས་ལ་འདོགས་ཤིང་ལུགས་གཉིས་
ཀྱི་སྐུ་དྲིན་ཡང་ཆེ་བ་ཡིན། ཆོས་འཆད་བྱས་ནས་ད་བར་གྲྭ་པ་ལ་ཕན་པ་ཡང་བྱུང་། ངེད་རང་
གིས་ཀྱང་ཆོས་སྔར་ཡང་གང་འཕྲོད་བྱས། ད་དུང་ཡང་གང་འཕྲོད་བྱེད་པས་བློ་ཙབ་ཙོབ་མ་བྱེད་
པར་ངོར་པའི་བསྟན་པ་ལ་གང་དྲག་བྱས། ཐོས་བསམ་དང་འཆད་ཉན་སོགས་ངོར་པའི་བསྟན་
པ་ ལ་ གང་ ཕན་ བྱེད་ དགོས། ངོར་ པ་ ལ་ ཡང་ཁྱེར་དྲག །ཁྱེད་རང་ལ་ ཡང་ བཞུགས་ ས་འདི་
ལས་ ལྷག་ པ་ མེད། ངེད་ ཀྱང་ བསམ་ པ་དེ་ ཀས་རྫོགས། བླ་མ་ཡབ་སྲས་གཉིས་ ཀྱི་སྐུ་དྲིན་
ཡང་དེ་ཀས་ཁྱེར། ད་ལྟའི་ཆོས་རྗེ་གདན་ས་པའི་ཆག་ཕྱི་ཡང་འགྱུར་ཆེ་བ་འོང་བས་དེ་ཀ་ཐུགས་
ལ་ཞོག་གསུང་ པས་ལན་ཞུ་ ཡང་མ་ སྤོབ། ཞལ་གྱི་དཀྱིལ་འཁོར་ཡང་བློས་མ་ཐོང་བར། རྗེ་

ཡབ་སྲས་ཀྱི་བཀའ་མ་ཆོག་པར་ད་ལྟའི་དགོས་མེད་ཀྱི་གཡེང་བ་འདི་བྱེད་གིན་སྡོད་དགོས་པ་བྱུང་
བ་ཡིན་གསུང་པ་ རྗེ་ཉིད་ཀྱི་གསུང་ལས་ཐོས་སོ། །དེ་ལྟར་དཀའ་བ་དང་ལེན་མཛད་མཁས་
པའི་བྱ་བ་རྣམ་གསུམ་གྱིས་གོང་མ་རྣམས་ཀྱི་ཞབས་འདེགས་སུ་བཞུགས་པའི་དགུང་ལོ་སུམ་ཅུ་སོ་
དགུར་ཕེབས་སྐབས། བསྟན་པའི་ཉི་མ་ཐམས་ཅད་མཁྱེད་པ་ཤེས་རབ་རྒྱལ་མཚན་པ་དེ་ཉིད་
བདག་སོགས་འགྲོ་བ་ཡོངས་ཀྱི་བསོད་ནམས་ཀྱིས་མ་དབང་པར། དེའི་སྐུ་གདུང་གི་ཆག་ཕྱི་
སོགས་ཐམས་ཅད་མཁྱེན་པ་སངས་རྒྱས་སེང་གེ་པའི་སྐབས་ལྟར་ཚུལ་བཞིན་དུ་བསྒྲུབས་ནས།
ཉེ་གནས་དཔལ་ལྷུན་པའི་རོགས་རམ་གང་དྲག་མཛད་ཅིང་། དེ་ནས་བཟུང་དིང་སང་གི་བར་དུ་
ཡང་ཁོང་ལ་དུས་ཇ་སྟེང་འོག་བྱུང་ཚེ་གང་ལ་གང་འཚམ་གྱི་མཐུན་འགྱུར་ཕྱག་ནས་གནང་བ་
སོགས་མཛད་དོ། ། དེ་ནས་གང་འཁོད་ལས་མ་གཡོས་བཞིན་པའི་ངང་ལ་གདན་ས་ཆེན་པོ་
དཔལ་ལྡན་ས་སྐྱ་རྩེ་གདོང་རྣམ་པར་རྒྱལ་བ་སོགས་ཕྱོགས་ཀྱི་དད་ཅན་རྣམས་ཀྱི་གནས་སུ་དེ་དག་
གི་ཐུགས་བཞེད་དང་བསམ་པ་དང་བསྟུན་སྐོར་ཙམ་རེ་ཕེབས་པ་མ་གཏོགས་དགོན་གནས་འདི་
ཉིད་རང་དུ་གང་ལ་གང་དགོས་ཀྱི་ཆོས་ཀྱི་དགའ་སྟོན་དུས་རྒྱུན་དུ་སྩོལ་བར་མཛད་བཞིན་པའི་ངང་
ལ། རྒྱལ་ ཚབ་དཀོན་མཆོག་དཔལ་ ལྡན་ པས་ གཙོ་བོར་བཀའ་སྩལ་ ཞིང་། འདུས་ པའི་ དགེ་
འདུན་ཐམས་ཅད་ཐུགས་འདུན་གཅིག་པའི་དབུ་ཆེན་པོ་ཆོས་རྒྱམ་པས་མཛད་ཨེ་ཝཾ་གྱི་གདན་སའི་
ཁུར་བཞེས་ཀྱི་གསོལ་བ་བཏབ་ཚེ། ལར་ཤེས་རྒྱུད་ཀྱི་སྟེང་དུ་གང་གི་ཡང་གཏད་སོ་མེད་བཞིན་
དུ་ཆོས་འཆད་དུ་མིང་བཏགས་ནས་མི་མགོ་བསྐོར་བ་འདིས་ཉེས་པ་ཡིན། ལར་བླ་མའི་བཀའ་
མ་ཆོག་པ་ལ་བརྟེན། རང་ལ་ཡོན་ཏན་གཅིག་ཀྱང་མེད་མོད་ཆོ་ག་ཕྱག་ལེན་རྣམས་རྒྱུད་སྡེ་རང་
རང་གི་ལུགས་མ་འདྲེས་པར་བྱས་ནས་བཤད་ན། དེ་ཀས་བླ་མའི་དགོངས་པ་ཡང་ཨེ་རྫོགས།
སེམས་ཅན་ལ་ཕན་འདོགས་རེ་ཙམ་འོང་རེ་བ་མ་གཏོགས་དགོན་པ་དང་སྡེ་འཛིན་པའི་ནུས་པ་
གཏན་ནས་མེད་ཅིང་། ལུགས་ གཉིས་ ཀྱི་ཡོན་ཏན་གང་ལ་ཡང་མེད་པས། མི་སེམས་འཛིན་
པ་ ཡང་ དཀའ། ཁྱད་པར་ རང་རེའི་གྲྭ་པ་འདི་ཚོ་མགོ་འདོན་པ་ཤིན་ཏུ་དཀའ་བས། དགོན་
པའི་ཤེས་འདོད་ཡང་གཏན་ནས་མེད་ངེས་ཡིན་པས་ངས་མི་འོང་། སྔར་ལུགས་བཞིན་སོ་སོའི་
བློ་དང་བསྟུན་ཆོས་ཚིག་རེ་ཚིག་གཉིས་ཀྱིས་གྲྭ་པ་ལ་ཕན་ཐོགས་ཤིང་རྗེ་བླ་མ་ཁྱེད་རང་གི་ཆག་
ཕྱིར་འགྱུར་ན་དེ་ཀ་བྱེད་པ་མ་གཏོགས། མི་ཐེག་པའི་ཁུར་མི་ཁུར་བའི་དགོངས་གྲོལ་ནན་ཆེན་
མཛད་ཀྱང་དཔོན་སློབ་ཚང་མས་ཐུགས་འདུན་གཅིག་པའི་བཀའ་ནན་ཆེན་པོས་ནན་གྱིས་བཀའ་
24

ལུང་དང་གསོལ་བ་བཏབ་པས་དེ་ཙམ་བཀའ་ལུང་ནན་ཆེན་ལོ་གསུམ་ཨེ་འོང་མི་ལྟ་ཁ་མེད་ཡིན་
གསུངས་ནས་དགུང་ལོ་བཞི་བཅུ་ཞེ་ལྔ་རུ་ཕེབས་པ། ས་མོ་ཡོས་ལོ་ཧོར་ཟླ་ལྔ་པའི་གཟའ་སྐར་
བཟང་པོ་འཛོམ་པའི་དུས་ཁྱད་པར་ཅན། འཇམ་དབྱངས་ཤེས་རབ་རྒྱ་མཚོ་དང་། རྒྱལ་བ་ལྷ་
མཆོག་སེང་གེའི་ཟླ་དུས་ཀྱི་མཆོད་པའི་སྟེང་དུ་དྲུག་པ་རྡོ་རྗེ་འཆང་ཆེན་པོའི་ངོ་བོ་རྗེ་བཙུན་བཟང་
པོའི་ཞབས་ཀྱི་རྒྱལ་ཚབ་ཏུ་དབང་བསྐུར་ཏེ། རྒྱལ་ཚབ་ཆེན་པོ་དཀོན་མཆོག་དཔལ་ལྡན་པས་
གཙོ་མཛད་ཚོགས་པ་ཐམས་ཅད་ཀྱིས་བཀྲ་ཤིས་ཀྱི་མངའ་གསོལ་ཞིང་ལྷ་རྣམས་ཀྱིས་ཀྱང་ནམ་
མཁར་མེ་ཏོག་གི་ཆར་ཕབ་ནས་མངོན་པར་མཆོད་དེ་བསྟན་པའི་བདག་པོ་ཆེན་པོར་མངའ་གསོལ་
བས། ས་ ཕོ་ རྟ་ ལོའི་ སྟོན་ པར་ བསྟན་ པའི་ ཁུར་ བཞེས་ གནང་ནས། དེ་ ནས་ བརྩམས་ སྐལ་
ལྡན་གྱི་གདུལ་བྱ་རྣམས་ལ། དགུན་ཆོས་ལ་གསུང་ངག་རིན་པོ་ཆེ་ལམ་འབྲས་བུ་དང་བཅས་
པའི་གདམས་ངག་ཡོངས་སུ་རྫོགས་པ་དང་། དེ་དག་དང་འབྲེལ་བའི་སེམས་བསྐྱེད། དབང་།
བྱིན་རླབས། མང་ ངག །ལུང་། ལག་ ལེན་ སོགས་ གང་ གི་ རིམ་པ་རྣམས་ ཤིན་ཏུ་ ཞིབ་ཅིང་
རྒྱས་ པར་ གསུང་ཞིང་། དབྱར་ སྟོན་རྣམས་ ཀྱི་རྡོ་ རྗེའི་བཀའ་བབས་བཞི། གཙོ་ཆེ་བའི་ཆོས་
སྣ་སོ་ དགུ་ སོགས་ གང་ ལ་ གང་ འཚམ་ ཀྱི་ ཁྲིད། བྱིན་རླབས། ལུང་། མན་ ངག་ རྣམས་ དུས་
ཆོས་གསུམ་དུ་མ་ཟད་བསེང་སྐབས་ཕྲན་བུ་མ་གཏོགས། ཁོར་ཡུག་ཏུ་ཆོས་ཐུན་མོང་དུས་དྲུག་
རེ་ཙམ་དང༌། ཉུང་ཀྱང་གཉིས་རེ་མ་ཆག་པར་ཆོས་ཀྱི་བྱ་བ་ཆེན་པོ་ཁོར་ཡུག་ཏུ་མཛད་དོ། །
དེ་ནས་ལྕགས་མོ་སྦྲུལ་ལོར་རྩ་བའི་བླ་མ་རྡོ་རྗེ་འཆང་སངས་རྒྱས་སེང་གེ་པའི་ལོ་སྐོར་གྱི་དུས་ཆེན་
ཆེན་མོ་ལ་། རྗེ་ཉིད་ཀྱི་ཕྱག་ན་ཡོད་པའི་ཟང་ཟིང་གི་དངོས་པོ། ཐར་རྩེ་ན་གང་ཡོད་ལྷག་མ་
མ་ལུས་པར་དགེ་འདུན་རྣམས་ལ་མང་ཇ། གྲལ་འགྱེད། མཆོད་ཁང་རྣམས་སུ་མར་མེའི་ཕྲེང་
བ་དཔག་ཏུ་མེད་པ་སྙན་དར་སོགས་དཔེ་བྲལ་མཛད་ནས། བདོག་པའི་དངོས་པོ་མ་ལུས་པ་
མཛད་དོ། །དེ་ནས་ཆུ་ཕོ་རྟ་ལོའི་སྟོན་རྒྱལ་ཚབ་དཀོན་མཆོག་དཔལ་ལྡན་པ་ལ་སླར་གདན་སའི་
ཁུར་ཕུལ་ནས། ལོ་དེའི་ཟླ་བ་བཅུ་པའི་གཞུག་ནས། ཤིང་ཕོ་སྤྲེལ་ལོའི་ནག་པ་ཟླ་བའི་བར་
སྐུ་མཚམས་ཤིན་ཏུ་དམ་པའི་ངང་ནས་མཚན་བཅས་མཚན་མེད་ཀྱི་ཉམས་བཞེས་ཏིང་ངེ་འཛིན་
ལས་མ་གཡོས་ པར་ བཞུགས་ཤིང་། སྔ་སོར་སྦྲུལ་ལོར་ སྤོང་དག་མཛད་པ་ནས་བཟུང་། དེ་
བར་ལ་བྱུང་བའི་དངོས་པོ་ཕྲན་བུ་གང་ཡོད་རྣམས་ཀྱང་། མཆོད་ཆ་དང་སྐུ་གསུང་ཐུགས་ཀྱི་རྟེན་
ཕྲན་ཚེགས་མ་ གཏོགས། ཐ་ན་ན་བཟའ་ཚུན་མ་ལུས་པ་སྐུ་རིམ་དུ་བཏང་། མདོར་ན་རྗེ་ཉིད་
25

ལ་འབུལ་མི་བྱུང་བའི་དངོས་པོ་རྣམས་ལོག་འཚོར་མ་སོང་བ་མཛད་དོ། །དེ་ནས་ཧོ་ཟླ་གསུམ་
པའི་དཀར་ཕྱོགས་ལ་སྐུ་མཚམས་གྲོལ་ནས། འདིར་བཞུགས་ཀྱི་དགེ་འདུན་རྣམས་ལ་དཔལ་
དུས་ཀྱི་འཁོར་ལོ་ལ་སོགས་པ་དམ་པའི་ཆོས་ཀྱི་དགའ་སྟོན་རྒྱ་ཆེན་པོ་གནང་ནས། ཕྱོགས་ཀྱི་
སྦྱིན་བདག་དད་པ་ཅན་རྣམས་ཀྱི་རེ་བ་བསྐང་བ་ལ་སྐོར་ཙམ་རེ་ཕེབས་ཅིང་། ལྷག་པར་སྤྲེལ་
ལོར་དཔལ་ལྡན་བླ་མ་དམ་པའི་ཉེ་གནས་ཀྱི་བརྒྱུད་པ་རྒྱ་ཚོ་སྡེ་པ་ཡབ་སྲས་ཀྱིས་གཙོ་མཛད་སྐལ་
ལྡན་རྣམས་ལ་གསུང་ངག་རིན་པོ་ཆེ་ལམ་འབྲས་བུ་དང་ བཅས་ པའི་ཁྲིད་དམིགས་ རྒྱས་པ།
ཡིག་ མའི་ ལུང་ དང་ བཅས་ པ་ རྩོལ་ བར་ མཛད་ཅིང་། དེ་ནས་རྩེ་ གདོང་། རྫོང་ ཁ། པ་རྣམ།
ཚོང་འདུས་སོགས་བརྒྱུད་ནས་རིམ་པས་བླ་མའི་གདན་སར་ཆག་ཕེབས་ཏེ། སླར་དུས་ཕལ་ཆེར་
དགོན་གནས་འདི་ཉིད་དུ་བཞུགས་ནས་མཁས་པའི་བྱ་བ་རྣམ་གསུམ་གྱིས་དུས་འདའ་བར་མཛད་
ཅིང་། དེ་ལ་ ཡང་ སོས་ དལ་ སྐྱིད་བཅོས་ལ་ མི་བཞུགས་ པར། དུས་ཉིན་མཚན་ཁོར་ཡུག་ཏུ་
འཆད་རྩོད་རྩོམ་པས་དུས་འདའ་བ་ནི་ཀུན་གྱི་ཐུགས་ལ་གསལ་ཞིང་། དེའི་ངང་ལ་མེ་ཕོ་སྟག་
ལོར་རྒྱལ་ཚབ་དམ་པ་དཀོན་མཆོག་དཔལ་ལྡན་པ་སྐུ་བསྙེར་ནས། དེའི་དབྱར་ཆོས་ལ་ཀྱེ་རྡོ་རྗེ་
རྩ་བའི་རྒྱུད་མཐའ་དྲུག་ཚུལ་བཞིའི་བཤད་བཀའ་རྒྱས་པར་གནང་། དེའི་ངང་ནས་རྒྱལ་ཚབ་
དམ་པ་དེ་ཉིད་སྐུ་ཞི་བར་ གཤེགས་ པ་དང་། དེའི་ སྐུ་ གདུང་ གི་ བྱ་བ་གང་ དགོས་ ཡོངས་སུ་
རྫོགས་པར་མཛད་ཅིང་སྟོན་ཆོས་ཀྱང་གནང་། དེ་ནས་སླར་ཡང་འདུས་པའི་དགེ་འདུན་རྣམས་
ཀྱི་དབུ་ཆེན་པོ་ཆོས་རྒྱམ་པ་དང་། ཆོས་རྗེ་མུས་ཆེན་དང༌། རྒྱ་ཚོ་བླ་ཆེན་སྐུ་སྐྱེ་ལ་སོགས་པས་
མཛད་ནས། སླར་དགོན་པའི་འགན་བཞེས་ཀྱི་གསོལ་བ་རྩེ་གཅིག་ཏུ་བཏབ་པས་ཞུ་བ་འགྲུབ་
དཀའ་སེ་བ་ཅིག་ལ་རྟ་ལོ་སྟོན་ཆོས་མ་གྲོལ་བར་གང་འོང་བལྟའོ། །དེ་ནས་མི་འོང་གསུངས་དེ་
བར་ཞལ་བཞེས་གནང་ནས་དགོན་པའི་ཁུར་བཞེས་གནང་བ་ཡིན་ཅིང་། དེ་ནས་ལོ་གཅིག་
ཙམ་ བར་ ལ་ སྔ་མའི་འགྲོས་ ཀྱི་ གཤིས་ནས། སྔ་སོར་དུས་ ཇ་ ཆག་ པ་རྣམས་ སོབ་ པ། མར་
ནས་ཇམ་གསུམ་གྱི་བུན་ཟུག་རྣམས་སོབ་པ་སོགས་ཀྱི་དཀའ་ཙམ་བྱུང་ནའང་། སྤྱིར་དམ་པ་
འདི་ཉིད་སྐུ་སྐྱེ་བ་དཔག་ཏུ་མེད་པ་ནས་སྦྱིན་པ་ལ་གོམས་པའི་བསོད་ནམས་ཀྱི་འབྲས་བུ་དང་།
ལྷག་ པར་ བླ་མ་གོང་མ་རྣམས་ཀྱི་ཐུགས་ རྗེ་ དང་ བྱིན་རླབས་ཕུལ་དུ་ ཕྱིན་པ་བཞུགས་ཤིང་།
མཁས་བཙུན་བཟང་གསུམ་གྱི་ཡོན་ཏན་ལ་དབང་འབྱོར་པས་རང་གཞན་ཐམས་ཅད་རྣམ་པར་
གྲོལ་བའི་བདེ་བ་ལ་འགོད་པར་མཛད་པའི་སྙན་པའི་དྲི་བསུང་ཕྱོགས་ཀུན་ཏུ་ཁྱབ་པར་གྱུར་ཏེ།

འཛམ་གླིང་བྱང་ཕྱོགས་ ཀྱི་སྐྱེ་དགུ་མང་པོའི་གཙུག་གི་ནོར་བུ་ལ་གཏུགས་ཤིང་། འབྱོར་པའི་
ཁྱད་པར་བསམ་གྱིས་མི་ཁྱབ་པས་མཆོད་པ་ལ་བརྟེན་ནས་ཟང་ཟིང་གི་ལོངས་སྤྱོད་རྫོགས་ལྡན་གྱི་
སྤྲིན་བཞིན་དུ་འདུས་ཤིང་། དེ་ལྟར་གྱུར་ཀྱང་དྲེགས་པ་དང་རྒྱགས་པ་དང་མངོན་ཞེན་ཅུང་ཟད་
ཀྱང་མི་མངའ་ཞིང་། སྔར་ གྱི་དུས་ མཆོད་ དང་ དཀར་ མི་ སོགས་ ཆག་ པ་རྣམས་གསོ་བ། རྗེ་
བདེ་བར་གཤེགས་པའི་ནང་རྟེན། རྗེ་དེ་ཉིད་ཀྱི་སྐུ་འདྲ་ལམ་འབྲས་བླ་བརྒྱུད་ཁ་བསྐང་མདའ་
ཚད་ལྷག་ཙམ་དང་། ལམ་ཟབ་ཁ་སྐོང་མཐོ་གང་བ་ཅིག་དང་། དུས་ཇའི་སྟེང་དུ་འགྲེམ་པའི་
ཞལ་ ཐང་ ཐོག་ ཚད་ མ་ བཞེངས་ པ་ དང་། དཔལ་ ལྡན་ ས་ སྐྱ། ཨེ་ཝཾ་ སོགས་ གཙང་ སྟོད་ ཀྱི་
དགོན་པ་སོ་སོར་དགོངས་པ་རྫོགས་ཐབས་མང་ཇ་སྤྱི་འགྱེད་སོགས་གནང་བ། རྒྱུན་ཇ་འཛུག་
པ་སོགས་མཛད་ཅིང་། བསྟན་པ་དང་སེམས་ཅན་ གྱི་དོན་དུ་ཡོངས་སུ་བསྔོ་བ་དང་། མཐའ་
ན་བསྔོ་རྟེན་རྣམས་ཆོས་ཡོན་ལ་དར་ཁ་ གང་ལས་མ་བྱུང་ཀྱང་། དྲུང་ཆེར་རང་ལ་གནང་ནས་
རང་དོན་དུ་ཏིལ་འབྲུ་ཙམ་ཡང་མི་འཛིན་པ། རབ་ཏུ་བྱུང་བའི་དངོས་པོ་ཁྱིམ་པ་རྣམས་ཀྱི་སེམས་
འཛིན་པ་ལ་སོགས་པ་ལོག་འཚོ་དང་མ་དག་པའི་སྦྱིན་པས་རང་གཞན་ཐམས་ཅད་ཉེས་དམིགས་
ཆེན་པོ་ལ་སྦྱོར་བའི་མི་དགེ་བའི་བཤེས་གཉེན་གྱི་སྤྱོད་པ་ཐམས་ཅད་རྒྱང་རིང་དུ་བྱས་ནས།
དད་ཅན་གྱིས་ཕུལ་བ་རྣམས་ཆུད་མི་ཟ་ཞིང་། ལག་ལེན་བྱེད་པ་རྣམས་ལ་ཉེས་པར་མི་འགྱུར་
བའི་དམ་གཉེར་ཆེན་པོ་མཛད་ནས། ཆོས་དང་མཐུན་པའི་ཞལ་བཀོད་ཀྱིས་འདི་དང་ཕྱི་མའི་
ཕན་བདེ་རྒྱ་ཆེན་པོ་ལ་སྦྱོར་བར་མཛད་དོ། །ཞལ་བཞེས་ལྟར་ལོ་བཞི་པོ་དེ་ལ་སྔ་དུས་གདན་ས་
མཛད་སྐབས་ལྟར་སྦྱིན་པ་རྣམ་བཞིས་གདུལ་བྱ་རྣམས་ཀྱི་དད་པ་དང་བློ་གྲོས་ཀྱི་དབང་པོ་ཡོངས་
སུ་རྒྱས་པར་མཛད་པ་ཡིན་ནོ། །དེ་ནས་ཤིང་ཕོ་རྟའི་ལོ་འབུལ་སྡུད་པ་རྣམས་ཀྱི་འབུལ་བ་བསྔོ་
ཡིག་སོགས་བཞེས་ནས་བསྔོ་བ་སྨོན་ལམ་ སོགས་རྒྱས་པར་མཛད་ནས་ཁང་རྣམས་དང་། དེ་
སྐབས་ཀྱི་གྲྭ་པ་གསར་པ་དང་བཅས་པ་ལ་གང་ལ་གང་དགོས་ཀྱི་ཆོས་སོགས་ཀྱང་མཛད་ནས།
ཧོར་ཟླ་བཅུ་གཉིས་པའི་ཚེས་བཅོ་ལྔ་ལ་སྐུ་མཚམས་བསྡམས་ནས། སྤྲོ་ལོ་ཧོར་ཟླ་བརྒྱད་པའི་
ཡར་ཚེས་པར་སྐུ་མཚམས་ཤིན་ཏུ་དམ་པར་མཛད་ནས་བཞུགས་ཤིང་། ལྷག་པར་ཤིང་མོ་ལུག་
ལོ་དབྱུག་པ་ཟླ་བའི་ཉེར་གསུམ་ནས་གནམ་གང་གི་བར་ལ་དམ་ཚིག་གི་རིལ་བུའི་ཆོ་ག་ཚུལ་
བཞིན་དུ་གཅིག་བསྒྲུབ་གནང་ནས་འགྲུབ་ཀྱང་ཤིན་ཏུ་ཆེ་བ་དང་། དྲི་བསུང་ཡང་ཕྱོགས་མཐར་
ཁྱབ་ཅིང་ཤིན་ཏུ་ཆེ་བས། དེ་ལ་རི་དགས་མང་པོ་འཁོར་བ་དང་། གཅན་གཟན་ཛམྦུ་ཀ་ཐར་
27

རྩེའི་ཆུ་ལེན་སར་ འཛེམ་མེད་འཁོར་བ་སོགས་བྱུང་བ་ནི་གཞན་རྣམས་ཀྱིས་མངོན་དུ་གྱུར་ཏེ།
ཡང་སྔ་སོར་མེ་ཕོ་སྟག་ལོ་ཆོ་འཕྲུལ་ཟླ་བ་ལ་དམ་རྫས་ཅིག་སྒྲུབ་པ་གནང་དུས་ཀྱང་དེ་ལྟར་གྱུར་
ཅིང་། སྔོན་རྟིང་གཉིས་ཆར་ལ་ནམ་མཁའ་ལ་འཇའ་འོད་ཀྱི་གུར་ཕུབ་པ་དང་། ལྷའི་མེ་ཏོག་
གི་ཆར་ཕབ་པ་དང་། ཛམྦུ་ཀ་འཁོར་བ་སོགས་དེ་དུས་ཀྱི་དགོན་བཞུགས་ཕལ་ཆེར་གྱིས་མངོན་
དུ་གྱུར་པ་ནི་ཀུན་གྱི་ཐུགས་ལ་གསལ་བས་ཞུ་མི་དགོས་སོ། །སྐུ་མཚམས་མ་བསྡམས་གོང་དུ་
གདན་ས་བཀོད་ཐུབ་ལ་རེ་དགོངས་པ་འདུག་ཀྱང་། དགེ་འདུན་རྣམས་ཀྱི་དགོངས་པ་ལ་ད་དུང་
གསོལ་ བ་ རྩེ་ གཅིག་ བཏབ་ན། ལོ་ གཅིག་ སྐུ་ མཚམས་ ཀྱི་ རིང་ ལ་ ཆོས་ འཆད་ ཅིག་ བསྐོས།
སླར་སྐུ་མཚམས་གྲོལ་ནས་སྐུ་ཚེ་ནམ་རིང་ཙམ། ཐ་ན་ཡང་ལོ་བཅུ་སྐོར་ཅིག་ཁུར་བཞེས་གནང་
ལ་ རེ་བའི་དགེ་འདུན་ཚོགས་པ་བླ་མ་དཔོན་སློབ་དྲུང་ཆེན། ཐུབ་བསྟན་རྣམ་རྒྱལ། འབྲས་
ཡུལ་སྐྱེད་ཚལ་རྣམས་ཀྱི་མི་སྣ་དང་བཅས་པས་ནན་ཆེར་ཡང་ཡང་གསོལ་བ་བཏབ་ཀྱང་། གྲྭ་པ་
བསམ་མེད་ གཅིག་ གཉིས་ ཞིག་ གི་ དགོས་མེད་ ཀྱི་སྡེབས་ བྱས་པའི་ རྐྱེན་བྱས། གསོལ་བ་མ་
ཐེབས་པར། བདག་པོ་ཤར་བའི་ཞལ་ངོ་བྱམས་པ་ཀུན་དགའ་བཀྲ་ཤིས་པ་ལ་གདན་སའི་ཁུར་
འབོགས་ པ་སོགས་ཀྱིས་ ཞལ་བཀོད་མཐིལ་ཕྱིན་སྐུ་མཚམས་ཀྱི་ངང་ནས་གནང་ངོ༌། །དེ་ལྟར་
ཟླ་བ་ཉི་ཤུ་རྩ་གཅིག་གི་བར་ལ་སྔར་སྨོས་ཀྱི་གསུང་བསྙེན་གང་སོང་བ་རྣམས་འགའ་རེ་ལ་གསུང་
བསྙེན་བསྐྱར་མ་མཛད། ལ་ རིགས་ལ་ཁ་གསོ་མཛད་པ་སོགས་མཚན་བཅས་མཚན་མེད་ཀྱི་
ངང་ལ་སྐད་ཅིག་ཀྱང་གཡེལ་བ་མེད་པར་བཞུགས་པ་དང་། ཟང་ཟིང་གི་དངོས་པོ་གང་ཡོད་
རྣམས་ ཀྱང་ལོག་འཚོར་མི་བཏང་བ་དང༌། ལྟོས་བཅས་རྣམས་ལ་འདི་ཕྱི་གཉིས་ སུ་ ཕན་བདེ་
འབྱུང་ བར་ བྱ་ བའི་ ཕྱིར། གདན་ ས་ ཆེན་ པོ་ དཔལ་ ལྡན་ ས་ སྐྱ། བྱང་ ངམ་ རིངས། བྱ་རྒོད་
གཤོངས། ཐུབ་ བསྟན་ རྣམ་རྒྱལ། གྲྭ་ ཚང་ ཆེན་མོ། །འབྲས་ ཡུལ་ སྐྱེད་ ཚལ་ རྣམས་ སུ་ མང་
ཇ་དང་། དགོན་ གནས་འདི་ཉིད་དུ་མང་ ཇ་ ཉི་ཤུ་ རྩ་ བགྲང་དང་། གྲལ་འགྱེད་ཐེབས་ཉི་ཤུ་
ཙམ་གནང་བས་རྣམ་དཀར་གྱི་མཛད་པ་མཐའ་ཡས་པར་གྱུར་ཏེ། གཞན་ཡང་བདག་ཉིད་ཆེན་
པོ་འདི་ནི་སྐྱེ་བ་དུ་མར་གོམས་པའི་ཤུགས་ཀྱིས་ཐོག་མར་འཆད་ཉན་མཛད་པ་ནས་དིང་སང་གི་
བར་ལ་འཆད་རྩོད་རྩོམ་གསུམ་གྱིས་ཉིན་མཚན་དུས་འདའ་བ་ནི་ཡོངས་ལ་གྲགས་མོད། དེར་
མ་ཟད་དངོས་པོ་རྣམས་ཀྱང་ནམ་མང་ཙམ་བྱུང་ན་རང་རེ་ལ་ཕ་མ་གསོ་དགོས་ནི་མེདབབ་། བཙུན་
པའི་ནོར་ཟེར་ལོག་འཚོར་མ་སོང་བ་དང་རྗེས་སུ་མ་ལུས་པ་ཅིག་དགོས་པ་ཡིན་གསུངས་ནས་དུས་
28

རྒྱུན་དུ་མང་ ཛ་ དང་། འགྱེད་བཏང་བ་དང་། རྡོ་ རྗེ་ ཕྲེང་ བ་ ཀྲྀ་ཡི་ཁ་བསྐང་དང་བཅས་པའི་
དཀྱིལ་འཁོར་བཞི་བཅུ་ཞེ་ལྔས་གཙོ་བའི་དཀྱིལ་ཐང་མང་པོ་དང་། བླ་མ་གསུམ་གྱི་སྐུ་འདྲ་ལ་
སོགས་པའི་བླ་མ་ཡི་དམ་གྱི་རྟེན་མང་པོ་བཞེངས་ནས་དེ་དག་ལ་གཟུངས་གཞུག་དང་རབ་གནས་
ཀྱི་དཔལ་འབར་བར་མཛད་ཅིང་། གཞན་ཡང་དཔལ་ལྡན་ས་སྐྱ་ཨེ་ཝཾ་སོགས་ཀྱི་མཆོད་ཁང་
རྣམས་སུ་མར་མེ་དང་། སྙན་དར་སོགས་དཔག་ཏུ་མེད་པ་ཡང་ཡང་འབུལ་བ། ཕྱོགས་མཐའི་
བསོད་སྙོམས་པ་སུ་བྱུང་ཡང་མང་ཇ་གདན་བཞེས་གནང་བ་སོགས་མདོར་ན་གོང་དུ་སྨོས་པའི་
ཚུལ་དེ་ཉིད་ཀྱི་མཛད་པ་བཟང་པོས་དུས་འདའ་བའོ། །ཡང་སེམས་ཅན་ཚེ་འདས་རྣམས་ཀྱི་
བྱང་བུ་ལ་སོགས་པ་རྣམས་ལ་ཡང་སླ་ཆོས་དང་ཕྱི་བཤོལ་མི་གནང་བར་ཆོ་ག་ཀུན་རིག་མི་
འཁྲུགས་པ་གང་ལ་བརྟེན་པ་གནང་ཡང་ལྷག་ཆད་མེད་པར་རྗེས་སུ་བཟུང་ནས་ཚ་ཚ་རབ་གནས་
ཚུན་ མཐར་ ཕྱིན་ པར་ མཛད་ ཅིང་། གཙོ་ བོར་ ནི། དབང་། རྒྱུད། མན་ ངག །རྗེས་
གནང་། རིག་ གཏད། སྒོམ་ ལུང་ སོགས་ མཛད་ པའི་ ཚུལ་ ལ། རྒྱས་ པར་ ནི་ བརྗོད་ པར་ ག་
ལ་ལྡང་། རག་པ་ཙམ་ཞིག་བརྗོད་ན། ཐོག་མར་དབང་བསྐུར་བ་ལ་དུས་ཀྱི་འཁོར་ལོ་དང་།
རྒྱུད་སྡེ་སྤྱིའི་དགོངས་འགྲེལ་སློབ་དཔོན་ཆེན་པོ་ཨ་བྷ་ཡཱ་ཀ་རས་བཀྲལ་བའི་དཀྱིལ་འཁོར་བཞི་
བཅུ་ཞེ་གཉིས། དེའི་ཁ་བསྐང་པཎྜི་ཏ་འགྲོ་བའི་མེ་ལོང་གིས་བཀྲལ་བའི་དགེ་ལེགས་སུ་བྱེད་
པའི་ དཀྱིལ་ འཁོར་ གསུམ་ སྟེ་ བཞི་ བཅུ་ ཞེ་ ལྔའི་ དབང་ དང༌། བདེ་ དགེས་ གསང་ གསུམ་ ལ་
སོགས་ པ་ དང་། དམར་ ནག་ འཇིགས་ གསུམ་ ལ་ སོགས་ པ་ དང་། དཀྱིལ་འཁོར་ བཅུ་གཉིས་
ལ་ སོགས་པའི་རྣལ་འབྱོར་རྒྱུད་དང་། བྱ་སྤྱོད་ལ་སོགས་པ་དཀྱིལ་འཁོར་བརྒྱ་ལྷག་ཙམ་གྱི་
དབང་ཕྱིན་ཅི་མ་ལོག་པ་ཕྱག་ལེན་ཕྲ་མོ་ཚུན་ཆད་ཀྱང་མ་འདྲེས་པར། དམ་པ་གོང་མ་རྣམས་ཀྱི་
ཕྱག་ལེན་གྱིས་བརྒྱན་ནས་རེ་རེ་ཡང་ལན་གྲངས་དུ་མའི་བར་དུ་གནང་ངོ་། །རྒྱུད་ལ་ཀྱེ་རྡོ་རྗེའི་
རྒྱུད་ གསུམ་ དང་། ངན་ སོང་ སྦྱོང་ རྒྱུད། རྡོ་ རྗེ་ འཇིགས་ བྱེད་ ཀྱི་ རྒྱུད་ ལ་ སོགས་ པ་ བཤད་
བཀའ་དུ་མ་གནང་ངོ༌། །མན་ངག་ ལ་ གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་
དམིགས་ཁྲིད་རྒྱས་པ་ཆ་ལག་དང་བཅས་པས་གཙོ་བྱས་པའི་ལམ་སྦས་བཤད་གཉིས་བདེ་མཆོག་
ནག་ པོ་ རིམ་ བཞི། རྩ་ དབུ་ མ། བདེ་ མཆོག་ དཀར་ པོ། དེའི་ ཚེ་ ཁྲིད། མགོན་ པོའི་ ནང་
ཁྲིད་འཇམ་རྩུབ་ཞེས་པ། རྭ་རྩེ་སེམས་འཛིན། གྲུབ་རྒྱལ་མའི་ཚེ་ཁྲིད་ལ་སོགས་པའི་ཁྲིད་ཀྱི་
སྐོར་གསན་ པ་ ཕལ་ཆེར་རྣམས་ ཡང་ ཡང་ དུ་ གནང་ ངོ༌། །རྗེས་གནང་ སྒོམ་ ལུང་ རིག་གཏད་
20

སོགས་ཀྱི་ཐོག་མར་སྒྲུབ་ཐབས་རྒྱ་མཚོ་བརྒྱ་རྩ་གཉིས་ཀྱིས་གཙོས་པའི་རྗེས་གནང་གི་སྐོར་གསན་
ཡིག་ནང་བཞིན་དང་། ཁྱུང་ཁྲ་ལ་ སོགས་པའི་སྒོམ་ལུང་དང་འཇམ་དཔལ་ཡེ་ཤེས་ཡོན་ཏན་
བཟང་པོའི་རིག་གཏད་ལ་སོགས་པ་དང་། བྱིན་རླབས་ལ་རྗེ་བཙུན་རྡོ་རྗེ་བདག་མེད་མའི་བྱིན་
རླབས་ལ་སོགས་པའི་དཔལ་བསམ་ལྗོན་ཤིང་ནང་བཞིན་ཕལ་ཆེར་ལན་གྲངས་མང་དུ་གནང་ངོ༌།
། ལུང་ལ་གསང་སྔགས་ ཀྱི་ རྒྱུད་འབུམ་དང་། ས་སྐྱ་བཀའ་འབུམ་དང་། ཨེ་ཝཾ་ པའི་མཁན་
བརྒྱུད་བཀའ་འབུམ་དང་། གློ་བོ་མཁན་ཆེན་པའི་བཀའ་འབུམ་དང་། བུ་སྟོན་རིན་པོ་ཆེའི་
བཀའ་ འབུམ་ རགས་ རིམ་ སོགས་ དང་། ར་ པོད་ དང་ དཔལ་ འཛིན་ གྱི་ པོ་ ཏི་ ཆེ་ ཆུང་ དང་།
མགོན་པོ་ཆེ་ཆུང་གི་ གསེར་ པོད་དང་། མེ་འབར་མ། ལམ་འབྲས་གླེགས་བམ་པོ་ཏི་དམར་
ཆུང་། དཔལ་ ལྡན་ བླ་ མའི་ པོད་ནག་མ། བཀའ་ གདམས་ གླེགས་ བམ། ཇོ་ བོའི་ ཆོས་ ཆུང་
བརྒྱ་ རྩ། ལུང་ སིལ་ བུ་ བ་ བཅུ་ བདུན། །བཀའ་གདམས་ གཞུང་ དྲུག་ སངས་ རྒྱས་ ཀྱི་ བསྟོད་
ཚོགས། གསོ་བ་རིག་པའི་རྒྱུད། བསྟན་བཅོས་མན་ངག་རྣམས་ཀྱི་ལུང་ལ་སོགས་པ་ལུང་གི་
སྐོར་ཡང་གསན་ཡིག་ནང་བཞིན་ཕལ་ཆེར་གནང་སྟེ་གདུལ་བྱ་རྣམས་ཀྱི་ཤེས་རྒྱུད་བྱང་ཆུབ་ཀྱི་
སེམས་ཀྱི་མྱུ་གུ་དང་ལྡན་པར་མཛད་ལ། བསྟན་པའི་རྩ་བ་རབ་བྱུང་བསྙེན་རྫོགས་སྡོམ་པ་དོན་
དུ་གཉེར་བ་དཔག་ཏུ་མེད་པ་བྱུང་བ་རྣམས་ལ་ཡང་། བསྟན་པ་དང་སེམས་ཅན་གྱི་དོན་འབའ་
ཞིག་ཐུགས་ལ་བཞག་སྟེ་ཆོ་ག་སླ་ཆོས་ལ་སོགས་པ་གཏན་ནས་མི་མཛད་པར་བཅའ་བ་དམ་པོ་
དང་བཅས་པའི་སྒོ་ནས་ཐུགས་བྲེལ་ཅི་བྱུང་ཡང་། འཇིག་རྟེན་གྱི་བྱ་བ་རྣམས་བསྐྱུར་ནས་ཆོས་
ཕྱིར་ཐུགས་ལ་སྐྱོ་ངལ་མེད་པ་བརྩོན་པ་ཆེར་མཛད་པ་འདི་ནི་མཁས་པ་བློ་གྲོས་ཅན་རྣམས་ཀྱིས་
བསྔགས་ པར་ འོས་ པའི་ རྨད་དུ་ བྱུང་ བའི་རྣམ་ པར་ ཐར་ པ་ཞིག་ ཡིན་ནོ། །མདོར་ན་ ཇི་སྐད་
བཤད་པའི་ཆོས་ཀྱི་རྣམ་གྲངས་དེ་དག་ཐམས་ཅད་ལ་འཆད་པ་པོའི་ཡོན་ཏན་ཐམས་ཅད་ཚང་
ཞིང་། སྐྱོན་ཐམས་ཅད་སྤངས་ཏེ། སྒོམ་གསུམ་ཀུན་སྤྱོད་རྣམ་པར་དག་པའི་སྒོ་ནས་འཆད་པ་
དང་། དེ་ལྟར་བཤད་བྱའི་ཆོས་གང་དང་གང་ཡིན་པ་དེ་དང་དེའི་དོན་ཐམས་ཅད་རྒྱུ་མཚན་དང་
བཅས་ཏེ་ཞིབ་ཏུ་བཤད་ནས། མཐར་ཐམས་ཅད་ཀྱི་སྙིང་པོ་བསྡུས་པ་ནི་འདི་ཡིན་ནོ་ཞེས་སློབ་
མ་མཁས་རྨོངས་ཐམས་ཅད་ཀྱི་བློ་ལ་འཆར་བདེ་ཞིང་། དེ་དག་ལ་འཛིན་སྐྱོང་བྱ་དགོས་ཚུལ་ལ་
སོགས་པ་ཤིན་ཏུ་སྙན་ཅིག་འཛེམས་པའི་གསུང་གིས་རྒྱུན་ཆགས་སུ་བཀའ་སྩལ་ཏེ། གདུལ་བྱ་
རྣམས་ཀྱི་དད་པ་དང་བློ་གྲོས་ཀྱི་དབང་པོ་ཡོངས་སུ་རྒྱས་པར་མཛད་པ་ཡིན་ནོ། །རྩོད་པས་ཕ་
30

རོལ་གྱི་ལོག་པར་རྟོག་པའི་རྒོལ་བ་ངན་པ་ཐམས་ཅད་དང༌། འདྲེན་པ་འདིའི་མི་འཇིགས་སེང་
གེ་ང་རོས་ ལོག་ལྟའི་ཝ་ ཆོགས་ སྐྲག་པར་མཛད་པ་ཡིན་ནོ། །རྩོམ་པ་ལ་རྩ་བའི་བླ་མ་རྣམ་
གསུམ་གྱིས་གཙོས་པའི་མཁས་གྲུབ་དུ་མའི་བསྟོད་པ་དང་། བརྒྱུད་འདེབས་དུ་མ་དང་། རྣམ་
ཐར་ དང་། གསན་ ཡིག་ དཔག་ བསམ་ ལྗོན་ཤིང་ ལ་ སོགས་ པ་ དང་། དཔལ་རྡོ་ རྗེ་ ཕྲེང་བའི་
མངོན་དཀྱིལ་ སྦྲགས་ པ་ དང༌། ཞེན་ པ་ བཞི་ བྲལ་ གྱི་ ཁྲིད་ ཡིག །འདུལ་ བའི་ ལས་ ཆོག་ ལ་
སོགས་པའི་ཡིག་སྣ་བཅུ་ཕྲག་བཅུ་ཅིག་ལྷག་ཙམ་མཛད་པ་སོགས་ནི་བཀའ་འབུམ་དཀར་ཆག་
ནང་བཞིན་ནོ། །དེ་ལྟར་འཆད་རྩོད་རྩོམ་པས་རྒྱལ་བའི་བསྟན་པ་པདྨའི་ཚལ་ལ་ཉི་མའི་འོད་
ཟེར་ཤར་བ་ལྟར་མཛད་ནས་ལམ་ཟབ་མོ་ལ་མཉམ་པར་འཇོག་པའི་རིང་ལ་རྣམ་གཡེང་ཕྲ་རགས་
གང་གིས་ཀྱང་བརྫི་བར་མི་ནུས་ཤིང་དུས་སྐབས་ཐམས་ཅད་དུ་བཤད་སྒྲུབ་ཁོ་ནས་དུས་འདའ་བ་
མཛད་པ་ཁོ་ན་ཡིན་ནོ། །དེ་ལྟ་བུའི་མཛད་པ་ཕྲིན་ལས་ཀྱི་དྲི་གཞོན་ཕྱོགས་ཀྱི་ཐ་གྲུ་ཡོངས་སུ་
ཁྱམ་ པར་ གྱུར་ པ་ ལ་ བརྟེན། འཆད་ པ་ སྣང་ བྱེད་ འོད་ ཀྱིས་ ཕྱོགས་ ཀུན་ ཁྱབ། །རྩོད་ པའི་
འཇལ་འགྲོས་ནག་ཕྱོགས་མུན་བཅོམ་ཞིང་། །རྩོམ་པས་ ཕྱོགས་ ཀྱི་མཐར་འགྲོས་གསུང་རབ་
ཀྱིས། ། བློ་ གསལ་ ཡིད་ ཀྱི་ པདྨོའི་ འཛུམ་ ཞལ་ འབྱེད། །དེ་ ལྟར་ མཛད་ པའི་ དགོས་ པ་ ནི།
སྡུད་ པ་ ལས། ཟང་ ཟིང་ མེད་ པར་ འགྲོ་ ལ་ ཆོས་ནི་ རྗེས་ སུ་ སྟོན། །ཞེས་པ་ནས། མི་ ལྡོག་
རྟོགས་ནི་འདི་དག་ཡིན་པར་ཤེས་པར་བྱ། །ཞེས་པའི་བར་བཀའ་སྩལ་པ་འདི་དག་བདག་གི་
འདྲེན་པ་དམ་པ་འདི་ཉིད་ལ་མ་ཚང་བ་མེད་པར་མངའ་བ་ཁོ་ན་ཡིན་ནོ། །ལྔ་པ་ཆེ་དགུ་མང་
པོས་ཞབས་ལ་གཏུགས་པའི་ཡོན་ཏན་རེ་རེ་ནས་བགྲང་བ་ག་ལ་ལྡང་བསྟན་པ་དང་བསྟན་འཛིན་
ལ་ཕུད་དུ་ཁུར་བའི་ས་སྐྱོང་བའི་དབང་ཕྱུག་དུ་མ་དང་། གངས་ཅན་གྱི་ཁྲོད་ན་ཆེ་ཞིང་ཆེ་བར་
གྲགས་པའི་མཁས་གྲུབ་བརྙེས་པའི་སྐྱེས་བུ་དམ་པ་ཐམས་ཅད་ཀྱིས་ཀྱང་མངོན་པར་ཁེངས་པའི་
མདུད་པ་བཀྲོལ་ཏེ་ཉིད་ཀྱི་ཞབས་ཟུང་སྤྱི་བོའི་གཙུག་ཏུ་གུས་པས་བླངས་ཤིང་དམ་པའི་ཆོས་ཀྱི་
དཀའ་སྟོན་ལ་ལོངས་སྤྱོད་ པར་ བྱེད་དོ། །མཁས་མང་བགྲང་ཡས་འཇིག་རྟེན་ཆེ་དགུ་རྣམས།
།དམ་ པ་ ཁྱོད་ ཀྱི་འཛད་ པའི་ཆ་རྣམས་ ཀྱིས། །ཡིད་ རབ་ ཕྲོགས་ཏེ་རྩེ་ གཅིག་ རབ་དངས་པས།
།དང་ བའི་ སྙིམ་ པ་ སྤྱི་བོར་ སྦྱར་བྱས་ནས། །སྙན་ གྲགས་ བརྗོད་ ཅིང་ ཞབས་རྡུལ་གུས་པས་
བསྟེན། །དྲུག་པ་བསྟན་པའི་གསལ་བྱེད་སློབ་མ་བསྐྲུན་པའི་ཡོན་ཏན་ནི། དམ་པའི་ཞལ་ གྱི་
བདུད་རྩི་ཡུན་རིང་དུ་གསོལ་བ་ལ་བརྟེན་ནས་དད་པ་དང་བློ་གྲོས་ཀྱི་དབང་པོ་ཡངོས་སུ་རྒྱས་པར་
31

གྱུར་པའི་སྲས་ ཀྱི་ཐུ་བོ་མཚུངས་པ་མེད་པ་ཡང་དུ་མ་ཞིག་བསྐྲུན་པ་ལས། ཡོངས་སུ་གྲགས་
ཤིང་བསྟན་པ་ལ་བྱ་བ་རྒྱ་ཆེར་མཛད་པའི་ཚོགས་འགའ་ཞིག་སྨོས་ན། ལྷ་དང་བཅས་པའི་འགྲོ་
བ་མ་ལུས་པའི་སྐྱབས་གནས། རྗེ་བཙུན་ས་སྐྱ་པའི་གདུང་བརྒྱུད་དྲི་མ་མེད་པ་ཁྱད་པར་མཐུ་
སྟོབས་མགོན་པོའི་རྣམ་འཕྲུལ་སྔགས་འཆང་ཆེན་པོ་ཀུན་དགའ་བདེ་ལེགས་བཀྲ་ཤིས་གྲགས་པ་
རྒྱལ་མཚན་པ་དང༌། དེའི་སྲས་རྒྱལ་བ་ཐམས་ཅད་ཀྱི་ཡེ་ཤེས་ཀྱི་སྣང་བ་གཅིག་ཏུ་བསྡུས་པའི་
ངོ་བོ་ས་བཅུའི་དབང་ཕྱུག་རྗེ་བཙུན་འཇམ་པའི་དབྱངས་ཀྱི་རྣམ་པར་སྤྲུལ་པ་ཀུན་དགའ་བསོད་
ནམས་ལྷུན་གྲུབ་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ་སྐུ་མཆེད་རྣམ་གསུམ་དབོན་
དང་བཅས། འཇིག་རྟེན་དབང་པོའི་ཐུགས་རྗེའི་དཀྱིལ་འཁོར་ཆ་ཤས་ཉམས་པ་མེད་པ་ལས་
འཕོས་པའི་འོད་གཟུགས་ཀྱི་སྣང་བས་སྐལ་བར་འཚམས་པའི་གདུལ་བྱ་རྣམས་ཀྱི་ཡིད་མཚོ་
ཡོངས་སུ་ཁྱབ་པར་མཛད་པའི་བདག་ཉིད་ཆེན་པོ་རྗེ་བཙུན་ས་སྐྱ་པ་སྔགས་འཆང་གྲགས་པ་བློ་
གྲོས་རྒྱལ་མཚན་དཔལ་བཟང་པོ་ཡབ་སྲས་རྣམ་བཞི་སྟེ་གདུང་བརྒྱུད་དྲི་མ་མེད་པ་དགུ་དང་།
དཔལ་ཨེ་ཝཾ་ཆོས་ལྡན་ཡོན་ཏན་རིན་པོ་ཆེ་དུ་མའི་འབྱུང་གནས་ཀྱི་གདན་ས་ཆེན་པོ་ཤར་ཆེན་
བྱམས་པ་ཀུན་དགའ་བཀྲ་ཤིས་པ་དང༌། གྲ་ཚང་ཆེན་མོའི་མཁན་ཆེན་ལུང་དང་རིགས་པའི་
གཏེར་མཛོད་དཀོན་མཆོག་བཟང་པོ་དང་། དེའི་གདན་ས་ཀུན་དགའ་ གྲགས་ པ་དང༌། དེའི་
གདན་ས་པ་དང་བཅས་པ། གླི་ལུང་མཁན་ཆེན་གནས་ལྔ་རིག་པའི་པཎྜི་ཏ་ཆེན་པོ་ནམ་མཁའ་
དཔལ་བཟང་པོ་དང་། སྐྱེད་ཚལ་མཁན་པོ་ཆོས་ཀྱི་རྗེ་རིན་ཆེན་བཀྲ་ཤིས་པ་དང༌། རྒྱ་ཚོ་བླ་
ཆེན་དཀོན་མཆོག་རྒྱ་མཚོ་པ་དང་། བྱ་ཤོང་གི་བླ་ཆེན་འབུམ་རབ་འབྱམས་པ་ཤེས་རབ་བློ་གྲོས་
དང༌། དཔལ་ལྡན་ས་སྐྱའི་ཆོས་སྡེ་ལྷོའི་མཁན་པོ་ཀུན་དགའ་རིན་ཆེན་པ། དེའི་གདན་ས་པ་
དང་བཅས་པ་རྣམས་ཀྱིས་བཙོས་པའི་ཆེ་དགུ་དང་དགོན་གནས་སོ་སོའི་མཁན་སློབ་མང་པོ་དང་།
མངའ་རིས་སྟོད་ཀྱི་རྒྱུ་དང་མན་ངག་དུ་མ་ལ་དབང་འབྱོར་པའི་བཞི་སྡེ་ཆོས་རྗེ་དཔལ་ལྡན་ཕུན་
ཚོགས་ པ་ དང་། རུ་ ཐོག་ ཆོས་ རྗེ་ དཀོན་ མཆོག་ འབྱུང་ གནས་ པ་ དང་། རབ་ རྒྱས་ གླིང་ གི་
མཁན་པོ་ལ་སོགས་པ་མཁས་གྲུབ་དུ་མ་དང་། འཁང་དཀར་དབོན་པོ་རྒྱུད་གསུམ་སྨྲ་བ་ནམ་
མཁའ་དཔལ་ལྡན་པ་ལ་སོགས་པ་གློ་བོ་ནང་གི་དགོན་གནས་སོ་སོའི་མཁན་སློབ་ལ་སོགས་པ་
རྣམས་དང་། མདོ་སྔགས་རབ་འབྱམས་སྨྲ་བ་ཆོས་ལུང་མཁན་ཆེན་བློ་གྲོས་ཕུན་ཚོགས་པ་དང་།
མདོ་སྔགས་རྒྱ་མཚོའི་ཕ་རོལ་ཏུ་སོན་པ་ལ་མཁས་པ་དཀོན་མཆོག་ཆོས་རྒྱལ་མཚན་པ་དང་།
32

མདོ་སྔགས་མཐའ་དག་ལ་མཁས་པ་དགོན་གསར་མཁན་པོ་དཀོན་མཆོག་ཚུལ་ཁྲིམས་པ་དང་།
ལུང་རིགས་སྨྲ་བའི་དབང་པོ་ཚ་རོང་ཆོས་རྗེ་བ་དང་། ཤེའུ་རི་པ་དབོན་ཆེན་གསུང་རབ་པ་དང་།
མདོ་སྔགས་དུ་མ་ལ་མཁས་ཤིང་ཟབ་མོ་ལ་བརྩོན་པ་ཆེར་མཛད་པའི་ནམ་གླིང་མཁན་ཆེན་ཀུན་
དགའ་ལུང་རིགས་པ་དང་། གནས་ལྔ་རིག་པའི་དབང་ཕྱུག་ནགས་ཕུག་རི་ཁྲོད་པ་སངས་རྒྱས་
རྒྱ་མཚོ་བ་དང་། ལྕམ་ཆོས་ཟོམ་དོལ་པོ་དམར་གོམས་པ་ལ་སོགས་པ་མངའ་རིས་སྟོད་སྨད་ཀྱི་
མཁས་གྲུབ་བཟང་གསུམ་དུ་མ་དང་། གཞན་ཡང་སྨད་ཕྱོགས་ཀྱི་མདོ་སྔགས་རབ་འབྱམས་སྨྲ་
བ་ མནའ་ འཇི་ ཆོས་ རྗེ་ དཔལ་ ལྡན་ ཆོས་ གྲགས་ པ་ དང་། ས་ སྐྱ་ པའི་ གདན་ ཆེན་ ཁ་ བཞི།
གསེར་མདོག་ པའི་ ཆོས་ རྗེ། ཀུན་མཁྱེན་རིན་པོ་ཆེའི་དབོན་པོ། ཆོས་རྗེ་བསོད་ནམས་དོན་
གྲུབ་པ་སྐུ་མཆེད་དབོན་དང་བཅས་པ་ལ་སོགས་པ་སྐྱེས་ཆེན་གྲངས་ལས་འདས་པ་མདོ་ཁམས་
སྟོད་སྨད་ན་བཞུགས་པ་རྣམས་ཀྱིས་གཙོས་པའི་སྟོད་སྨད་བར་གསུམ་གྱིས། རྗེ་དེ་ཉིད་དངོས་
སློབ་བསྟན་པའི་གསལ་བྱེད་མཁན་གྲུབ་བཟང་ གསུམ་ དང་ ཆེ་ དགུ་ བསམ་གྱིས་མི་ ཁྱབ་པ་
བཞུགས་ཤིང༌། དེ་རྣམས་ཐམས་ཅད་ལ་བདག་དད་ཅིང་གུས་མོད། མཚན་རྣམས་མང་ཆེས་
པས་འབྲི་བར་ག་ལ་ནུས། མདོར་ན་དུས་ དེ་ ཙམ་ གྱི་དགེ་བའི་བཤེས་གཉེན་མཁས་བཙུན་
བཟང་གསུམ་གྱི་ཡོན་ཏན་དང་ལྡན་པ་དཔག་ཏུ་མེད་པའི་ཅོད་པན་གྱིས་གང་གི་ཞབས་སེན་ནོར་
བུའི་རྡུལ་ཕྲེང་རྙོག་པ་མེད་པ་ལ་གཏུགས་ཏེ་གདམས་པ་དང་རྗེས་སུ་བཀའ་དྲིན་ཐོབ་པར་མཛད་
ནས། འཆད་ པ་ དང་། རྩོད་ པ་ དང་། རྩོམ་པའི་ སྒོ་ ནས་ རྒྱལ་ བའི་ བསྟན་ པ་ ལ་ ཉིན་མོར་
བྱེད་པའི་འོད་ཟེར་ལ་འགྲན་པ་ལྟར་ཆེར་ཆེར་གསལ་བར་མཛད་ནས། དེ་དག་གི་སློབ་མ་དང་།
ཡང་སློབ་དང༌། ཉིང་སློབ་གྲངས་མེད་པས་ཀྱང་། རྒྱ་མཚོའི་ཆོས་ཅན་ལ་ཁྱབ་པར་བཀང་སྟེ་
མཐོང་ཐོས་དྲན་རེག་གི་ཡུལ་དུ་བྱས་པའི་སྐྱེ་དགུ་བསམ་གྱིས་མི་ཁྱབ་པ་ལ་དཀར་པོའི་ས་བོན་
བཏབ་ནས་བླ་ན་མེད་པའི་བྱང་ཆུབ་ཏུ་རིགས་ཡོངས་སུ་ངེས་པར་མཛད་དོ། །དེ་ལྟར་སྐུ་ན་ཆུང་
ངུའི་རྣམ་ཐར་རྣམས་ནི་རྗེ་དེ་ཉིད་ཀྱིས་གཅེན་པོ་ནང་སོ་སྟག་རྒྱལ་དོན་གྲུབ་པ་ལས་ཞིབ་ཏུ་ཐོས་
ཤིང་། གཞན་རྣམས་ནི་དམ་པའི་ཞབས་པད་ཡུན་རིང་དུ་བསྟེན་པ་དང་། དམ་པ་ཉིད་ལས་
དགོངས་པ་ཞུས་ནས་བྲིས་ཤིང་གསང་བའི་རྣམ་ཐར་ངོ་མཚར་བ་རྣམས་ནི་བྲི་བར་མ་གནང་ཞིང་
བཀའ་རྒྱས་བཏབ་ནས་བྲི་བར་མི་ནུས་སོ། །འདི་ཐུན་མོང་དུ་གྲགས་རུང་ཙམ་བརྗོད་པ་ཡིན་ནོ།
།ཐུགས་རྗེའི་ཉི་གཞོན་གྱིས་ཀྱང་རྐང་འཐུང་ཚོགས། །མང་ཐོས་ཡལ་འདབ་ལོ་འབྲས་ཀྱིས་ཕྱུག་
33

ཅིང་། །བྱ་ བ་ གསུམ་ གྱི་ དྲི་ བཞོན་ དང༌ འགྲོགས་ ནས། །འཛིན་ མའི་ ཁྱོན་ འདི་ ཁེངས་ པར་
མཛད་ འདི་ མཚར། ། དེ་ ལྟར་ རྒྱལ་བ་ གཉིས་ པ་ བླ་མ་རྗེའི། །ཡོན་ཏན་མཐའ་དག་ སུ་ཡིས་
བརྗོད་ པར་ནུས། །འོན་ ཀྱང་ དད་ པས་ ཆ་ ཙམ་ བརྗོད་ པ་ ལ། ། བླ་མ་ཉིད་དང་མཁས་ པའི་
ཚོགས་རྣམས་ཀུན། །བཟོད་པར་མཛད་དེ་བདག་ ལ་ དགེས་པར་གསོལ། ། ཚུལ་འདི་བླ་མའི་
ཞབས་པད་དྲི་མ་མེད། །ཡུན་དུ་བསྟེན་ནས་གོ་རེ་ལེན་དང་ནི། །མཆོད་གཡོག་ བགྱིས་པའི་
ཐ་ཤལ་ གྱུར་ པ་ ཡི། །བསོད་ནམས་ཤེས་ རབ་ ཞེས་ བྱས་ གུས་ པས་ སྤེལ། །ཉེས་ གང་བདག་
གིས་ ལགས་ པས་ སྤྱན་ སྔར་ བཤགས། །སྔོན་བསགས་ སྡིག་ དང་ ལྷན་ ཅིག་ སྦྱངས་ བྱས་ ནས།
།བྱང་ ཆུབ་ བར་ དུ་ དམ་ པ་ ཁྱེད་ཉིད་ ཀྱི། །ཞབས་པད་བསྟེན་ཅིང་ ས་ ལམ་ཀུན་བགྲོད་ནས།
།རྡོ་ རྗེ་འཛིན་པ་མངོན་དུ་འགྱུར་བ་དང༌། །དེ་ལྟར་གྱུར་ནས་མར་གྱུར་འགྲོ་བ་རྣམས། །སྣ་
ཚོགས་ཐབས་ཀྱིས་སྲིད་ལས་གྲོལ་བྱེད་ཤོག །ཅེས་དཔལ་ལྡན་བླ་མ་དམ་པ་སྐུ་དྲིན་ཅན་དེ་ཉིད་
ཀྱི་རྣམ་པར་ཐར་པ་འདི་ནི། དམ་པ་ཉིད་ཀྱི་དགུང་ལོ་དྲུག་ཅུ་རེ་གཉིས་སུ་ཕེབས་པ་མེ་ཕོ་སྤྲེ་
ལོའི་བྲོ་བཞིན་ཟླ་བའི་རྒྱལ་བ་དྲུག་པའི་ཚེས་ལ་རེས་གཟའ་ཕུར་བུ་དང་། སྐར་མ་རྒྱལ་འཛོམ་
པའི་འགྲུབ་སྦྱོར་བཟང་པོ་ལ། རྗེ་བཙུན་དེ་ཉིད་ཀྱི་བྲན་དུ་གྱུར་པ་བསོད་ནམས་ཤེས་རབ་ཀྱིས་
ཡོན་ཏན་རིན་པོ་ཆེ་དུ་མའི་འབྱུང་གནས་དཔལ་ཨེ་ཝཾ་ཆོས་ལྡན་གྱི་གཟིམས་ཁང་ཐར་པ་རྩེར་སྦྱར་
བ་ འདི་ རེ་ ཞིག་ རྫོགས་ སོ།། །། ༄༅། །སྭསྟི། རྣམ་ མང་ རྒྱལ་ བ་ ནམ་ མཁའི་ གཏོས་ གང་
གྲངས་མེད་ཐུགས་རྗེས་འགྲོ་བ་ཀུན་གྱི་དོན་སླད་དུ། །རྣམ་མང་སྐྱེ་དགུའི་ཚོགས་གཉིས་དཔལ་
དུ་ལེགས་འཁྲུངས་རྒྱལ་བའི་གདུང་སོབ་ངུར་སྨུག་འཛིན་པའི་སྐུ། །རྣམ་མང་རྒྱུད་སྡེའི་མཛོད་
འཛིན་བསྐྱེད་རྫོགས་བཟང་པོ་དང་ལྡན་བློ་གསལ་བྱེ་བའི་བསྟི་གནས་མཆོག །རྣམ་མང་བསྟན་
འཛིན་དུ་མའི་དབུས་ན་ལྷམ་མེར་མཛེས་ པ་ གང་དེའི་ཞབས་ལ་བདག་ཕྱག་འཚལ། །བསྟན་
འགྲོའི་དཔལ་དུ་གཟུགས་སྐུའི་ཉི་གཞོན་ནི། །ཚོགས་གཉིས་ཤིང་རྟས་ཐོག་མར་དྲངས་པ་ནས།
།རེ་གཉིས་བར་ལ་འགྲོ་དོན་རྒྱ་ཆེ་བའི། །རྟོགས་བརྗོད་བརྗོད་ཟིན་སླར་ཡང་ཅུང་ཟད་བརྗོད།
།རྗེ་བཙུན་བླ་མ་དམ་པ་པཎ་ཆེན་ནམ་མཁའ་དཔལ་བཟང་དེ་ཉིད་ཀྱི་དགུང་ལོ་དྲུག་ཅུ་རེ་གཉིས་
ཡན་གྱི་མཛད་པ་མདོར་བསྡུས་གྲུབ་ཟིན་ཅིང་། དེའི་ཁ་བསྐང་ཅུང་ཟད་བརྗོད་པ་ནི་མེ་ཕོ་སྤྱི་ལོ་
ཁྲུམས་ཟླ་བ་ནས་གཟུགས་སྐུ་ཆོས་དབྱིངས་སུ་སྡུད་པར་མཛད་ཅིང་རྗེས་ཀྱི་བྱ་བ་མ་ཚར་གྱི་བར་
གྱི་རྟོགས་པ་བརྗོད་པ་ལ། ལོ་དེའི་ཁྲུམས་ཟླ་བའི་མགོ་ལ་སྐུ་མཚམས་གྲོལ་ནས་དགོན་གནས་
34

འདིའི་དགེ་འདུན་རྣམས་ལ་དབང་རྗེས་གནང་སོགས་གནང་། དེ་ནས་འཇམ་དབྱངས་སྤྲུལ་པའི་
སྐུ་དཔལ་ས་སྐྱ་པ་བསོད་ནམས་དབང་པོ་སྐུ་མཆེད་ཀྱི་སྐུ་ཞང་གདོང་དགའ་སྡེ་པས་སྤྱན་འདྲེན་གྱི་
གསོལ་བ་འདེབས་པ་ནན་ཆེས་པ་དང་། དེ་ཕྱོགས་ལ་ཆིབས་ཁ་ཟླ་བ་དེ་ཁའི་ཉེར་ལྔ་ལ་བསྒྱུར་
ནས། །དེར་ ཟླ་བ་གཅིག་ཙམ་གྱི་བར་ལ་དབང་ལུང་རྗེས་གནང་སོགས་བསམ་གྱིས་མི་ཁྱབ་
པས། སྡེ་ པ་ དཔོན་གཡོག །གདོང་ དགའ་ཆོས་སྡེའི་མཁན་པོ་གྲྭ་རིགས་ དང་ བཅས་ པ་ ཚིམ་
པར་མཛད་ནས། ཕྱིར་ལམ་གདན་ས་ཆེན་པོ་དཔལ་ལྡན་ས་སྐྱར་ཕེབས། ཐུགས་རྗེའི་གཏེར་
ཆེན་གྲགས་པ་བློ་གྲོས་རྒྱལ་མཚན་ཡབ་སྲས་སོགས་ལ་ཡང་ཟབ་པ་དང་རྒྱ་ཆེ་བའི་བཀའ་ཆོས་
ཀྱིས་ ཐུགས་ ཟིམ་ པར་ མཛད་ནས། སླར་ དགོན་ གནས་ འདིར་ ཕེབས། ཕེབས་ ལམ་ གྱི་ སྦྱིན་
བདག་བཀའ་ཆོས་ཀྱིས་ཚིམ་པར་མཛད་ནས་འདིར་ཕེབས་ནས་དཔལ་ཨེ་ཝཾ་གྱི་མཁན་སློབ་གྲྭ་
རིགས་ དང་ བཅས་ པ་ ལ། དབང་ ལུང་ ཁྲིད་ རྗེས་ གནང་ སོགས་ གང་ ལ་ གང་ དགོས་ སོ་ སོའི་
ཐུགས་བཞེད་དང་མཐུན་པར་ཚིམ་པ་ཟླ་བ་ལྔ་ཙམ་གྱི་བར་ལ་གནང་ཞིང་། མེ་མོ་བྱ་ལོར་འཇམ་
དབྱངས་སྤྲུལ་པའི་སྐུ་སྐུ་མཆེད་ཀྱི་བཀའ་ལུང་ནན་ཆེན་པོས་གསོལ་བ་ཡང་ཡང་བཏབ་པ་ལ་
བརྟེན་ནས། དཔལ་ རྩེ་གདོང་དུ་ཧོར་ཟླ་གཉིས་པ་ལ་ ཕེབས་ཏེ། ཞབས་དྲུང་སྐུ་མཆེད་དང་
སྲིད་གསུམ་རྣམ་རྒྱལ་གྱི་སློབ་དཔོན་སོགས་རྩེ་གདོང་གི་གྲྭ་རིགས་དང་ཕྱོགས་གཞན་ནས་བྱོན་
པའི་གྲྭ་རིགས་དང་བཅས་པ་ལ། རྗེ་བཙུན་རྣལ་འབྱོར་གྱི་དབང་ཕྱུག་བིརྱ་པའི་གཞེད་གཞུང་
གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་མན་ངག་ཡོངས་སུ་རྫོགས་པའི་དམིགས་
ཁྲིད་རྒྱས་པ་ཆ་ལག་ཡོངས་སུ་རྫོགས་པ་དེ་དང་རྗེས་སུ་འབྲེལ་བའི་ཀྱེ་རྡོ་རྗེ་ཡབ་ཡུམ་གྱི་ཕྱི་ནང་
གི་དབང་བྱིན་རླབས་སེམས་བསྐྱེད་ཡིག་ཆའི་ལུང་ལ་སོགས་པ་མདོར་ན་གསུང་ངག་གླེགས་བམ་
དུ་ཅིས་ཀྱང་བཞུགས་པའི་ཡིག་སྣ་ཞེ་དགུ་ལ་སོགས་པ་ཆོས་ཚན་དྲུག་ཅུའི་རྐང་གྲངས་ཚང་མ།
པུསྟི་ དམར་ཆུང་དུ་ གྲགས་ པའི་ཤིན་ཏུ་ཟབ་པའི་སྐོར་ཡོངས་རྫོགས། སྦས་བཤད་ཕྱི་ནང་གི་
ཁྲིད། ཡིག་ཆའི་ལུང་དང་བཅས་པ། རྣམ་འགྲེལ་སྲས་དོན་མ་སོགས་རྒྱས་པར་མཐའ་ཆོད་པ་
གནང་། དེ་སྐབས་ བར་ ཆད་ ཀྱི་རྣམ་ པས་ སྐུ་མི་བདེ་བ་ཅུང་ཟད་བྱུང་བ་ལ། སྐུ་རིམ་སྨན་
དཔྱད་སོགས་སྐུའི་འཕྲོད་རྟེན་ཕུལ་བས་སྐུ་ཁམས་དངས་སྐྱེད་ཀྱང་དགའ་རབ་བྱུང་ནས། སླར་
ཨེ་ཝཾ་དུ་ཕེབས་འདིར་བཞུགས་ཀྱི་གྲྭ་རིགས་རྣམས་ལ་གསུང་ཆོས་གང་ལ་གང་འོས་གནང་བ་
དང༌། གཙོ་བོར་ རབ་བྱུང་ བསྙེན་ རྫོགས་ སོགས་ གནང་ནས་ཅུང་ ཟད་ སྐུ་ བབ་ཆེས་ པ་ དང་།
35

སྔར་གྱི་སྐུ་མི་བདེ་བའི་མུ་ཡང་ཡོད་པ་སོགས་ལ་བརྟེན་ནས། སྐུ་གྲིབ་ཀྱིས་སྐུ་ཁམས་མི་བདེ་བ་
ཟླ་ བ་ བརྒྱད་ དགུ་ ཙམ་ བྱུང་ ཞིང་། དེའི་ རིང་ ལ་ སྐུ་ མཚམས་ ཤིན་ ཏུ་ དམ་ པ་ མཛད་ ནས།
གཉིས་འཛིན་གྱི་འཁྲུལ་པ་ཐམས་ཅད་ཉེ་བར་ཞི་བའི་ཆོས་ཀྱི་དབྱིངས་སྤྲོས་བྲལ་ནམ་མཁའ་ལྟ་བུ་
དང༌། རྟེན་ཅིང་འབྲེལ་བར་འབྱུང་བ་སྒྱུ་མ་ལྟ་བུའི་ཆོས་ཅན་རང་རིག་པའི་ཡེ་ཤེས་དེ་ཉིད་དང་།
གཞན་དུ་བརྗོད་དུ་མེད་པ་མཁྱེན་པའི་འཁོར་འདས་དབྱེར་མེད་ཀྱི་ཉམས་ལེན་གྱི་གནད་ཟབ་མོ་
དང་མ་བྲལ་བའི་ངང་ནས། ཕྱི་ནང་གི་གཡེང་བ་གང་གིས་ཀྱང་བརྫི་བར་མི་ནུས་པའི་གུས་པ་
དང་རྟག་པའི་སྦྱོར་བ་གཞན་ལས་ཕུལ་དུ་བྱུང་བས་དངོས་གྲུབ་ཐམས་ཅད་ཀྱི་རྩ་བ་ལམ་ཟབ་མོ་
བླ་མའི་རྣལ་འབྱོར་གཙོ་བོར་གྱུར་པའི་མཚན་བཅས་མཚན་མེད་ཐུགས་དམ་གྱི་རིམ་པ་དུ་མ་ལ་
བརྩོན་པ་ཆེར་མཛད་པ་དང་། དམིགས་བསལ་གྱི་གསུང་བསྙེན་སྔར་སོང་བསྐྱར་མ་འདྲ་ཡང་
མཛད་ཅིང་། སྐུ་རིམ་ཟང་ཟིང་དངོས་པོ་བཏང་བ་ལ་ནི་བསམ་ལས་འདས་པ་བྱས་ཤིང་། དེ་
དག་གི་ནུས་པ་དང༌། དཀོན་མཆོག་གསུམ་གྱི་བྱིན་རླབས་ལ་བརྟེན་ནས་སྐུ་ཁམས་ཀྱང་དངས་
ནས། ས་ མོ་ བྱ་ ལོ་ ཧོར་ ཟླ་ གསུམ་ པའི་ ནང་ དུ་ སྐུ་ མཚམས་ གྲོལ། །འདིར་ བཞུགས་ ཀྱི་ གྲྭ་
རིགས་རྣམས་ལ་གསུང་ཆོས་གང་ལ་གང་འཚམ་པ་དང་། རབ་བྱུང་བསྙེན་རྫོགས་ཀྱི་མཁན་པོ་
སོགས་དགོན་གནས་འདིར་ཆོས་ ཀྱི་འཁོར་ལོ་རྒྱ་ཆེན་པོ་མཛད་ནས། ལོ་དེའི་དབྱར་ གཞུག་
ཐུགས་རྗེ་ཆེན་པོའི་གཏེར་ཆེན་ལག་ན་པདྨོའི་རྣམ་པར་འཕྲུལ་པ་སྔགས་འཆང་ཆེན་པོ་གྲགས་པ་
བློ་གྲོས་རྒྱལ་མཚན་གྱིས་གདན་ས་ཆེན་པོ་དཔལ་ལྡན་ས་སྐྱར་སྤྱན་དྲངས་བསུ་བའི་བཀོད་པ་དུ་མ་
དང་བཅས་གདན་ས་ཆེན་པོར་ཆག་ཕེབས་ནས། སྔར་མ་གསན་པའི་གསུང་ཆོས་དབང་རྗེས་
གནང་ལུང་མན་ངག་སོགས་རྒྱ་ཆེ་བར་ཞལ་ངོ་གང་ཡོད་བླ་མ་སློབ་དཔོན་སོགས་བུ་སློབ་རྣམས་
ཚིམ་པར་མཛད་ནས། དེ་རྗེས་གདོང་དགའ་ལ་ཕེབས་སྐུའི་འཕྲོད་རྟེན་གྱི་ཆབ་ཚན་མཛད་པ་
དང་། སྡེ་པ་དཔོན་གཡོག་ཆོས་སྡེའི་བླ་མ་གྲྭ་རིགས་དང་བཅས་པ་ལ་ཡང་ཟབ་པ་དང་རྒྱ་ཆེ་
བའི་ གསུང་ ཆོས་ ཀྱིས་ཚིམ་པར་མཛད། དེར་འབྲིང་མཚམས་ཀྱི་ལྷོག་ པ་ནེ་ རིངས་པ་རྣམས་
ཀྱིས། སྔར་གོང་ལོ་ གསུམ་བཞི་ཙམ་ནས་གསོལ་བ་ཡང་ཡང་བཏབ་ཅིང་ཞལ་ལེན་ཡང་ཡོད་
ཙམ་བྱུང་བ་ལ་བརྟེན་ནས་སྤྱན་འདྲེན་གྱི་ཕོ་ཉ་ནན་ཆེར་བྱུང་བ་དང་། གདན་ས་བརྒྱུད་ནས་འབྲི་
མཚམས་ལ་སྐོར་ཙམ་ཕེབས་ནས། ཁོང་རྣམས་ལ་དཔལ་ཀྱེ་རྡོ་ རྗེའི་དབང་སོགས་དབང་རྗེས་
གནང་སྨྱུང་གནས་སོགས་གང་ལ་གང་འཚམ་གྱིས་ཚིམ་པར་མཛད། དེ་རྗེས་ནེ་རིངས་སུ་ཤར་
36

རྒྱལ་མཁར་རྩེ་བའི་སྡེ་སྲིད་བདག་པོ་དགྲ་འདུལ་དྲུང་གི་སྤྱན་འདྲེན་གྱི་ཕོ་ཉ་བྱུང་གསོལ་བ་ནན་
ཆེར་བཏབ་པ་ལ་བརྟེན་ནས་ གཞན་པ་རྫོང་དུ་ཆག་ཕེབས། སྡེ་སྲིད་དཔོན་བློན་སོགས་སྐལ་
བར་ལྡན་པའི་གདུལ་བྱ་རྣམས་ལ་དཔལ་ཀྱེ་རྡོ་རྗེའི་རྒྱུ་ལམ་དབང་རྗེས་གནང་སོགས་ཟབ་རྒྱས་ཀྱི་
གསུང་ཆོས་དང་། གཟིམས་ཁང་རྣམས་ཀྱི་ལྡེབས་རིས་ཡོད་པ་རྣམས་ལ་ཚེ་དཔག་ལ་བརྟེན་
པའི་རབ་གནས། དེ་དུས་རྣམ་རྒྱལ་གྱི་སྐུ་གཅིག་ལ་ཕྱག་ནས་ཟུག་པ་ཀུན་གྱིས་མཐོང་བ་ཡང་
བྱུང་ འདུག་ ཅིང་། གང་ལྟར་ དཔོན་ གཡོག་རྣམས་ ཀྱིས་ ཐུགས་བཞེད་ བསྒྲུབས་ནས། གཞན་
སྟོད་ཕྱོགས་ཀྱི་གྲྭ་རིགས་སྦྱིན་བདག་རྣམས་ཀྱིས་སོ་སོའི་ཡུལ་སྡེ་དགོན་གནས་རྣམས་སུ་སྤྱན་
འདྲེན་གསོལ་བ་ནན་ཆེར་འདེབས་པ་ཞིག་འདུག་ཀྱང་། སྤྱིར་སྐུ་ན་ཡང་མཐོ་བས་སྐུ་ཁམས་
ཀྱིས་མི་ལྕོགས་པ་དང༌། སྤོས་གདན་ས་ཆེན་པོར་དུས་ཐོག་ཏུ་ཕེབས་དགོས་ ཡོད་ པ་སོགས་
ཀྱིས་ཁོང་རྣམས་ལ་ཞལ་ལེན་མ་གནང་བ་སྲད་བརྒྱུད། གདན་ས་ཆེན་པོ་དཔལ་ལྡན་ས་སྐྱར་
ཧོར་ཟླ་བཅུ་གཅིག་པའི་ཉེར་གསུམ་ལ་ཆག་ཕེབས་ནས། ཞལ་ངོ་རྣམས་ལ་ཟླ་བ་ཕྱེད་ཙམ་གྱི་
བར་ལ་གསུང་ཆོས་འབུལ་དགོས་རྣམས་ཕུལ་ནས། བདེ་མཆོག་ཕོ་བྲང་དུ་སྐུ་མཚམས་བསྡམ་
པ་གནང་ནས་ཟླ་གཅིག་ལྷག་ཙམ་བཞུགས། དེ་ནས་ཤྲཱི་ཨེ་ཝཾ་ཆོས་ལྡན་དུ་ཕེབས་ པའི་ལམ་
པ
བར་གྱི་སྦྱིན་བདག་རྣམས་ལ་ཡང་བཀའ་ཆོས་ཀྱིས་ཚིམ་པར་མཛད། འདིར་བཞུགས་ཀྱི་མཁན་
སློབ་གྲྭ་རིགས་རྣམས་ལ་གང་ལ་གང་འོས་སོ་སོའི་བློ་དང་འཚམ་པའི་ཆོས་ཀྱིས་ཚིམ་པར་མཛད་པ་
དང་། རབ་བྱུང་བསྙེན་རྫོགས་སོགས་ གནང་དགོས་ ཀྱང་གནང་ནས། ས་མོ་ཕག་ལོའི་དབྱར་
རྩེ་གདོང་དུ་ཕེབས་ནས་ཟླ་བ་བཅུའི་བར་བཞུགས། ཞབས་དྲུང་སྐུ་མཆེད་བླ་མ་སློབ་དཔོན་གྲྭ་
རིགས་དང་བཅས་པ་ལ། རྗེ་བཙུན་ས་སྐྱ་པའི་ཐུགས་ཀྱི་ཉམས་བཞེས་ཟབ་མོ་ལམ་སྐོར་ཕྱི་མ་
བརྒྱད་ཀྱིས་གཙོས་པའི་ཁྲིད་ རིགས་མི་གཅིག་པ་བཅུ་གསུམ་ཙམ་དང་། རྒྱུད་འབུམ་པོ་ཏི་བཅུ་
གསུམ་ གྱིས་ གཙོས་ པའི་ ལུང་ པོ་ ཏི་ རྩ་ ཤུ་ རྩ་ དྲུག་ བདུན་ ཞིག་ དང་། དབང་ རྗེས་ གནང་བྱིན་
རླབས་སོགས་བསམ་གྱིས་མི་ཁྱབ་པ་གནང་། སྐུ་མཚམས་ཀྱང་ཟླ་བ་གཉིས་ཙམ་གྱི་བར་ལ་
གནང་ བའི། ལྕགས་ ཕོ་ བྱི་ ལོ་ ཆོ་ འཕྲུལ་ ཟླ་ བའི་ ཉིན་ གཅིག་ སྐུ་མཚམས་ ཀྱི་ཐུན་ ཀྱི་ གསེང་
གསོལ་བ་བཞེས་སྐབས་ཤིག ། བདག་ སྐུ་དྲུང་ན་ཡོད་པའི་དཀྱུས་རིང་ཞིག་སྤྱན་བར་སྣང་ལ་
གཟིགས་ནས་བཞུགས་འདུག་གང་གདའ་ཞུ་གྲབ་ལ་ཞུས་ཀྱང་བཤད་པ་ནི་མི་གནང་བསམ་ནས་
ཞུ་བ་མ་ནུས་པར་བསྡད་པས། འུ་ཅག་འདི་པ་ནམ་འཆི་ངེས་མེད་ཀྱི་བསམ་བློ་ཅིག་ཀྱང་གཏོང་བསe
37

མཁན་ མི་ འདུག །བྱམས་ མགོན་ མ་ བྱོན་ པར་ ནོར་ རྫས་ ཡག་ པོ་ ཅིག་ བསགས། འཛམ་ བུ་
གླིང་གི་མི་ཆེན་རྣམས་མགོ་བསྐོར་ཞིང་བསྡད་བས་མང་ཡང་འདུག་གསུང་། བདག་གི་བསམ་
པ་ལ། སྔ་གོང་ནས་རིན་སྤུངས་སུ་སྤྱན་འདྲེན་ནན་ཆེན་བྱུང་བ་ལ། ཞལ་ལེན་མ་གནང་བར།
མ་
བདག་གིས་གསོལ་བ་ཡང་ཡང་ཕེབས་དགོས་ཚུལ་ནན་ཀྱིས་བཏབ་པ་ལ། མ་ཕེབས་པ་ལ་ཅི་
ཐུག་ཞིག་ཀྱང་ཞུ་ཤོར་བ་དེ་ལ་དགོངས་པ་འདྲ་ཞིང་། ལར་དགོངས་བཞེད་མ་བསྒྲུབ་དགོས་པ་
འདྲ་སྙམ་པ་ཅིག་བདག་གི་ཇོ་ལ་སྐྱེས། བདག་གིས་དེ་འདྲ་མེད་ལགས་སམ་ཞུས་པས། དེ་
འདྲ་མེད་ན་ངའི་བསམ་པ་འདི་བསྒྲུབ་ཐུབ་ན་སྒྲུབ་རོགས་ཀྱིས་གསུངས། དེའི་ལན་ལ་བདག་
གིས་འགྲུབ་པ་ཅིག་ཡོད་ན་བཀའ་དང་ལེན་བྱེད་པ་གཞིར་བཅས་ལགས་མོད་ཞུས་པས། འོ་ན་
སྔར་ཡང་དངོས་པོ་རྣམས་དགེ་བར་གང་འགྲ་བྱས། ད་ཆེར་ཡོད་ངེས་མེད་ནའང་བཙུན་པ་ཤི་
བའི་རྗེས་སུ་གཅིག་ཀྱང་མེད་པ་དེ་འདོད་པ་ཡིན། འུ་ཅག་ནམ་འཆི་ངེས་པ་མེད་པས་ཆས་ཁ་
རྣམས་ཚང་ཚང་འདྲ་བྱས། ངོར་དུ་ས་ག་ཟླ་བའི་སྒྲུབ་མཆོད་ཅིག་གསོ་ཨེ་ཐུབ་ལྟོས། བླ་མེད་
ཀྱི་དཀྱིལ་འཁོར་རྡུལ་ཚོན་མའི་སྟེང་ནས་ཚིག་བསག་ཚང་བ་འདི་ལེག་པའི་ཁར་རྡོ་རྗེ་འཆང་ཀུན་
དགའ་བཟང་པོའི་དུས་ཆེན་འདི་ཤིན་ཏུ་བྱིན་རླབས་ཆེ་བ་ཡིན་པས། རང་རེའི་དངོས་པོ་འདི་
ཀུན་དད་ཟས་ཁོ་ན་ཡིན་པས་རང་གཞན་ཚངས་མ་ལ་ཕན་པ་ཡིན་གསུང་། དེས་ན་ད་ལོ་ནི་སྔ་
སོར་ནས་བཏང་པས་ནས་མེར་ལག་ནི་གང་ཡང་མེད། གླང་ལོར་གོར་འབྱོར་བྱེད་ལགས་ཞུས།
གང་ ལྟར་ དེ་ སྐབས་ དཀྱུས་ རིངས་ ཀྱི་ བཞུགས་ པར་ མཁྱེན་ པའི་ བཀའ་ ལུང་ དུ་ འདུག་ ཀྱང་།
།བདག་འཛིན་ཆེས་པ་དང་རྒྱུ་གླེན་པས་ཆེར་མ་གོ་ཞིང་། ཕྲན་བུ་དོགས་པ་སྐྱེས་ཀྱང་སྐུ་ཁྲིལ་
ཆེས་པ་དང་ཐུགས་སྒོམ་པའི་སྟོབས་ཀྱིས། སླར་ཡང་ཐུགས་མཁྱེན་དང་གཟིགས་སྣང་གི་རྣམ་པ་
ཞིག་ཡིན་པ་འདྲ་སྙམ་པ་བྱུང་དུས་དོགས་གཅོད་རེ་ཙམ་ཞུས་ཚེ། གཏན་ནས་བཀའ་ལུང་མི་
གནང་ཞིང་བཀའ་བཀྱོན་འོང་བ་ཞིག་འདུག་པས་ཞུ་ཡང་མ་ནུས་སོ། །དེ་ནས་ལོ་དེའི་ཟླ་བ་
གཉིས་ པའི་ ཚེས་ ཉེར་ གཉིས་ ལ་ རྒྱ་ ཚོ་ ལ་ ཆིབས་ ཁ་ བསྒྱུར་ནས། རྒྱ་ ཚོར་ ཞག་ ཉི་ཤུ་ ཙམ་
བཞུགས། བཀའ་ཆོས་ཀྱང་སྡེ་བ་ཡབ་སྲས་སོགས་སློབ་བུ་རྣམས་ཚིམ་པར་མཛད་ནས་ཨེ་ཝཾ་དུ་
ཕེབས། འདིར་ བཞུགས་ ལ་ ཆོས་ ཀྱི་ ཟབ་ རྒྱས་ ཆེ་ བ་ དང་། བསྙེན་ རྫོགས་ ཀྱི་ ལས་ གྲལ་
སོགས་བསྟན་པའི་མཛད་པ་རླབས་པོ་ཆེ་མཛད་ནས། ཟླ་བ་དྲུག་པའི་ནང་དུ་གདན་ས་ཆེན་པོ་
དཔལ་ལྡན་ས་སྐྱར་ཆག་ཕེབས། ཞབས་དྲུང་ཡབ་སྲས་ཀྱི་དགོངས་སྟེང་གི་སྐུ་དོག་སེལ་བའི་
38

ཐུགས་དམ་སྲུང་འཁོར་དང་གསུང་ཆོས་ཀྱི་རིམ་པ་སྔར་མ་གསན་པའི་དབང་རྗེས་གནང་ལུང་མན་
ངག་སོགས་དགོངས་བཞེད་ལྟར། མཁྱེན་བརྩེ་ནུས་གསུམ་གྱི་ཡོན་ཏན་མ་ལུས་པ་དབང་འབྱོར་
པའི་བདག་ཉིད་ཆེན་པོ་སྔགས་འཆང་གྲགས་པ་བློ་གྲོས་རྒྱལ་མཚན་དཔལ་བཟང་པོ་ཡབ་སྲས་
རྣམས་དང་གདན་ས་ཆེན་པོའི་བླ་མ་སློབ་དཔོན་སོགས་དང་། ཆོས་འཁོར་ལྷུན་པོའི་མཁན་པོ་
དང༌། རྟིང་སྐྱེས་དགའ་ལྡན་རྩེའི་བླ་མ་བདག་ཉིད་ཆེན་པོ་འདིའི་སྐུ་ཞང་དང༌། གདོང་དགའ་
སློབ་དཔོན་སོགས་མདོར་ན་གང་སྨོས་དེར་བཞུགས་ཀྱི་གྲ་བུ་སློབ་རྣམས་ཚིམ་པར་མཛད་ནས།
དཔལ་ཨེ་ཝཾ་ཆོས་ལྡན་གྱི་གདན་ས་ཆེ་དགུ་ཀུན་གྱི་གཙུག་གི་ནོར་བུར་གྱུར་པ་བྱམས་པ་ཀུན་
དགའ་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ་བས་རྒྱལ་བའི་བཀའ་འགྱུར་བཞེངས་པར་
བཞེད་ནས། དེའི་ ཆེ་ རྐྱེན་ཤོག་བུ་དང་ དངུལ་ སོགས་ བསྒྲུབ་ པར་ ལྷོ་རོངས་ ཕྱོགས་ལ་དགེ་
བསྐུལ་ལ་ཆག་ཕེབས་པར་བཞེད་ནས། སྔ་གོང་ནས་སྙན་ཞུས་ཡོད་པ་དང་། འཕྲལ་དུ་ཡང་
སྤྱན་འདྲེན་བྱུང་ནས་ཨེ་ཝཾ་ལ་ཆིབས་ཁ་བསྒྱུར། དགོན་གནས་འདིར་ཆག་ཕེབས་ནས་འདིའི་ས་
མཆོད་ཀྱི་ཞལ་བཀོད། ལོ་དུས་ ཀྱི་ སྐུ་རིམ་བསྐང་གསོ་བརྒྱ་ཚར་གྱི་ཞལ་བཀོད་སོགས་དང་།
ཟླ་བ་བཞི་པའི་བར་ལ་དབང་རྗེས་གནང་སོགས་འདིར་བཞུགས་ཀྱི་དགེ་འདུན་རྣམས་ཐུགས་ཁ་
རྫོགས་ པར་ མཛད་ནས། སྤྱིར་ དགུང་ལོ་མཐོ་བ་དང་ ལྷག་ པར་ སྐུ་ གྲིབ་ལ་བརྟེན་པའི་སྤྱན་
གཡས་ པ་ ཕག་ ལོ་ནས་འགྲིབས་ པའི་ ཁར། གཡོན་ པ་ ཡང་མི་བདེ་ བའི་ སྟབས་ ཀྱིས། ཞལ་
ནས། ད་ན་སོ་ཡང་མཐོ་མིག་གིས་ཀྱང་མི་མཐོང་བས་རེ་ཞིག་མཚམས་བསྡམས་ནས་བསྡད་ན་
དགའ་ བ་ འདུག་ གསུངས། ཟླ་ བ་ བཅུ་ གཉིས་ པའི་ ཉེར་ ལྔ་ ནས་ སྐུ་ མཚམས་ མཛད་ ནས།
མཚན་བཅས་མཚན་མེད་ཀྱི་ཐུགས་དམ་གྱི་རིམ་པ་ལ་གོང་མོས་ལྟར་བརྩོན་པ་ཆེར་མཛད་ཅིང་།
སྔ་སོར་བྱི་ལོའི་ལུང་ལྟར་ལྕགས་མོ་གླང་ལོ་ཧོར་ཟླ་དང་པོ་ནས་ཟླ་བ་བཞི་པའི་བར་ལ་སྐུ་རིམ་
སྔོན་ འགྲོ་ སྤང་ དག་ གནང་ བ་ ལ། འབྲས་ཡུལ་ སྐྱེད་ ཚལ་ ཡན། བྱང་ ངམ་ རིངས་མན་ གྱི་ ས་
དགེ་ལྡན་གྱི་བྱ་བྲལ་གྲ་པ་ཆེ་གྲྭ་བཅུ་ལྷག་ཙམ་ལ་མང་ཛ། སྤྱི་འགྱེད། མཁན་སློབ་སོ་སོར་
བསྔོ་རྟེན་སོགས་དཔངས་མ་ཞན་ཙམ་དང༌། གླིང་ཁ་སོགས་མུས་ཀྱི་དགོན་དྲུག་ལྷག་ཙམ་དང་།
dགཞན་དགོན་ཆུང་གྲ་བརྒྱད་རྣམས་ལ་མང་ཇ་ བསྔོ་རྟེན་སོགས་དང༌། དཔལ་ལྡན་ས་སྐྱ་དྲིལ་
ཐོགས་གང་ཟབ་མང་ཇ། འཇིག་རྟེན་མགོན་པོའི་རྣམ་སྤྲུལ་ཡབ་སྲས་ལ་བསྔོ་རྟེན་རྒྱ་དཔངས་བ ན་
གང་ མཐོ། ཆོས་ སྡེ་ སོ་ སོའི་ མཁན་པོ། ལས་ཆེན་ གཉིས། བརྒྱ་དཔོན་ སོགས་ གང་ ལ་ གང་
39

དགོས་རྣམས་ལ་ཡང་འབུལ་ཆུང་རྒྱ་དཔངས་མ་ཞན་ཙམ་དང༌། རྟེན་སོ་སོར་ཞལ་གསེར་སྙན་
དར་ དཀར་ མེ་ སོགས་ དང་ ཆོས་ འཁོར་ ལྷ་ སར་ དཀར་ མེ་ ཁལ་ དྲུག་ ཅུ་ ཙམ་ དང་། ཞལ་
གསེར་གསེར་ཞོ་དྲུག །བསམ་ཡས་སུ་དཀར་མེ་ཁལ་བཅུ་བདུན། ཟེར་བྱང་ཕུག་ཏུ་མར་མེ་
ཁལ་ ཉེར་ བདུན་ ཞལ་ གསེར། མང་ ཡུལ་ སྐྱིད་ གྲོང་ དུ་ མར་ མེ་ ཁལ་ ཉེར་ བདུན། རྩེ་ གདོང་
ཆོས་སྡེ་ལ་མང་ཇ་གསུམ། གསོལ་འདེགས་ཉིན་གང་མ། ཞབས་དྲུང་སྐུ་མཆེད་ལ་བསྔོ་རྟེན་
དཔངས་གང་མཐོ་དགོན་ སོ་ སོའི་སློབ་དཔོན་ལ་འབུལ་ཆུང་སོགས་དང༌། དཔལ་ཨེ་ཝཾ་ཆོས་
ལྡན་ཡོན་ཏན་རིན་པོ་ཆེ་དུ་མའི་འབྱུང་གནས་འདི་ཉིད་དུ། རྒྱལ་བ་རྡོ་ རྗེ་འཆང་ཀུན་དགའ་
བཟང་ པོ་ པ་དང་། གདུང་ རིས་ཀྱི་དཔོན་པོ་གདན་ས་བཅུ་གཅིག་པ་དང་། འདྲེན་པ་དམ་པ་
འདི་ཉིད་ ལ་ ལུགས་གཉིས་ ཀྱི་ སྐུ་དྲིན་ ཆེ་ ས། དོན་གྱི་སླད་དུ་མཚན་ནས་ སྨོས་ཏེ། རྒྱལ་ བ་
གཉིས་པ་སངས་རྒྱས་སེང་གེ་པ་གཉིས་ཀྱི་དུས་ཆེན་ས་ག་ཟླ་བའི་སྒྲུབ་མཆོད་ལ། དགེ་འདུན་
ཕྱེད་དང་སུམ་བརྒྱ་ཙམ་དང༌། ཆོ་ག་ལ་མ་བཞུགས་པའི་གཙུག་ལག་ཁང་གི་སྟེང་ན་བརྒྱ་ཙམ་
ཞིག་རྣམས་ལ་ཉི་མ་དགུའི་བར་ལ་མང་ཇ་གཉིས་རེ་གསོལ་ཞིབ་དང་རྒྱག །མར་ཉག་ཕྱེད་རེ་AC
མ། ཚས་ ཉེར་ ལྔ་ ལ་ སྤྱི་ འབྱེད། རས་ ཡོལ་ དངོས་ གཙང་ གཉིས་ ཀྱིས་ གཙོས་ པའི་ རས་ ཀྱི་
རིགས་དགེ་འདུན་རེ་ལ་ཁལ་རེ་མའི་རྩིས། ཉེར་བདུན་ལ་ཐབ་གདན་གྱི་རིགས་དགེ་འདུན་རེ་
ལ་ ཁལ་ རེ་མའི་ རྩིས། གྲོལ་ ཉིན་བཀྲ་ཤིས་ཁ་བཏགས་དང་། མཚོན་ སི་འདྲེས་ པ་ ཁལ་ རེ་
མའི་རྩིས། མཁན་པོའི་དྲུང་དུ་བསྔོ་རྟེན་དངོས་ གཙང་ཉི་ཤུ་རྩ་གཅིག་ཚན་དང་། ཆོག་དཔོན་
དབུ་མཛད་སོགས་སོ་སོར་ཡང་དགུ་ཚན་རེའི་རྩིས་དང་། ལྷ་ཁང་སོ་སོར་དཀར་མེའི་ཕྲེང་བ་
སོགས་རྒྱ་ཆེར་གནང་ཞིང་། ཧོར་ཟླ་བཅུ་པའི་བར་ལ་སྐུ་མཚམས་ལ་ཀྱེ་རྡོར་བསྙེན་ཆེན་སོགས་
ཟབ་མོའི་ཉམས་བཞེས་ལ་རྩེ་གཅིག་ཏུ་བཞུགས། ཧོར་ཟླ་བཅུ་པ་ལ་ཚོང་འདུས་སུ་སྡེ་པ་གྲ་ལྔ་
ཉིན་བྱེད་དབང་པོ་གྲོངས་པའི་སྐུ་རྗེས་ལ་སྤྱན་འདྲེན་བྱུང་ད་ལེན་བསྙེན་པའི་མཚམས་སུ་ཡང་བྱུང་
ཁོང་ངེད་གྲྭ་རྐྱང་ངོ་མི་ཤེས་པའི་དུས་ལྟོ་སྟེར་མི་ཡིན་པས་མ་ཕྱིན་ན་མི་འོང་བས་འགྲོ་དགོས།
གཞན་ཡལ་ཡུལ་མང་ན་རྒན་པོ་ལོང་བ་ལ་མིས་འཕྱ་གསུངས་ནས་དེར་ཆག་ཕེབས། ཞག་ལྔ་
ཙམ་བཞུགས། དེ་ནས་ཚུར་ཕེབས་དགོན་བཞུགས་ཀྱི་གྲྭ་པ་རྣམས་ལ་དབང་རྗེས་གནང་སོགས་
གནང་ ཟླ་ཕྱེད་ཙམ་བཞུགས། སླར་སྐུ་མཚམས་བསྐྱར་ སྡེམས་ གནང་ནས། ཟབ་མོའི་ཉམས་
བཞེས་ལ་རྩེ་གཅིག་ཏུ་བཞུགས་སྐབས། ཆུ་མོ་སྟག་ལོ་ཟླ་བ་དང་པོ་ལ་གསོལ་དངས་མེད་པའི་
40

སྐུ་ཉོབ་སེ་བ་ལ་མནལ་གཏན་ནས་མེད་པ་ཞིག་བྱུང་། དེ་འདྲ་གང་ལགས་སམ། ད་སྐུ་ཆས་
བཞིན་ཆེར་མི་གདའ་ནའང་སྐུ་རིམ་ འདྲ་བྱས་ན་ཨེ་ཕན། ལྷ་རྗེ་བཞིན་ཡང་འབོད་དགོས་པ་
ལགས་སམ་ཞུས་པས། ན་ རྒྱུ་ནི་མི་འདུག །ལྷ་ རྗེ་འབོད་དགོས་བསམས་ན་བོས་ཤོག །མ་
བོས་ཀྱང་འོང༌། རིམ་གྲོ་བཏང་རྒྱུ་ཡོད་ན་ཐོང་འདི་ ཕྱི་ གཉིས་ སུ་ རང་ གཞན་ཚང་མ་ལ་ཕན།
ཚེ་འདི་ཁོ་ནའི་དོན་ གཉེར་ གྱིས་ནི་ ཕན་ཤས་ཆུང་ གསུངས། བསམ་ པ་ ཡང་མ་བདེ་བ་དང༌།
སྐུ་རིམ་ཀྱང་གང་དྲག་བཏང་། ལྷ་ རྗེ་ ཡང་བོས་ པས། གསོལ་སྨན་བཏང་དགོས་ པའི་བསྙུང་
གཞི་མི་འདུག །འོན་ཀྱང་མནལ་ཁུགས་པའི་སྐུ་བྱུག་ཞིག་གནང་ན་འོང་བ་འདྲ་ཟེར། སྐུ་བྱུག་
ཕུལ་བས་མནལ་ ཕྲན་བུ་ཁུག་ནའང་། སྤྱན་གཉིས་ཆར་འགྲིབ་ནས་མེད་པ་དང་། བློས་ལར་
རང་ཡང་མི་བཟོད་པ་འདུག་པ་དང༌། ས་སྐྱ་པ་ཡས་མར་སོགས་གྲྭ་རིགས་སྦྱིན་བདག་ཚང་མས་
སྤྱན་འབྱེད་ཅིས་ཀྱང་མཛད་དགོས་ཚུལ་ཡང་ཡང་ཞུས། དགོངས་པ་ལ་མི་འདུག་ཀྱང་ནན་ཆེར་
ཞུས། མོ་བརྟགས་པ་བཞིན་བྱས་པས་འབྲིང་ཙམ་ལས་མ་བྱུང་ཀྱང་རེ་ཆེས། དགའ་རབ་རྫོང་
ལ་རེ་ནས་ནན་ཆགས་ཞུས་པས་འོང་མདོག་ཁ་མོ་ནི་མི་འདུག །ཁྱེད་ཚང་མའི་ཐུགས་ལ་འདུག་
པས་ འོས་ མེད་ པ་ ཡིན་ ནམ་ གསུངས། ཟླ་བ་ བཞི་ པའི་ ཚེས་ བཅུ་ བདུན་ ལ། སྐུ་ རིམ་ གང་
དགོས་རྣམས་གྲུབ་པ་བྱས། དེ་ཉིན་སྤྱན་འབྱེད་པུལ། འཚོ་བྱེད་ ཀྱི་ སྤྱན་འབྱེད་ ཡིད་ཆེས་པ་
བྱུང་། དེ་ལོ་ཧོར་ཟླ་བརྒྱད་པ་གཉིས་ཡོད་པའི་རྟིང་མའི་ཚེས་བཅོ་བརྒྱད་པར་སྤྱན་ཇེ་གསལ་
སོང་། གཡས་པ་ལ་ཤ་སྤྲིན་གྱི་བདེ་དྲག་མེད་ཀྱང་གཡོན་པས་དགའ་རབ་གཟིགས་པ་ཙམ་ཡོད་
པ་ཡིན་ནའང་། བཅོ་བརྒྱད་ཀྱི་ཉིན་གཞན་རྐྱེན་ཕྲན་བུ་ཅིག་གིས་རྐྱེན་བྱས་པ་དང་། བསྟན་
པ་སྤྱི་སྒེར་གྱི་སྐུ་ཆག་ལ་བསྟེན། དེའི་ཉིན་ནས་ཇེ་ལོད་ལ་སོང་། ཧོར་ཟླ་དགུ་པའི་ཚེས་བཅུ་
ནས་ཆེར་ མི་གཟིགས་ པ་ཞིག་བྱུང་ནས། ཟབ་བཞེས་གོང་འཕེལ་གྱི་ངང་ལ་སྐུ་མཚམས་ལ་
བཞུགས་སྐབས། སྔར་ཞག་འགའ་ཡང་མནལ་མི་འོང་བ་དང་། གསལ་དང་འགྲིབ་པ་དེ་གང་
ཡིན་ལགས་བསམ་ཞུས་པས། མགོན་པོ་ལྷ་བཅུ་གཉིས་ཀྱི་རྗེས་གནང་བྱེད་ཚུལ་ རྗེ་ཉིད་ཀྱིས་
མཛད་པའི་དཔེ་འདི་ལ་ལྟོས་དང་གསུངས། བལྟས་པས། འཆི་བདག་གི་བདུད་ཀྱི་སྐབས་ན་
གྲོངས་རྟགས་ཀྱི་བཤད་པ་འདུག་པ་སེམས་ཤིན་ཏུ་མི་བདེ་བར། དམན་ལ་ཕྲན་བུ་འོང་བཞིན་
གདའ་བས་ སྐྱོན་མེད་ལགས་སམ་ཞུས་པས། མེར་དམ་གང་ཤེས་པ་ལ་མངོན་ཤེས་ནི་མེད་
གསུངས། དེ་སྐབས་ཀྱང་ཡུན་རིང་པོ་མི་བཞུགས་པའི་བཀའ་ལུང་དུ་འདུག་ཀྱང་། ནན་ཞུས་

བྱས་པ་ལ་བཀའ་ལུང་གསལ་པོ་གནང་མ་འདོད། དེ་ནས་ཟླ་བ་བཅུ་པའི་ཚེས་གཅིག་གཉིས་ལ་
ཞབས་ ལ་ཅུང་ ཟད་མཐེབ་ ལེན་ པ་ཙམ་བྱུང་བས། ཆབ་ཚན་མ་མཛད་པ་ཡུན་རིང་བ་དང༌།
སྐུ་མཚམས་ཀྱི་སྒང་ལ་ཡང་ཞབས་བསྐོར་ཆེར་མི་མཛད་པའི་སྟབས་ཀྱིས་ཆབ་བསགས་དོགས་
བྱུང་ནས། སྤྱན་གྱིས་མི་གཟིགས་ཀྱང་། དེང་སང་ཆབ་ཚན་ཞིག་ལ་ཕེབས་ན་ དགའ་བ་མིན་
ལགས་ སམ་ ཞུས་པས། གང་ ཡིན་ བྱས་ ཆོག་ ཕན་ པ་ རང་གི་ དཀའ་གསུངས། ཆབ་ཚན་དང་
སང་གནང་ན་ལེགས་སམ། ད་གཟོད་གསོས་ན་དགའ་ཐུགས་དམ་བརྟག་པ་གནང་ན་ཇི་ལྟར་
ཡོད་ཞུས་པས། ད་ལོང་བ་འདིས་བརྟག་པ་ལ་འབྱུང་བྱེད་ཁྱེད་ཚོ་རང་གི་བློ་ལ་གང་ཡོད་བྱས་
ཆོག་གསུངས། ཐུགས་དམ་བརྟག་པ་ནི་མ་ གནང་། བདག་རང་ལ་གཞན་ཐབས་ནི་མེད་མོ་
ཤེས་པ་གཉིས་ཙམ་ལ་མོ་བྱས། དེང་སང་རང་ཚབ་ཚན་གནང་ན་ཤིན་ཏུ་ལེགས་ཟེར་བ་བྱུང་།
དེ་ལ་བདེན་ཟེར་བཅས་སྙན་ལམ་དུ་ཕུལ་བས་ཕན་གནོད་མི་ཤེས་ཕྱིན་པས་ཆོག ། དེ་ནས་མྱུར་
བར་དགའ་གསུངས་ནས་ཚེས་བཅོ་ལྔ་ལ་ཆབ་ཚན་ལ་ཕེབས། ཆབ་ཞག་བདུན་མཛད་པ་དང་།
རིན་ ཆེན་ གླིང༌། བཅོས་ སྨད། བྱེ་ སྦེ་ རྣམས་ སུ་ བཞུགས་ ཞིག་ གཉིས་ གསུམ་ རེ་ མཛད་ པ་
སོགས་ ཟླ་ ཕྱེད་ འགོར། དེ་ ནས་ ཨེ་ཝཾ་ དུ་ ཧོར་ ཟླ་ བཅུ་ གཅིག་ པའི་ ཚེས་ གཅིག་ ལ་ ཕེབས།
བདག་རང་གི་སེམས་ལ་སྔ་སོར་སྐུ་མཚམས་དཀྱུས་རིང་བའི་སྐབས་ཀྱིས་ཞག་བཅུ་སྐོར་ཅིག་གྲྭ་པ་
རྣམས་དང་མཇལ་ཁ་གནང་གསུང་ཆོས་ཅིག་ཀྱང་གནང་། དེ་ནས་སྐུ་མཚམས་གནང་ན་འོང་བ་
འདྲ་བསམ་པ་བྱུང་། གོང་དུ་ནི་གང་ཡང་ཞུ་མ་ནུས། ཚེས་བཞི་ཐུན་བཞུགས་པའི་སྔ་དགོངས་
ཐུགས་ དམ་ ལ་ བཞུགས་ ཉིན་ ཉིན་མོ་གསོལ་ ཇ་ གསུམ་ རེའི་བར་བཞུགས་ གྲལ་ གནང་། སྐུ་
ཁམས་དངས་རབ་ཡོད་པ་ལ། ཆོས་བཞིའི་མཚན་ཕྱིད་ཙམ་ནས་སྐུལ་བསྙུང་ཟུག་གང་ཡང་མེད་
པ་ལ་ཞལ་དབུགས་ཤིན་ཏུ་མ་བདེ་བར་གྱུར། མགུར་གློ་ཕྲན་བུ་ཡོད་པ་གསོལ་དང་འགྲིབ་པ་
ཅིག་བྱུང་། དེའི་ སང་ཉིན་སྐུ་རིམ་མང་ ཇ་ཞིག་བསྐོལ། འཚོ་བྱེད་ཁྲི་བཟང་ པ་འབོད་མི་གང་
མྱུར་བརྫངས་ནས། འཚོ་བྱེད་ཚེས་བདུན་ལ་བྱུང་། ཕྱག་རྩ་ཕུལ་བས་ཕྱག་རྩམ་བདེ་བར་རང་
འདུག །བསྙུང་ གཞི་ནི་ཅི་ ཡང་ མེ་ཤེས་ པར་ འདུག་ པས་ གསོལ་སྨན་ མགུར་གློ་ཞི་བྱེད་དང་
གསོལ་དང་འབྱེད་པ་ཙམ་མ་གཏོགས་འབུལ་མི་ཤེས་པར་འདུག་ཟེར་གསོལ་སྨན་ཐུན་གཉིས་
ཕུལ་བས་མགུར་གློ་ ཕྲན་བུ་མ་གཏོགས་ཞི། གསོལ་དང་འབྱེད་པའི་གསསོལ་སྨན་ཐུན་ཙམ་
ཕུལ་ ཡང་། གསོལ་དང་ བྱེ་བ་ནི་མ་བྱུང་། ཐུགས་དམ་ལ་ཉིན་མཚན་ཁོར་ཡུག་ཏུ་བརྩོན་པ་
42

སྔར་ལས་ཀྱང་ཆེ་བར་མཛད།༠ ཚེས་བཅུ་གཉིས་ལ་སྐུ་ཁམས་དངས་སྐྱེད་ངེས་ཤེས་པ་ཅིག་
བྱུང༌། དེ་སྐབས་ སྐུ་ སེར་ ལ་ ཕན་ པའི་ ཞབས་འཇུག་ཞིག་ཕུལ། འཚོ་བྱེད་པ་དེ་ འགྱུར་ ལྡོག་
བཞིན་མ་བྱུང་ན་ཕྱག་རྩ་ཡང་བདེ་རབ་གདའ་ཞུ་ཡི་འདུག་པ་ལ། ད་ལེན་ཤཱཀྱ་ཐུབ་པ་བྱོན་ཀྱང་
མི་འོང་ བ་ འདྲ་ གསུངས། བདག་ གིས་ གང་ གསུང་བ་ལགས་ཞུས་པས། དམིག་ འདི་ སངས་
རྒྱས་ཕེབས་ཀྱང་མི་མཐོང་བ་འདུག་བྱས་པ་ཡིན་གསུངས། དེ་མན་པ་འདྲ་ཞུས་པས་དེ་ཀ་ཡིན་
གསུངས། གཞན་ཡང་ཚེས་བཅུ་ གཅིག་བཅུ་གཉིས་བཅུ་གསུམ་རྣམས་མ་འོངས་པ་མཁྱེན་པ་
དང་གཟིགས་སྣང་འཆར་བ་སགས་ཡ་མཚན་པའི་བཀའ་ལུང་གསོལ་པོ་མིན་པ་ཐོར་་ཙམ་གནང་
བ་ཞིག་བྱུང་ནའང་། རང་སྤོབས་པ་ཞན་པ་དང༌། རྗེ་ཉིད་ཐུགས་སྒམ་ཞིང་སྐུ་བྲིལ་ཆེས་པས་
གསལ་འདེབས་ཆེར་ཞུ་མ་སྤོབས། ཕྲན་བུ་ཞུས་པ་ལ་ཡང་བསྐྱར་མ་བཀའ་ལུང་བསྟན་ནས་
གསལ་ པོ་གསུངས་མཉན། ཚེས་བཅུ་གཉིས་ལ་ སྐུ་རིམ་མང་ཇ་དང་དར་འགྱེད་ཞིག་བྱས་པ་
སོགས་སྐུ་རིམ་དང་སྨན་དཔྱད་ཅི་ཕུལ་ཡང་ཞིང་འདིའི་མཛད་པ་རེ་ཞིག་རྫོགས་ཤིང་། ཞིང་
ཁམས་གཞན་དུ་གདུལ་བྱ་རྒྱ་ཆེ་བར་དགོངས་ནས། བདག་འཛིན་ཅན་རྣམས་ངེས་འབྱུང་བསྐྱེད་
པ་དང་། ལེ་ལོ་ཅན་རྣམས་བརྩོན་འགྲུས་ལ་བསྐུལ་བར་བྱ་བའི་ཆེད་དུ་ཆོས་ཀྱི་རྗེ་འཇིག་རྟེན་
གསུམ་ གྱི་མིག །སངས་ རྒྱས་ ཀྱི་ བསྟན་ པའི་ སྲོག་ཤིང་ཆེན་པོ་དེ་ཉིད། དགུང་ལོ་ ཡོངས་སུ་
གྲགས་པའི་དྲུག་ཅུ་རེ་བརྒྱད། འདུལ་བ་པའི་ལུགས་ཀྱི་རེ་དགུར་ཕེབས་པ་ཆུ་ཕོ་སྟག་ལོ་ཧོར་
ཟླ་བཅུ་གཅིག་པ་སྨལ་པོ་ཟླ་བ་ལ། ཆོས་ཀྱི་རྗེ་ས་སྐྱ་པཎྜི་ཏ་ཆེན་པོའི་ལོ་དུས་ཀྱི་དུས་མཆོད་
དང་ཉེ་བ་ཚེས་བཅུ་གསུམ་གྱི་སྐྱ་རེངས་དང་པོ་ཤར་བ་ཡན་ཆད་ལ་དཀར་ཆ་བཞི་མ་གཏོགས་
ཐུགས་དམ་གྱི་རིམ་པ་སྔར་གང་གནང་ཚང་འགྲིག་གནང་གྲུབ་ནས་སྐྱ་རེངས་དང་པོ་ཤར་ནས།
ཞབས་གཉིས་སྐྱིལ་ཀྲུང་ཕྱག་གཉིས་རྡོ་རྗེའི་ཁུ་ཚུར་བརླ་གཉིས་ཀྱི་སྟེང་དུ་བཞག །སྐུ་དྲང་པོར་
བསྲང་སྐུ་ལ་གཡོ་འགུལ་སྤུ་འགུལ་བ་ཙམ་ཡང་མེད་ཅིང་། སྤྱན་བར་སྣང་ལ་ཡང་ཡང་གཟིགས་
པའི་ངང་ནས། ཚེས་བཅུ་བཞིའི་ནམ་གསལ་དག་པ་ལ་རྒྱུད་སྡེ་རིན་པོ་ཆེ་རྣམས་ནས་འབྱུང་བའི་
འདའ་ཁ་མའི་རྣལ་འབྱོར་ཟབ་མོ་གསལ་བཏབ་སྟེ། ཐུན་མོང་དུ་གནང་བའི་གཟུགས་ཀྱི་སྐུའི་
བཀོད་པ་ཆོས་ཀྱི་དབྱིངས་སུ་བསྡུ་བའི་ཚུལ་བསྟན། དེ་ནས་བརྩམས་ཏེ་གནས་གང་གི་བར་ལ་
སྔར་ ལས་ ཞལ་མདངས་ཆེར་སྣམ་ བ་ ཞིག་བྱུང༌། ཟླ་བ་བཅུ་གཉིས་ པའི་ ཚེས་ གཅིག་ གཉིས་
བརྩེགས་ཡོད་པའི་ཚེས་གཅིག་དང་པོ་ནས་གསུམ་གྱི་བར་ལ་སྔར་དང་མི་འདྲ་བའི་ལམ་དངས་
43

ཤིན་ཏུ་སྣུམ་ཞིང་ཡོད་ཆེ་བ་ཞིག་བྱུང་། ཚེས་གསུམ་གྱི་ཉི་མ་ཤར་དྲོས་ཙམ་ནས་ཞལ་མདངས་
གློ་བུར་བ་དེ་ཡལ་ནས་སྔར་གྱི་དེ་ལ་འགྱུར་བ་ཆེར་མེད་པ་ཞིག་བྱུང་ཞིང་དེ་ལྟར་ཞག་ཉི་ཤུའི་བར་
དུ་རྣམ་ཀུན་མཆོག་ལྡན་གྱི་སྟོང་པ་ཉིད་དང་མཆོག་ཏུ་མི་འགྱུར་བའི་བདེ་བ་ཆེན་པོ་རོ་གཅིག་ཏུ་
འདྲེས་པའི་ཏིང་ངེ་འཛིན་ཟབ་མོ་མངོན་དུ་མཛད་ནས་སྤྲོས་པའི་ཚོགས་ཉེ་བར་ཞི་ཞིང་། མཐའ་
དབུས་ཐམས་ཅད་དང་བྲལ་བའི་འོད་གསལ་ཕྱག་རྒྱ་ཆེན་པོའི་ངང་ལ་མཉམ་པར་བཞག་སྟེ་མཐར་
འོད་གསལ་ལས་ཟུང་འཇུག་གི་སྐུར་བཞེངས་ནས་དཔའ་བོ་དང་མཁའ་འགྲོའི་ཚོགས་དུ་མས་བསུ་
བའི་བཀོད་པ་བསམ་གྱིས་མི་ཁྱབ་པ་དང་བཅས་ཏེ། དག་པའི་ཞིང་ རྗེ་ས་སྐྱ་པ་ཡབ་སྲས་ལ་
སོགས་པ་བླ་མ་གོང་མ་རྣམས་བཞུགས་པའི་གནས་བདེ་བ་ཅན་གྱི་ཞིང་ཁམས་སུ་གཤེགས་པར་
གདོན་མི་ཟའོ། །སྤྱིར་ རྗེ་ འདི་ ཉིད་ དུས་ དེ་ ཙམ་ ལ་ དག་ པའི་ ཞིང་ དུ་ ཕེབས་ པ་ དང༌། འོད་
གསལ་ཏིང་ངེ་འཛིན་ལ་ཞག་མང་དུ་བཞུགས་པ་སོགས་སྔ་གོང་ནས་མངོན་དུ་མཛད་ཟིན་པར་
གནང་བའི་བཀའ་ལུང་མང་དུ་གནང་གི་འདུག་ཀྱང་། དེ་དུས་ནི་སུས་ཀྱང་མ་གོ །ཕྱིས་ངེས་
ཤེས་འདྲོངས་པ་དུ་མ་བྱུང་ངོ་། །སྙིང་སྟོབས་བརྩོན་པ་ཆེན་པོའི་ཡོན་ཏན་ཀུན། །བདག་གིར་
མཛད་ནས་སྐལ་ པ་ དམན་ པ་ ཡི། །འགྲོ་བས་མཐོང་བར་མི་འགྱུར་ པ་ ཡི་ ཕྱིར། །དག་ པའི་
ཞིང་དུ་འཁོད་པར་བྱེད་དམ་ཅི། །བསྟན་པའི་ཉི་མ་གཞན་དུ་གཤེགས་པ་ན། །སློབ་བུ་རྐང་
འཐུང་ཚོགས་རྣམས་སུ་ཡིས་སྐྱོང་། །བསྟན་ པ་མུན་པའི་གནས་སུ་འགྱུར་མཐོང་ནས། །ནག་
ཕྱོགས་བདུད་ བྱའི་ སྐད་ ངན་ མི་འབྱིན་ནམ། །ཀྱི་ཧུད་བསྟན་སྲུང་ནུས་མཐུའི་ཆུ་འཛིན་དང་།
།བདུད་ཚོགས་ནག་པོའི་ཁ་རླངས་བ་མོ་ཡིས། །འགྲོ་བའི་དཔལ་འབྱོར་བསྟན་འཛིན་ལོ་ཐོག་
བཅོམ། ། བློ་ དམན་ བདག་ སོགས་བདེ་ བའི་ སྐབས་ བྲལ་ གྱུར། ། ཀྱེ་ མ་ བསྟན་ པའི་ གསལ་
བྱེད་འོད་དཀར་ཅན། །ནུབ་རིའི་ཕ་རོལ་གཤེགས་ནས་དེང་སང་དུས། ། བསྟན་པ་རིན་ཆེན་གླིང་
འདིའང་ མུན་ པར་ སོང་། །བློ་ གསལ་ ཀུན་ མུད་ ཚོགས་རྣམས་ཟུམ་པར་གྱུར། །འོན་ ཀྱང་ རྗེ་
བཙུན་ཁྱོད་ཉིད་ཀྱི། །ཐུགས་ རྗེའི་ རྒྱུན་ ལ་ ཡིད་ཆགས་ནས། །བློ་གསལ་ཡིད་ཀྱི་བུམ་པ་ནི།
།མོས་པའི་བདེ་བས་གང་བ་དང་། །སྙིམ་པའི་ཐ་མོ་རབ་སྦྱར་ནས། ། མགོན་དེའི་ཕྱོགས་གཅིག་
འདུད་ པར་ བྱེད། །མགོན་པོ་ གཆོག་ དེའི་ཐུགས་ རྗེའི་འོད་ཟེར་གྱིས། ། གྲངས་ མེད་ ཞིང་ གི་
འགྲོ་ རྣམས་ མ་ ལུས་ པ། །ཀུན་ ནས་ གསལ་བར་ བྱེད་ པའི་ ཉི་མ་དང༌། ། བདེ་མཆོག་ སྩོལ་
བའི་བདུད་རྩི་བཞིན་དུ་འགྱུར། །ཚེས་གསུམ་གྱི་ཉིན་དེ་ཉིད་ནས་རྡོ་རྗེ་འཛིན་པའི་གཙུག་རྒྱན་
44

རྒྱལ་ཚབ་དམ་པ་བྱམས་པ་ཀུན་དགའ་བཀྲ་ཤིས་པས་དཔལ་ཀྱེ་རྡོ་རྗེ་ལ་བརྟེན་པའི་དུས་ཐ་མའི་
ཆོ་གའི་སྒོ་ནས་ཆས་གཞུག་གི་ཞབས་བསྡོམས་ལེགས་པར་ཕུལ་ནས། མཆོད་པ་རྒྱ་ཆེན་པོ་དང་
བཅས་བབཞུགས་པའི་དྲུང་དུ་དཔོན་སློབ་ལྔ་ཙམ་གྱིས་ཚེས་བཅུའི་བར། སྔ་དྲོ་དཔལ་ཀྱེ་རྡོ་རྗེའི་
རས་ བྲིས་ ཀྱི་ སྟེང་ནས་ སྒྲུབ་ མཆོད་ དང་། ཕྱི་དྲོ་ བླ་ མ་མཆོད་ཆོག་མཛད། ཚེས་ བཅུ་ གཅིག་
ནས་རྒྱལ་ཚམ་ཀུན་དགའ་བཀྲ་ཤིས་པས་གཙོ་མཛད་ནས་དགེ་འདུན་དགུ་བརྒྱ་ཙམ་གྱིས་ཞག་
བཅུའི་བར་ལ་མཆོད་པའི་སྤྲིན་ཕུང་རྒྱ་ཆེན་པོ་དང་བཅས་སྟེ། རྡུལ་ཚོན་གྱི་དཀྱིལ་འཁོར་ཆེན་
པོ་ལྔ་ཞལ་ཕྱེ་ནས་གསོལ་བ་བཏབ་ཅིང་། བསྙེན་བཀུར་འབུལ་འགྱེད་ཡང་དག་པར་བསྒྲུབས།
ལོ་གཉིས་པོ་ལོ་དུས་ཀྱི་དུས་ཆེན་ལ་སྔར་ལུགས་སྒྲུབ་མཆོད་ལྔ་རྡུལ་ཚོན་མ་ཞག་དྲུག་རེའི་བསྙེན་
བཀུར་འབུལ་འགྱེད་གང་དྲག་དང་བཅས་བསྒྲུབས། དེ་རྗེས་གཞི་རྟེན་ཕུལ་ནས་བླ་བྲང་ནང་
ནས་ལོ་དུས་ཟླ་དུས་ཀྱི་མཆོད་པ་མ་ཆག་པ་གནང་སྟེ། ཐུགས་ཀྱི་དགོངས་པ་ཆོས་ཀྱི་དབྱིངས་
སུ་ཡོངས་སུ་རྫོགས་ པར་ བསྒྲུབས་ལགས། ཕྱོགས་ རིགས་ ཀྱི་ སྤྱི་བདག་ བུ་སློབ་ དད་པ་ཅན་
རྣམས་ཀྱིས་ཀྱང་སོ་སོ་ནས་མང་ཇ་བསྙེན་བཀུར་གདུང་མཆོད་དཀར་མེ་སོགས་དགོངས་པ་རྫོགས་
ཐབས་གྱ་ནོམ་པ་ཕུལ་ཞིང་རང་རང་གི་ཡུལ་ཕྱོགས་གཞན་དག་ན་བཞུགས་པའི་བུ་སློབ་པ་དད་པ་
ཅན་རྣམས་ཀྱིས་ཀྱང་རང་རང་གི་འབྱོར་པ་དང་བསྟུན་པའི་དགོངས་པ་རྫོགས་ཐབས་དང༌། ལོ་
དུས་དང་ཟླ་དུས་ཀྱི་མཆོད་པ་ནར་འཛིན་པ་སོགས་འདྲེན་པ་མཆོག་གི་ཡོན་ཏན་ལ་དམིགས་པའི་
དང་བའི་དད་པ་སྔོན་དུ་འགྲོ་བ་ཅན་གྱིས་རྣམ་དཀར་གྱི་དགེ་བ་རྒྱ་ཆེན་པོ་སྒོ་དུ་མ་ནས་བསྒྲུབས་
ཏེ། རྗེས་སུ་སློབ་ པའི་ གདུལ་ བྱ་རྣམས་ ཀྱི་ལུས་ངག་ཡིད་གསུམ་ལོངས་སྤྱོད་དང་ བཅས་ པ་
ཐམས་ཅད་དོན་ཡོད་པ་ཁོ་ན་ལ་སྦྱོར་བར་མཛད་དོ། །ཞི་བར་གཤེགས་ནས་ཐུགས་དགོངས་
རྫོགས་ཐབས་རྣམས་མ་གྲུབ་ཀྱི་བར་ཐམས་ཅད་དུ་དུས་དགུན་གྱི་དགུ་འདྲེན་པའི་སྒང་ཡིན་ཀྱང་།
རླུང་སེར་བུ་དང་རྡུལ་གྱི་འཚུབ་མ་ལ་སོགས་པ་གཏན་ནས་མེད་པར་ནམ་མཁའ་ཤིན་ཏུ་དངས་པ་
ལ་འཇའ་འོད་དུ་མ་འཁྲིགས་པ་དང༌། ལྷའི་མེ་ཏོག་གི་ཆར་འབབས་པ་དང་། འདི་ནས་ཉིན་
ལམ་ལྷ་ཙམ་ཁོར་ཡུག་ཏུ་ཆུའི་ཚོགས་རྣམས་ཀྱི་འཁྱག་འགར་ཞིག་ནས་དཔྱིད་ཀྱི་དགའ་སྟོན་
བཞིན། ལྡུམ་རའི་མེ་ཏོག་གི་ལོ་འདབ་རྒྱས་པ་དང་། ལྗང་པ་དང་རྩྭ་སྔོན་སྐྱེ་བ་ལ་སོགས་པ་
ནི་སྐྱེ་བོ་ཡོངས་ལ་གསལ་ལོ། །སྐུ་གསུང་རིན་པོ་ཆེ་ལ་ཡང་ཆོས་གཞུགས་ནས་མེ་མཆོད་མ་
ཕུལ་བར་མ་ཆབ་སེར་འབབ་པ་དང༌། དྲི་ཕལ་པ་ང་བ་ལ་སོགས་པ་གཏན་ནས་མེད་པར་དངོས་
45

སུ་བཞུགས་དུས་ཀྱི་སྐབས་ལྟར་གང་དུ་བཞུགས་པའི་ཉེ་འཁོར་དུ་ཡང་དྲི་བསུང་ཁྱད་པར་ཅན་
འཕྲོ་བ་ལ་སོགས་པ་ཤིན་ཏུ་ངོ་མཚར་བའི་ལྟས་ཁྱད་པར་ཅན་བསྟན་ཏེ། གདུལ་བྱ་རྣམས་ཀྱི་
ཡིད་ལྷག་པར་ཡང་དད་ཅིང་འདུན་པ་ཁོ་ནར་མཛད་དོ། ། དགུང་ཞག་ཚུགས་ནས་ཟླ་བ་ཕྱི་མ་
ཆོ་འཕྲུལ་གྱི་ཚེས་བཅུ་བདུན་གྱི་བར་ལ་རྩེ་གདོང་བདག་ཆེན་རིན་པོ་ཆེ་འཇམ་པའི་དབྱངས་ཀྱིས་
གཙོ་མཛད། དཔོན་སློབ་ལྔ་ཙམ་གྱིས་སྔར་ལུགས་བཞིན་སྔ་དྲོ་སྒྲུབ་མཆོད་དང་། ཕྱི་དྲོ་ལམ་
འབྲས་མཆོད་ཆོག་རེ་མཛད། ཟླ་བ་བཅུ་གཉིས་ཀྱི་ཉེར་བདུན་གྱི་ཐོ་རངས་འཇམ་དབྱངས་སྤྲུལ་
པའི་སྐུ་དེ་ཉིད་ཀྱིས་གཙོ་མཛད། འདྲེན་པ་དམ་པ་དེ་ཉིད་ལ་མི་ཕྱེད་པའི་དད་པ་དང་ལྡན་ཞིང་
མདོ་རྒྱུད་ལ་སྦྱངས་པ་ཕུལ་དུ་ཕྱིན་པའི་སྐུ་ཡོན་ཏན་དུ་མས་ཕྱུག་ཅིང་བསྐྱེད་རྫོགས་ཟབ་མོའི་
ཉམས་བཞེས་ཀྱིས་རྒྱུད་སྨིན་པའི་རྡོ་རྗེ་འཛིན་པ་དཔོན་སློབ་བཞི་སྡེས་སྐུ་གདུང་རིན་པོ་ཆེ་ལ་
དཔལ་ཀྱེ་རྡོ་ རྗེའི་སྒོ་ནས་སྦྱིན་སྲེག་གི་མཆོད་པ་རྒྱ་ཆེར་འཕུལ་བའི་ཚེ་ཡང་། མེ་དཀར་ཞིང་
སྣུམ་པ་དུ་བ་མེད་ཅིང་། གཡས་སུ་འཁྱིལ་བ་ལ་སོགས་པའི་ངོ་མཚར་བའི་ལྟས་མང་དུ་བྱུང་ཞིང་
ཟླ་བ་ཕྱི་མའི་ཚེས་བཅུ་བདུན་གྱི་བར་དུ་ཞུགས་ལ་གོང་སྨོས་བཞིན་མཆོད་པ་རྒྱ་ཆེར་ཕུལ། ཚེས་
བཅོ་བརྒྱད་ལ་གདུང་ཁང་ཞལ་ཕྱེ་སྟེ། འཇམ་དབྱངས་སྤྲུལ་པའི་སྐུས་ཁྲུས་གསོལ་བས་གདུང་
ཕལ་ཆེར་ནི་གདུང་ལོག་ཏུ་བྱོན་པ་དང་རིང་བསྲེལ་བྱོན་བ་ལ་སོགས་པར་གྱུར་ཏོ། །དཔའ་བོ་
མཁའ་འགྲོའི་བསུ་བ་དང་འགྲོགས་ནས། སྐུ་གདུང་རིན་ཆེན་གླིང་དུ་ཡལ་སྙམ་མཛད། དེ་ཚེ་
དད་ལྡན་སློབ་བུ་སྣ་ཚོགས་ཀྱིས། ། རྩེ་ གཅིག་ གསོལ་བ་བཏབ་པའི་ནུས་མཐུ་དང་། །འགྲོ་བ་
བསོད་ནམས་བསོག་པའི་རྟེན་མཆོག་ཏུ། ། རིན་ཆེན་ རིང་བསྲེལ་དང་བཅས་ཅུང་ཟད་ཙམ།
།བཞག་ནས་འགྲོ་དོན་དཔག་མེད་གྱུར་པ་ཡིས། ། གང་དེའི་ཐུགས་རྗེའི་རྒྱུན་དུ་མི་འགྱུར་རམ།
།དེ་ རྗེས་སྐུ་གདུང་རྣམས་ལ། འཇིགས་བྱེད་རྣམ་རྒྱལ་སོགས་ཨེ་ཝཾ་ན་བཞུགས་པའི་སྐུ་པར་
ཕལ་ཆེ་བ་ཁྲི་ཚོ་གཅིག་དང་། སུམ་སྟོང་ལྷག་ཙམ་བཏབ་སྟེ། དགེ་འདུན་ཚོགས་པ་ལ་འགྱེད་
པ་དང་། ཕྱོགས་ཕྱོགས་སུ་མོས་གུས་ཀྱི་རྟེན་དུ་འགྱེད་པ་དང་རྟེན་གྱི་ནང་གཞུགས་ལ་སོགས་པ་
བྱས། དེ་ནས་ཆུ་མོ་ཡོས་ལོ་ཧོར་ཟླ་གསུམ་པའི་ཚེས་བཅུ་བདུན་ལ་རྟེན་བཞེངས་བཙུགས་ནས།
སྐུའི་རྟེན་རྗེ་དེ་ཉིད་ཀྱི་སྐུ་འདྲ་ལམ་འབྲས་ཁ་བསྐང་མདའ་གང་ཙམ་དང་། ལམ་ཟབ་ཁ་བསྐང་
མཛུབ་ གོང་ ཙམ་ དང་། བྲིས་ སྐུ་ དུས་ ཇ་ ཐང་ སྐུ་འདུ་ཁང་ གི་ ཐོག་ཚད་དམ། གསུང་གི་རྟེན་
བཀའ་འབུམ་པོ་ཏི་གསུམ། ཐུགས་ཀྱི་རྟེན་གསེར་ཟངས་དང་དངུལ་རམ་ལུག་ལས་བསྒྲུབས་པ་
46

ལ་རིན་པོ་ཆེ་སྣ་ཚོགས་ཀྱི་ཕྲས་ཕྱུག་པ་རྣམ་རྒྱལ་མཆོད་རྟེན་བཟོ་ཁྱད་ལེགས་པ་རྣམས་ལ་སངས་
རྒྱས་ ཀྱི་ རིང་ བསྲེལ། རྗེ་ ཉིད་ ཀྱི་ རིང་ བསྲེལ་ དང༌ གདུང་ ཚ། བླ་ མ་ གོང་མའི་ རིང་ བསྲེལ་
གདུང་ཚ་སོགས་བྱིན་རླབས་ཀྱི་རྟེན་དཔག་ཏུ་མེད་པ་དང་། རྗེ་ཉིད་ཀྱི་གདུང་རུས་ཀྱིས་རྒྱུད་སྡེ་
ནས་ གསུངས་པའི་གཟུངས་ སྔགས་མང་པོ་བྲིས་པ་དང་། གཞན་ཡང་རྒྱུད་སྡེ་ནས་བཤད་པའི་
གཟུངས་ཀྱི་ཚོགས་དཔག་ཏུ་མེད་ པས་ཕྱུར་བུར་བྱས་ཏེ། ལོ་དེ་ཀའི་གྲོ་བཞིན་ཟླ་བའི་ཚེས་
གསུམ་གྱི་ཉིན་ཉི་མ་མེ་བཞིའི་བདུད་ལས་རྣམ་པར་རྒྱལ་བའི་འགྲུབ་སྦྱོར་བཟང་པོ་ལ་རབ་ཏུ་
གནས་པའི་དངོས་གཞི་འོང་བ་བྱས། འཇམ་དབྱངས་སྤྲུལ་པའི་སྐུ་རྩེ་གདོང་ཁྲི་རིན་པོ་ཆེ་དང་།
རྒྱལ་ཚབ་ཤར་ཆེན་གཉིས་ཀྱིས་དབུ་མཛད་དགེ་འདུན་བཅུ་ཕྲག་གཅིག་གིས། དཔལ་ཀྱེ་རྡོ་རྗེ་
ལ་བརྟེན་པའི་ རབ་ཏུ་གནས་པ་རྒྱས་པ་ཉི་མ་གསུམ་གྱི་བར་ལ་གྲུབ་པར་མཛད་ནས། སྤྱིར་
སངས་རྒྱས་ཀྱི་བསྟན་པ་མི་ཉམས་ཤིང་ཡུན་རིང་དུ་གནས་པ་དང་། སེམས་ཅན་ལ་བདེ་སྐྱིད་ཀྱི་
དཔལ་ཕུན་སུམ་ཚོགས་པ་འབྱུང་བའི་རྟེན་འབྲེལ་ཁྱད་པར་ཅན་བསྒྲིགས་ནས་བཀྲ་ཤིས་དང་བྱིན་
རླབས་ཀྱི་གཟི་འོད་འབར་བར་བཞུགས་སུ་གསོལ། གཟུགས་སུ་ཆོས་དབྱིངས་སུ་བསྡུད་བའི་
ཚུལ་བསྟན་པ་ནས་བཟུང་རྗེས་ཀྱི་བྱ་བ་གང་ཡང་མ་རྫོགས་ཀྱི་བར་ལ་བྱ་བ་གང་ཡང་ལམ་དུ་མི་
འགྲོ་བ་དང་ཐོག་ཏུ་མི་ཁེལ་ཞིང་དོན་མི་འགྲུབ་པ་གཅིག་ཀྱང་མེད་པའི་ཁར། གང་ཡང་འབད་
མེད་ལྷུན་གྲུབ་ཏུ་འབྱུང་བ་སོགས་སོ་སོའི་སྐྱེ་བོའི་བློའི་ཡུལ་ལས་འདས་པའི་ངོ་མཚར་བའི་ཐུགས་
རྗེ་དཔག་མེད་བྱུང་ཞིང་། ཉིད་ཀྱི་རྗེས་སུ་སློབ་པའི་གདུལ་བྱ་རྣམས་ཀྱི་དད་པའི་དབྱར་མཚོ་
རྒྱས་པར་མཛད་པ་ཡིན་ནོ། །མདོར་ན་འདྲེན་པ་འདི་ཉིད་རབ་ཏུ་བྱུང་ནས་གཟུགས་སྐུའི་རྣམ་པ་
མ་བསྡུས་ཀྱི་བར་ལ་མཁས་པའི་མཛད་པ་རྣམ་གསུམ་གྱིས་ཉིན་མཚན་ཁོར་ཡུག་ཏུ་འདའ་བ་མ་
གཏོགས། འཇིག་ རྟེན་ གྱི་ མཛད་པ་སྤུ་ཙམ་གྱིས་ཀྱང་གཡེང་བ་མི་མཛད་ཅིང་། སངས་རྒྱས་
ཀྱི་བསྟན་པ་དང་སེམས་ཅན་གྱི་དོན་འབའ་ཞིག་ལ་རྩོལ་བ་མཛད་པ་ཡིན་པས། མཐོང་ཐོས་
དྲན་རེག་ཏུ་གྱུར་པ་ཐམས་ཅད་དོན་དུ་གྱུར་པ་ཁོ་ན་ཡིན་ནོ། །དེ་ལ་ཡིད་ཆེས་ཀྱི་གནས་ཐུབ་སྟེ།
གཟུགས་སྐུ་བསྡུ་བའི་ཚེས་བཅུ་གསུམ་གྱི་ཉིན། བླ་མ་རིན་པོ་ཆེས་བདག་རྣམས་བསྒྱུར་བ་འདྲ་
ཞུས་དུས། ཅུང་ཟད་ཅིག་ནས་དྲན་ནས་དབར་ཆོས་དང་འགལ་བ་གཅིག་ཀྱང་བྱས་པ་མི་དྲན་མི་
བསྒྱུར་རམ་གསུང་བས། དམ་པ་རྣམས་ནི་འབྲས་མེད་ཕྱིར་ན་རྫུན་མི་སྤོབས་ཟེར་བ་ཡིན་པས་
ཡིད་བརྟན་ཐུབ་པ་ཡོད་དོ། ། གཞན་ཡང་གོང་སྨོས་བཞིན་གསང་བའི་རྣམ་ཐར་ངོ་མཚར་བ་དུ་
47

མ་ཞིག་ཡོད་ནའང་། བཀས་མ་གནང་བ་དང་བཀའ་སྲུང་གཉེན་པས་འདྲི་བར་མ་ནུས་པ་དེ་
དག་ལ་ནི། བདག་སྐྱེ་བ་དཔག་ཏུ་མེད་པ་ནས་དྲི་མས་བསྒྲིབས་ཤིང་གླེན་པ་བ་ལང་རྫི་ལྟ་བུ་
ཡིན་ནའང་། ལས་འབྲས་དཔང་པོར་བཞག་ནས་སྒྲོ་སྐུར་གྱི་ཚིག་མིན་པ་ལ་ཡིན་ཟེར་བ་དང་།
མེད་པ་ལ་ཡོད་ཟེར་བ་གཅིག་ཀྱང་མེད་མོད། འོན་ཀྱང་རང་སོ་སོ་སྐྱེ་བོ་ཉོན་མོངས་པའི་དྲི་མ་
ཅན་ལགས་པས་མ་འབྲེལ་བ་དང་ཟློས་པ་སོགས་སྐྱོན་གྱི་རྣམ་པ་ལ་བླ་མ་ཡི་དམ་ཆོས་སྲུང་དང་
མཁས་པ་དག་གིས་བཟོད་པར་མཛོད་ཅིག །དམ་པ་དེ་ཉིད་ཀྱི་སློབ་བུ་མཁས་ཤིང་དད་པ་དང་
ལྡན་པ་དུ་མ་ཡོད་མོད། དེ་རྣམས་ཀྱིས་རྟོགས་པ་བརྗོད་པར་མཛད་པའི་གཞི་རྟེན་ཙམ་དུ་སྐུ་
གཞོགས་བསྟེན་པ་ཡུན་རིངས་པའི་སྟོབས་ཀྱིས་མཛད་པ་རྣམས་རྒྱུས་ཞིབ་པར་རློམ་ནས་མདོར་
བསྡུས་ཙམ་བརྗོད་པ་ཡིན་གྱི། འདི་ལ་བརྟེན་ནས་དམ་པའི་རྣམ་ཐར་མང་དུ་འཕེལ་བར་གྱུར་
ཅིག །མདོར་ན་རྒྱལ་བས་དེ་ནས་ཀྱང་སྲིད་པ་ཇི་སྲིད་པ་དེ་སྲིད་དུ་སེམས་ཅན་རྣམས་ཀྱི་དོན་
འབད་མེད་ལྷུན་གྲུབ་ཀྱི་ཚུལ་དུ་མཛད་པའི་སྤྲུལ་པའི་སྐུ་སྣ་ཚོགས་པ་བསམ་གྱིས་མི་ཁྱབ་པ་སྟོན་
པའི་བྱང་ཆུབ་ཀྱི་སེམས་རྡོ་རྗེའི་གོ་འཕང་དམ་པ་མངོན་དུ་མཛད་པར་གདོན་མི་ཟ་བ་ཡིན་ནོ།
།ནམ་ མཁའི་ ཁམས་ ཁང་ རྒྱལ་ བའི་ སྲས་ པོ་ ཆེའི། །དཔལ་ལྡན་ བཟང་ པོའི་ རྟོགས་ བརྗོད་ ལ་
བསྐང་ འདི། །ལེགས་པར་བསྒྲུབས་པའི་ དགེ་བས་འགྲོ་བ་ ཀུན། །དམ་པ་ གང་དེའི་ རྗེས་ སུ་
འཛིན་ གྱུར་ ཅིག །རྣམ་ དཀར་ དགེ་ བས་ བདག་ སོགས་ འགྲོ་ བ་ ཀུན། །འཁོར་ བའི་ རྒྱ་ མཚོ་
གཏིང་ མཐའ་ མི་ མངོན་ནའང་། །དུག་ གསུམ་ ཆུ་སྲིན་ དགྲ་ ལས་ རྒྱལ་ གྱུར་ ནས། ། བདེ་ཆེན་
ཐར་པ་སྐམ་སའི་གནས་སུ་སྒྲོལ། །ཞེས་པ་འདི་ནི་སྔར་གྱི་ཁ་བསྐང་ཞིག་དགོས་སོ་ཞེས་གྲྭ་པ་
འགས་ཡང་ཡང་བསྐུལ་བ་ལ་བརྟེན་ནས། བསོད་ནམས་ཤེས་རབ་ཀྱིས་ཤིང་ཕོ་འབྲུག་ལོ་ས་ག་
ཟླ་བའི་རྒྱལ་བ་དང་པོ། རེས་གཟའ་ཤ་ནེ༎ རྒྱུ་སྐར་རོ་ཧི་ཎ་འཛོམ་པའི་འགྲུབ་སྦྱོར་གྱི་ཉིན་
ཤྲཱི་ཨེ་ཝཾ་ཐར་པ་རྩེར་སྦྱར་བ་འདིས་བདག་དང་སེམས་ཅན་ཐམས་ཅད་ཀྱི་རྒྱུད་ལ་ཡེ་ཤེས་ཀྱི་
གཟིགས་པ་འཇུག་པར་གྱུར་ཅིག །འདིའི་ཡི་གེ་པ་ནི་རྣམ་དཔྱོད་དང་ རིག་པར་ལྡན་པ་རྡོ་རྗེ་
དཔལ་བཟང་གིས་བགྱིས་སོ།། །།
48

ཙ4༄༅། །རྒྱ་གར་སྐད་དུ། ཤྲཱི་དྷརྨ་སྭ་མི་ཏྲེ་ལོ་ཀྱ་པ་རི་ནཱ་ཡ་ཀ་མ་ཧཱ་པཱུརྦ་དྷརྨ་
Ka
རཱ་ཛ་སྱ་གུ་ཎ་སཱ་ག་ར་དེ་ཝ་ཀ་རི་ཥཱ་ཏི་བི་མོ་ཀླུ་མ་ཧཱ་ཛྷཱ་ན་ཤཱི་ཏི་ནཱ་མ། བོད་སྐད་
དུ། དཔལ་ཆོས་ཀྱི་རྗེ་འཇིག་རྟེན་གསུམ་གྱི་ཡོངས་སུ་འདྲེན་པ་ཤར་ཆེན་ཆོས་ཀྱི་
རྒྱལ་པོའི་ཡོན་ཏན་རྒྱ་མཚོ་གསལ་བར་བྱེད་པའི་རྣམ་པར་ཐར་པ་ཡེ་ཤེས་ཆེན་པོའི་
གླུ་དབྱངས་ཞེས་བྱ་བ།

50

སངས་རྒྱས་ཐམས་ཅད་ཀྱི་གསང་བ་གསུམ་གྱི་ངོ་བོ་བླ་མ་རྡོ་རྗེ་འཛིན་པ་ཆེན་པོ་དེ་ཉིད་ཀྱི་ཞབས་
ཀྱི་པདྨོ་དྲི་མ་མེད་པ་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། །ཐུགས་བརྩེ་བ་ཆེན་པོས་
ཚེ་རབས་ཐམས་ཅད་དུ་ རྗེས་ སུ་བཟུང་སྟེ་ བྱིན་གྱིས་བརླབ་ཏུ་གསོལ། ཐུབ་པའི་ རིང་ལུགས་
ཡོངས་སུ་རྫོགས་པ་བློ་ཆེན་དཔུང་པས་ཉེར་བཏེགས་པའི། །མངོན་དགའ་གསར་པས་མ་ལུས་
འགྲོ་རྣམས་རྒྱལ་བའི་གནས་ལ་འགོད་པའི་ཕྱིར། །རྡོ་ རྗེ་ སློབ་ དཔོན་མཆོག་གི་རྣམ་རོལ་ངོ་
མཚར་སྒྱུ་མའི་ཟློས་གར་མཁན། ། གང་ཞིག་རིགས་བརྒྱའི་ཁྱབ་བདག་དངོས་གྲུབ་ཀུན་གྱི་གཏེར་
དེར་ཕྱག་བགྱིའོ། །བྱམས་པ་ལ་སོགས་སེམས་དཔའ་བརྒྱད་དང་ཀུན་མཁྱེན་རིགས་ལྔ་དགའ་
བཞི་སྟེར་བའི་ཡུམ། །བཀྲ་ཤིས་ཆོ་ག་དབང་བསྐུར་གླུ་ལེན་བྱེད་པོ་དབང་སོགས་དང་ནི་ཕུང་
ཁམས་ཏེ། །རྡོ་རྗེ་གྲག་པ་རྒྱལ་བ་བཆོད་དང་མཚན་རྟོག་འཇོམས་ཕྱིར་ཡུམ་གྱི་ངོ་བོར་བཞུགས།
།དཔལ་ལྡན་ཁྲོ་ཆེན་སྟོབས་བཟང་བགེགས་འདུལ་དབང་པོ་ཕྱག་སོགས་ཉིད་འགྱུར་མངོན་ལ་
འདུད། །འགྲོ་ལ་བྱམས་པའི་མེ་ཤེལ་ལས་གྲུབ་མཁས་ཀུན་དགའ་བའི་ཚོགས་གཉིས་ཆུ་གཏེར་
དབུས་ནས་འཁྲུངས། ། མཁྱེན་པ་རབ་བཀྲ་ཕྱོགས་ཀུན་ཤེས་པའི་དམ་ཆོས་ཚ་ཟེར་སྟོང་གིས་
གྲགས་པའི་པདྨ་ཕྱེ། ། ལེགས་བཤད་འོད་སྣང་རྒྱལ་བའི་དགོངས་པ་གསལ་བའི་དགེ་མཚན་
གཟི་བརྗིད་ཆེན་པོ་བསྟན་པའི་དཔལ། །ཕྲིན་ལས་བཟང་པོས་ས་གསུམ་ཉིན་མོར་མཛད་པའི་
འདྲེན་མཆོག་ཤར་པ་ཆེན་པོའི་ཞབས་ལ་འདུད། །བྱམས་དང་བརྩེ་ སོགས་གང་གི་ཡོན་ཏན་
རྣམ་པ་མཐའ་ཡས་ཀུན་མཁྱེན་ཡེ་ཤེས་ལྟར། །ཉིད་དང་མཚུངས་པའི་དགའ་སྟོན་བྱ་ཡིས་ཚུར་
མཐོང་བློ་གྲོས་བཀྲ་ཡང་སྤྱོད་ཚུལ་མིན། །ཕྱོགས་རེའི་མཛད་པ་ཤིས་པ་བསྐྱེད་མཐོང་ཆ་ཤས་
ངེས་པར་གྲགས་པའི་རྒྱལ་རྔ་འདི། །ཉིན་མཚན་ཀུན་ཏུ་བརྡུང་འདོད་དབྱུ་གུའི་དཔལ་གྱིས་སྐལ་
བཟང་སྒྲ་འཛིན་མང་པོ་སྦྱིན། །མགྲིན་པའི་རེ་དོགས་སྒྲ་ཡིས་བསླུས་ཀུན་གྲགས་སྟོང་ཙམ་དུ་གོ་
འབྱེད་ཅིང་། །ལས་ཀྱི་དབང་ལས་རྟག་ཏུ་ཁུ་འཕངས་ རང་གི་བརྣག་པ་ཉིད་དུ་སྟོན། །འཕྱང་
མོ་ཡུག་གི་དེའུ་ལྷུང་འགེའི་རྐང་ལག་བརྟེན་པའི་གཞི་ཉིད་ཕྱིར། །དགོས་དགུའི་འཕྲུལ་གཏེར་
རྣ་བའི་བདུད་ རྩི་ གསར་ པ་ དང་དུ་ལེན་པར་གྱིས། །འདིར་བདག་ཅག་ གི་ སྟོན་ པ་ ཐུབ་ པའི་
དབང་པོ་ཐུགས་རྗེ་ཆེན་པོ་དང་ལྡན་པ་ཐམས་ཅད་མཁྱེན་ཅིང་ཐམས་ཅད་གཟིགས་པ་ཆོས་ཀྱི་
རྒྱལ་པོ་སངས་རྒྱས་བཅོམ་ལྡན་འདས་ཞེས་མཚན་ཐོས་པ་ཙམ་གྱིས་ཀྱང་སྲིད་པའི་གདུང་བ་
མཐའ་དག་ཞི་བར་མཛད་པ་དེ་ཉིད་ཀྱིས། འཕགས་པ་མཁའ་འགྲོ་མ་རྡོ་ རྗེ་གུར་གྱི་རྒྱུད་ལས།

རྡོ་རྗེ་སེམས་དཔའ་ཇི་ལྟ་བུའི། །དེ་ལྟར་སློབ་དཔོན་གཟུགས་འཛིན་ཏེ། །སེམས་ཅན་རྗེས་སུ་
གཟུང་ དམིགས་ ན། ། འཕགས་ པའི་ གཟུགས་ སུ་ བསྟན་ པའོ། ། ཞེས་ དང་། བ་ ཚའི་ ཆུ་ ཀླུང་
གི་ མདོ་ ལས། ལྔ་ བརྒྱ་ ཐ་ མར་ གྱུར་ པའི་ ཚེ། །ང་ ཉིད་ སློབ་ དཔོན་ བགཟུགས་ ཀྱིས་ གནས།
།ང་ཡིན་སྙམ་དུ་ཡིད་བྱོས་ལ། །དེ་ཚེ་དེ་ལ་གུས་པ་བསྐྱེད། །ཅེས་བཀའ་སྩལ་ཞིང་མདོ་རྒྱུད་
གཞན་ལས་ཀྱང་དེ་བཞིན་དུ་གསུངས་པ་དང་། དཔལ་ལྡན་སྟོབས་ཀྱི་མགོན་པོ་རྣལ་འབྱོར་གྱི་
དབང་ཕྱུག་ཆེན་པོ་བིནྡྲ་ པའི་ ཞལ་ སྔ་ནས། སངས་ རྒྱས་ ཀུན་ དངོས་ རྡོ་ རྗེ་ འཆང་། །རྩོད་པའི་
དུས་ འདིར་ བདག་ དོན་དུ། ། ཀུན་དང་མཐུན་པར་སྟོན་མཛད་པ། །ཞེས་དང་། གཞན་གྲུབ་
པའི་སློབ་དཔོན་མཐའ་དག་གིས་ཀྱང་དེ་བཞིན་དུ་གསུངས་ལ། རྩ་བརྒྱུད་ཀྱི་བླ་མ་རྣམས་ཀྱིས་
མགྲིན་གཅིག་ཏུ་བསླུ་བ་མེད་པའི་གསུང་གིས་བསྟན་པ་ལྟར། བདག་གི་བླ་མ་རྒྱལ་བའི་རིང་
ལུགས་པ་ཐམས་ཅད་ཀྱི་གཙུག་གི་ནོར་བུ། །བསྟན་པ་རིན་པོ་ཆེ་སྤྱི་དང་བྱེ་བྲག་གི་རྩ་ལག་ཆེན་
པོ། །མགོན་མེད་པའི་འགྲོ་བ་མཐའ་ དག་གི་མགོན་དང་སྐྱབས་སུ་གྱུར་པ། ལྷ་དང་བཅས་
པའི་འཇིག་རྟེན་ཐམས་ཅད་ཀྱི་རྣམ་པར་འདྲེན་པ། འོས་སུ་གྱུར་པའི་གདུལ་བྱ་རྣམས་འདུལ་
བའི་ཕྲིན་ལས་ཀྱི་དབང་ཕྱུག་ཐུན་མོང་དང་ཐུན་མོང་མ་ཡིན་པའི་དངོས་གྲུབ་ཇི་སྙེད་པའི་འབྱུང་
གནས། བསམ་གྱིས་མི་ཁྱབ་པའི་མཁྱེན་རབ་དང་དཔག་པར་དཀའ་བའི་ཐུགས་རྗེ་ལ་སོགས་
པ་རྨད་དུ་བྱུང་བའི་བསྟན་པ་ རིན་པོ་ཆེ་དུ་མས་བརྒྱན་པ། ཡངས་པའི་ས་ཆེན་པོ་རྒྱ་མཚོའི་
མཐའ་ཀླས་པ་ཀུན་དུ་བདག་ཆེན་ཤར་པ་ཆེན་པོ་སྙན་པའི་བ་དན་གཡོ་བའི་ཆོས་ཀྱི་རྒྱལ་པོ།
དོན་གྱི་སླད་དུ་མཚན་ནས་སྨོས་ཏེ་བྱམས་པ་ཀུན་དགའ་བཀྲ་ཤིས་གྲགས་པ་རྒྱལ་མཚན་དཔལ་
བཟང་པོ་ཞེས་རྣམ་པ་ཀུན་དུ་མ་བསྒྲིབས་པའི་མཚན་གྱིས་དགེ་ལེགས་སྲིད་པ་གསུམ་ན་ཡོངས་སུ་
གསལ་བའི་རྡོ་རྗེ་འཆང་ཆེན་པོ་འདི་ནི་ངེས་པའི་དོན་དུ་བསྐལ་པ་དཔག་ཏུ་མེད་པའི་སྔོན་རོལ་
ཞིག་ནས་འོག་མིན་ཆེན་པོ་སྟུག་པོ་བཀོད་པའི་ཞིང་འཇིགས་པ་མེད་པའི་ཕྱི་དང་ནང་གི་མངོན་
པར་བྱང་ཆུབ་པ་རྣམ་པ་ལྔའི་ཚུལ་ གྱིས་ མངོན་པར་རྫོགས་པར་ སངས་ རྒྱས་ཟིན་ནས། ནམ་
མཁའི་མཐའ་ཀླས་པའི་འགྲོ་བ་རྣམས་ཡང་སྲིད་ལས་རྣམ་པར་གྲོལ་བའི་གོ་འཕང་ལ་འབྱོར་པར་
མ་གྱུར་གྱི་བར་དུ་སངས་རྒྱས་དངོས་སུ་བསྟན་པས་འདུལ་དགོས་པ་ལ་སངས་རྒྱས་དང་། བྱང་
ཆུབ་ སེམས་ དཔའི་རྣམ་ པས་ འདུལ་ བ་ ལ་ བྱང་ ཆུབ་ སེམས་ དཔའ་དང་། ཉན་ ཐོས་ དང་ རང་
སངས་རྒྱས་དང་དགེ་སློང་བྲམ་ཟེ་དང་ཁྱིམ་བདག་ལ་སོགས་པ་ནས་གྲུ་དང་གཟིངས་དང་ཟམ་པ་
52

ལ་སོགས་པ་གང་དང་གང་གིས་འདུལ་བར་འོས་པའི་སེམས་ཅན་དེ་དག་སོ་སོའི་བསམ་པ་དང་
མཐུན་པར་དེ་དང་དེའི་རྣམ་པར་བསྟན་ནས་མཆོག་དམན་གྱི་གདུལ་བྱ་རྣམས་འདུལ་བར་མཛད་
པར་ངེས་པ་དེ་ལྟ་བས་ན་བདག་ཉིད་ཆེན་པོའི་རྣམ་པར་ཐར་པ་མཐའ་དག་གིས་བདག་ཅག་ལྟ་
བུའི་བྱིས་པ་སོ་སོ་སྐྱེ་བོ་དག་གིས་ཇི་ལྟ་བ་བཞིན་བསྙད་པར་ག་ལ་ནུས་པས། ཡང་དག་པའི་
ལུང་ཚད་མའི་རྗེས་སུ་འབྲང་ནས་དེ་ཙམ་ཞིག་སྨོས་ལ། སྤྲུལ་པའི་རྣམ་རོལ་དེ་དག་ལས་སླར་
ཡང་གངས་རིའི་ལྗོངས་འདིར་རྒྱལ་བའི་བསྟན་པ་རྟག་འཛིན་ལ་ཉེ་བའི་དུས་འདིར་ཐུགས་རྗེ་ཆེན་
པོའི་དབང་ལས་བདག་ཅག་ལ་སོགས་པ་ཕྱི་མའི་དུས་ཀྱི་གདུལ་བྱ་རྣམས་རྗེས་སུ་གཟུང་བའི་ཕྱིར་
དུ། ཡོངས་ སུ་ འཛིན་ པའི་ དགེ་ བའི་ བཤེས་ གཉེན་ གྱི་ ཚུལ་ བཟུང་ ནས། འཛམ་ གླིང་ བྱང་
ཕྱོགས་སྐྱེ་དགུ་རྣམས་སྐལ་པ་བཟང་པོར་མཛད་པའི་ཚུལ་མདོ་ཙམ་ཞིག་བརྗོད་པར་བྱ་བ་འདི་ལ་
ཕན་ཡོད་ཆེན་པོ་འདི་དག་ཡོད་དེ། དཔལ་གསང་བ་འདུས་པའི་རྒྱུད་ཕྱི་མ་ལས། རིགས་ཀྱི་
བུ་སངས་རྒྱས་བཅོམ་ལྡན་འདས་ཕྱོགས་བཅུ་ན་ཇི་སྙེད་ཅིག་བཞུགས་ཤིང་རབ་ཏུ་སྤྱོད་པའི་སངས་
རྒྱས་བཅོམ་ལྡན་འདས་དེ་རྣམས་ཀྱི་སྐུ་དང་གསུང་དང་ཐུགས་རྡོ་རྗེ་ལས་བྱུང་བའི་བསོད་ནམས་
ཀྱི་ཕུང་པོ་ཇི་སྙེད་པ་དེ་བས་ཀྱང་སློབ་དཔོན་གྱི་བ་སྤུའི་བུ་ག་གཅིག་གི་བསོད་ནམས་ཁྱད་པར་དུ་
འཕགས་སོ་ཞེས་བྱ་བ་ལ་ སོགས་པ་རྡོ་རྗེའི་ལུང་གི་གཏན་ཚིགས་ལས། ཕྱོགས་བཅུའི་སངས་
རྒྱས་ཐམས་ཅད་ཀྱི་རྣམ་པར་ཐར་པ་ཆ་ཤས་ཙམ་བརྗོད་པ་བསོད་ནམས་ཀྱི་ཚོགས་ཆེས་ཆེ་བར་
རྗེས་སུ་དཔོག་པའི་རྒྱུ་མཚན་དེ་ཉིད་ཀྱི་ཕྱིར་རོ། ། དེ་བས་ན་དུས་གསུམ་གྱི་སངས་རྒྱས་ཐམས་
ཅད་ཅིས་ཀྱང་སྲི་ཞུའི་ཡུལ་དུ་གྱུར་པའི་རྡོ་རྗེ་སློབ་དཔོན་གྱི་ཡོན་ཏན་བརྗོད་པའི་གཏམ་ཐོས་པ་
དང༌། ཐོས་ནས་དད་པ་དང༌། དེའི་རྗེས་སུ་སློབ་པར་འདོད་པའི་བསམ་པ་སྐྱེ་བར་འགྱུར་བ་
ལ་སོགས་པ་དཀར་པོའི་ས་བོན་ཐམས་ཅད་འདི་ལ་བརྟེན་ནས་འབྱུང་བར་མཐོང་བའི་ཕྱིར་དང་།
བདག་ཅག་ལ་སངས་རྒྱས་ཐམས་ཅད་ཀྱི་མཛད་པ་མཐའ་དག་མངོན་སུམ་དུ་མཛད་ནས་འཁོར་
བའི་སྡུག་བསྔལ་ལ་དབུགས་འབྱིན་པ་པོར་གྱུར་པའི་རྡོ་རྗེ་སློབ་དཔོན་མཆོག་གི་བླ་མ་དམ་པའི་
ཡོན་ཏན་གྱི་ཆ་ཤས་ཕྱོགས་རེ་དྲན་པའི་བསོད་ནམས་མ་ཡིན་པ་བཟློག་ཅིང་དགེ་བའི་རྩ་བ་རྒྱ་ཆེན་
པོ་འཕེལ་ལ། སངས་རྒྱས་ཐམས་ཅད་ཀྱི་བགྲོད་པ་གཅིག་པའི་ལམ་ཟབ་མོ་བླ་མའི་རྣལ་འབྱོར་
ཉམས་སུ་ལེན་པའི་གེགས་སེལ་དང་བོགས་འདོན་དུའང་འགྱུར་བར་མཐོང་ནས་སྒྲོ་སྐུར་སྤངས་ཏེ་
ཅུང་ཟད་ཙམ་ཞིག་རང་གི་བློ་གྲོས་ཀྱི་ནུས་པ་དང་སྦྱར་བའི་སྙན་དངགས་ཀྱི་སྤྲོས་པ་ཡི་གེའི་ལམ་

དུ་འགོད་པར་བྱ་ཡིས། ཕྱོགས་འཛིན་དང་ཕྲག་དོག་དང་རང་དུ་རློམ་པའི་མངོན་པའི་ང་རྒྱལ་གྱི་
དྲི་མས་སེམས་མ་རྙོགས་ཤིང་བློ་གཟུ་བོར་གནས་པའི་སྐལ་བཟང་བསོད་ནམས་རྣམ་དཔྱོད་དང་
ལྡན་པ་དག་དད་པའི་དབང་པོ་རབ་ཏུ་རྒྱས་པར་བྱ་བའི་ཆེད་གཉེར་གྱི་བལྟ་བ་དང་ཉན་པ་དང་
ཡིད་གཞོལ་བའི་སྒོ་ནས་རྗེས་སུ་ཡི་རང་བར་བྱོས་ཤིག ཁམས་གསུམ་ལས་གྲོལ་གཟུགས་སྒྲ་
རྟོག་ པས་ སྟོང་། །དབྱིངས་ དང༌ ཡེ་ཤེས་ཟུང་ འཇུག་ སྐུ་ བརྙེས་ཏེ། །འཁོར་ བའི་ སྲི་ དུ་ རྣམ་
འཕྲུལ་དུ་མ་ཡིས། །གདུལ་བྱའི་མོས་པ་འགེངས་པ་ངང་ཚུལ་འགས། །དེ་ལྟའི་ངོ་མཚར་ཡོན་
ཏན་ནམ་མཁའི་ཁྱོན་མཐའ་དག །འཕགས་མཆོག་འདབ་བཟངས་དབང་པོ་བགྲོད་བྱ་ཡང་མིན་
ན། །ཉོན་མོངས་གདོས་བཅས་ཕྱོགས་རེའི་རྐང་པས་འཁོར་བ་ཡིས། །ས་ལ་སྤྱོད་ལས་དབང་
གཞན་མེད་བདག་བརྩོན་ཀྱང་ཅི། །སྐལ་མཉམ་གདུལ་བྱའི་སྣང་པོའི་མེ་ལོང་དུ། །རང་རང་
བསོད་ནམས་ བྱད་ བཞིན་ གྱིས་ བསྒྲུབ་པའི། ། མཛད་ པའི་ སྣང་ བརྙན་ ཇི་ ལྟར་ ཤར་ བ་ ལས།
།བརྩམས་ཏེ་སྤེལ་འདི་མིག་གི་བདུད་རྩིའོ། །དེ་ལ་ཆོས་ཀྱི་རྗེ་འདི་ཆོ་འབྲང་ཕུན་སུམ་ཚོགས་
པའི་རིགས་ཇི་ལྟ་བུར་འཁྲུངས་པའི་དྲི་མ་མེད་པའི་གདུང་བརྒྱུད་ལ་དགེ་བའི་བཤེས་གཉེན་ཇི་
སྙིད་ཅིག་བྱོན་པ་དང༌། དེ་དག་བཤེས་ གཉེན་དམ་པ་ཇི་སྙེད་ཅིག་བསྟེན་ཅིང་མཁྱེན་བརྩེའི་
ཕྲིན་ལས་ལ་སོགས་པ་མཁས་པ་དང་གྲུབ་པའི་ཡོན་ཏན་དང་རྣམ་པར་ཐར་པ་ཇི་ལྟ་བུ་མངའ་བ་
དང༌། དེ་དག་གི་རྒྱུད་དུ་འཁྲུངས་པའི་བླ་མ་ཆོས་ཀྱི་རྒྱལ་པོ་སྐྱེ་དགུ་མ་ལུས་པའི་མགོན་པོ་འདི་
ལ་བླ་ན་མེད་པའི་རྣམ་པར་ཐར་པ་ཇི་ལྟར་མངའ་བ་དག་བརྗོད་པར་བྱ་བ་ནི་འདི་ལྟ་སྟེ། སྐྱེས་
བུ་དམ་པ་འདིའི་ཡབ་མེས་ལྕམ་དྲལ་རྣམས་ཀྱི་རིགས་བརྒྱུད་ལ་འགྲོ་བ་མཐའ་དག་གི་འདྲེན་པར་
གྱུར་པ་མང་དུ་བྱོན་པ་ལས། རྗེ་བཙུན་ཕྱག་ན་པདྨོ་ཉིད་གངས་ཅན་གྱི་འགྲོ་བ་དུ་མའི་མགོན་དུ་
མངོན་སུམ་དུ་བྱོན་པ་ལ་དཔལ་ས་སྐྱ་པ་ཆེན་པོ་ཀུན་དགའ་སྙིང་པོ་ཞེས་ཡོངས་སུ་གྲགས་པའི་བླ་
མ་བརྩེ་བ་ཆེན་པོ་དང་ལྡན་པ་དེ་བསྐྱེད་པའི་ཡུམ་དུ་གྱུར་པ་ཞང་མོ་བསོད་ནམས་སྐྱིད་ཅེས་བྱ་བ་
དེ་རྗེ་འདིའི་གདུང་རུས་སུ་གྱུར་པ་དཔལ་ལྡན་ས་སྐྱའི་དགོན་གྱི་སའི་བདག་པོ་ཞང་ཞུང་གུ་ར་བ་
ཞེས་བྱ་བའི་བུ་སྲིང་ཡིན་པས་རྗེ་ས་སྐྱ་པའི་སྐུ་ཞང་གི་རིགས་ཡིན་ཞིང་། དེ་ལྟ་བུའི་སྐུ་ཞང་གི་
རིགས་དབོན་ལ་བླ་མ་ཆེན་པོ་ཇོ་འབུམ་ཞེས་བྱ་བ་ཞི་བ་དང་དུལ་བའི་ཡོན་ཏན་གྱིས་འབྱོར་པ།
བཟོ་དང་གསོ་བ་རིག་པའི་གནས་ལ་མཁས་པ། ཁྱད་པར་དུ་རྒྱ་ནག་པོའི་རིམ་པ་ལས་འོངས་
པའི་ རྩིས་ཀྱི་གཞུང་ལུགས་ལ་ཐུགས་ཤིན་ཏུ་བྱང་བར་གྱུར་པ། རྗེ་བཙུན་རིན་པོ་ཆེ་གྲགས་པ་
54

རྒྱལ་མཚན་དང་། ཆོས་ རྗེ་ ས་སྐྱ་པཎྜི་ཏ་ལས་དམ་པའི་ཆོས་ཀྱི་བདུད་རྩི་མང་དུ་གསན་ནས་
ཉམས་སུ་བཞེས་པ་ཞིག་བྱོན་ལ། ཕྱིས་མི་ཉག་པ་འགའ་ཡིས་རྒྱལ་པོའི་བླ་མཆོད་མཛད་པའི་
གུག་བི་ཇོ་འབུམ་ཞེས་གྲགས། འཕགས་ཡུལ་དུ་བསྙུང་ཐུ་མོ་བྱུང་བ་ལ་རྗེ་ས་པཎ་གྱི་ལྷ་རྗེ་བི་ཇི་
རིན་ཆེན་གྲགས་རྫོངས་ཏེ་བླ་མའི་རྣལ་འབྱོར་གྱི་ཡི་གེས་གུག་ཤཱི་ཇོ་འབུམ་མར་གྲགས་པ་གནང་
བའི་ཡུམ་དེ་ལ་སྲས་ལྕམ་སྲིང་ལྔ་འཁྲུངས་པའི་ནང་ནས་མཆོག་ཏུ་གྱུར་པ་ནི། གཅེན་ཤེས་རབ་
འབྱུང་གནས་དང་གཅུང་རྡོ་ རྗེ་འོད་ཟེར་གཉིས་ཡིན་ལ། གཅེན་ནི་རྗེ་བཙུན་རིན་པོ་ཆེ་གྲགས་
པའི་དྲུང་དུ་གསུང་ངག་ལམ་འབྲས་ལ་སོགས་པའི་དབང་རྒྱུད་མན་ངག་དུ་མ་ནོས་ཤིང་རྒྱུད་བྱིན་
གྱིས་བརླབས། དགུང་ལོ་ཉེར་བཞི་པ་ལ་ཆོས་རྗེ་ས་སྐྱ་པཎྜི་ཏའི་དྲུང་དུ་རབ་ཏུ་བྱུང་ཞིང་བསྙེན་
པར་ རྫོགས་ཏེ། ཐོག་མར་ཆོས་མངོན་པའི་གཞུང་ལུགས་རྣམས་ལ་ཐུགས་ལེགས་པར་སྦྱངས་
ཤིང་ཕྱིས་མདོ་རྒྱུད་མན་ངག་མཐའ་དག་ལ་རབ་ཀྱི་མཐར་སོན་ནོ། །ས་སྐྱ་པཎྜི་ཏའི་སྲས་ཀྱི་ཐུ་
བོར་གྱུར། ཆག་ཕྱི་ལོ་སུམ་ཅུ་སོ་ལྔ་མཛད། སླར་དབུ་རྩེ་རྙིང་མའི་ཤར་ངོས་ཀྱི་གཟིམ་ཁང་དུ་
བཞུགས་ནས་འཆད་ཉན་མཛད་པའི་ཤར་པ་ཤེས་རབ་འབྱུང་གནས་ཞེས་གྲགས་པ་སྐྱེས་སྟོབས་
ཀྱི་མཁྱེན་རབ་ཆེ་ཞིང་བསྟན་པ་ལ་བྱ་བ་མཛད་པའི་བཤེས་གཉེན་ཏེ་ས་པཎ་གྱི་སློབ་་མ་བཤད་
པའི་རྒྱུད་འཛིན་ཤར་ནུབ་གུང་གསུམ་གྱི་ཤར་པ་དེ་ཡིན་ལ། ས་པཎ་ཧོར་ཡུལ་དུ་ཕེབས་དུས།
ཤར་པ་ཡེ་འབྱུང་དང་འུ་ཡུག་པ་མ་གཏོགས་ཐམས་ཅད་ཀྱིས་ཤཱཀྱ་བཟང་པོ་ལ་འཆོལ། ཁྱེད་
གསུམ་ བློ་མཐུན་གཅིག་ཏུ་གྱིས་ལ་གདན་ ས་འདི་འཕགས་པ་སྤུན་ལ་འཕྲོད་པར་ གྱིས་ཞེས་
གསུངས་པའི་བཀའ་ཡང་ཕེབས། ཞོང་དཀོན་མཆོག་དམ་པ་རབ་ཏུ་བྱུང་བའི་མཁན་པོ་ཡང་
འདི་ཡིན་ལ་མཚན་འགའ་ཞིག་ཤར་བ་ཡེ་ཤེས་འབྱུང་གནས་ཞེས་ཟེར་བའང་སྣང་ངོ༌། །ཤར་པ་
རྡོ་རྗེ་འོད་ཟེར་ནི། ཆོས་རྗེ་ས་སྐྱ་པཎྜི་ཏ་དང་བླ་མ་ཤེས་རབ་འབྱུང་གནས་གཉིས་ཀྱི་དྲུང་དུ་རབ་
ཏུ་བྱུང་ཞིང་། ཆོས་ཀྱི་རྗེ་ས་པཎ་གྱི་དྲུང་དུ་མདོ་རྒྱུད་མན་ངག་གི་ཚོགས་མང་དུ་ཞུས་ཏེ་ཐུགས་
རབ་ཏུ་ཚིམ་པར་གྱུར་ནས། ཆོས་ རྗེ་ ཉི་ཟླ་འོད་ཟེར་ གྱིས། བདག་བློ་མུན་བསལ་ གདུང་བ་
སེལ། །སྲིད་ ཞིའི་ འཇིགས་ ལས་ སྐྱོབ་ མཛད་ ལ། །བདག་ནི་རྟག་ ཏུ་ སྤྱི་ བོས་ མཆོད། །ཅེས་
པའི་ཚིགས་སུ་བཅད་པ་ཡང་གསན་ཡིག་ལས་གསུངས། བླ་བྲང་ཤར་གྱི་གདན་སར་བཞུགས་
ནས་མདོ་སྔགས་ཀྱི་འཆད་ཉན་ཡུན་རིང་པོའི་བར་དུ་མཛད། ལམ་འབྲས་ཤར་པ་ཤེས་རབ་
འབྱུང་གནས་ཀྱིས་མཛད་པའི་གཞུང་བཤད་ཅུང་ཟད་རྫོགས་པའང་འཕྲོ། རྡོ་ རྗེའི་ཚིག་རྐང་གི་

གཞུང་བཤད་དང་བདེ་མཆོག་ནང་ པོ་པའི་སྦྱིན་སྲེག་ལ་སོགས་པའི་ ཡིག་ཆ་འགའ་ཞིག་ཀྱང་
མཛད། བླ་མ་འདིའི་དྲུང་དུ་ལ་རུ་བ་བསོད་ནམས་སེང་གེས་ཀྱེ་རྡོ་རྗེའི་རྒྱུད་གསུམ་མན་ངག་
དང་བཅས་པ་གསན་པ་ཡིན་ནོ། །ཤར་པ་སྐུ་མཆེད་གཉིས་པོའི་ལྕམ་མོའི་སྲས་ནི་ཤར་པ་ཡེ་
ཤེས་ཆེན་པོ་ཞེས་གྲགས་པ་རྗེ་ས་པཎ་གྱི་སྡོམ་ཕྲུག་གཞོན་པ་རྒྱལ་མཚན་གྱི་མཚན་གྱི་མཐའ་ཅན་
བདུན་གྱི་ནང་ཚན་ཤར་པ་ཡེ་ཤེས་རྒྱལ་མཚན་ཞེས་བྱ་བ་དེ་ཡིན་ལ། འདིས་ཆོས་རྗེ་ཁུ་དབོན་
དང་ཤར་པ་སྐུ་མཆེད་ཀྱི་དྲུང་དུ་མདོ་རྒྱུད་མན་ངག་མང་དུ་གསན། འཕགས་པའི་ཆག་ཕྱིར་ཧོར་
ཡུལ་དུ་ཕེབས། རྒྱལ་པོ་འདི་པག་ཤིར་མཚན་གསོལ་ནས་ཤར་པ་ཡེ་རྒན་པག་ཤིར་གྲགས།
མེ་ཏོག་ར་བའི་བདེ་ཆེན་པོ་ནས་ཏི་ཤྲཱི་གྲགས་པ་འོད་ཟེར་གྱི་བསྐུལ་ནས་འཕགས་པ་རིན་པོ་ཆེའི་
རྣམ་པར་ཐར་པ་མཛད། ཤར་པ་རྡོ་རྗེ་འོད་ཟེར་གཤེགས་པའི་རྗེས་སུ་བླ་བྲང་ཤར་གྱི་གདན་ས་
ལོ་བཅུ་དགུའི་བར་དུ་མཛད། མཁས་བཙུན་ཡོན་ཏན་རྒྱ་མཚོས་བླ་མ་འདིའི་དྲུང་དུ་དགེ་བསྙེན་
གྱི་སྡོམ་པ་མནོས་པ་ཡིན་ལ། སྒོ་རུམ་པ་དཀོན་མཆོག་རྒྱལ་མཚན་ལ་སོགས་པ་སློབ་མ་མང་དུ་
འཕེལ་ལོ། །བླ་མ་ཤེས་རབ་འབྱུང་གནས་ཉིད་རབ་ཏུ་བྱུང་ཞིང་ཇོ་སྲས་སུ་བཞུགས་པའི་དུས་ན་
སྒོམ་པ་སྐྱབས་ཀྱི་བུ་མོ་འོད་མཛེས་ཞེས་བྱ་བ་ལ་སྲས་ཅིག་འཁྲུངས་པ་ནི་རྗེ་བཙུན་སྐྱབས་ཞེས་བྱ་
བ་ཡིན་ལ། དེ་ནི་འབྱོར་པ་ཕུན་སུམ་ཚོགས་ཤིང་ངང་ཚུལ་བཟང་བ་བླ་མ་དང་དཀོན་མཆོག་ལ་
དད་ཅིང་གུས་ལ་ཕོངས་པ་དང་དམན་པ་རྣམས་ལ་ཕན་འདོགས་པས་བརྩེ་བའི་ངང་ཚུལ་ཅན་ཁྱིམ་
པའི་བྱང་ཆུབ་ སེམས་ དཔའ་ ཞིག་ ཡིན་ནོ། །དེ་ ལ་ རིགས་ ཀྱི་ སྲས། ཆེ་ བ་ དུས་འཁོར་བ་ཡེ་
ཤེས་ རིན་ཆེན། བར་ པ་ ཀུན་དགའ་སེང་གེ །ཆུང་ བ་ འཇམ་ དབྱངས་ རིན་ཆེན་རྒྱལ་ མཚན་
གསུམ་འཁྲུངས་པ་ལ། དུས་འཁོར་བ་ནི། སྐྱེས་བུ་དམ་པའི་ངང་ཚུལ་དང་མཐུན་པར་ཡུམ་ལ་
མ་གནོད་པར་སྐུ་བལྟམས་ཏེ། བླ་མ་བསམ་གཏན་གླིང་པ་ལ་བྱིན་རླབས་དང་མཚན་འདོགས་
པར་ཞུས་པས། དཀོན་མཆོག་རིན་ཆེན་ཞེས་བཏགས། དེ་ནས་རིམ་གྱིས་ སྐུ་ནར་སོན་ཏེ་བླ་
མ་ཤར་པ་ཆེན་པོ་སྐུ་མཆེད་ཀྱི་དྲུང་དུ་དགུང་ལོ་བཅུ་བཞི་པ་ལ་རབ་བྱུང་མཛད་ནས་མཚན་ཡེ་ཤེས་
རིན་ཆེན་དུ་བཏགས། སླར་ཡང་དགུང་ལོ་ཉི་ཤུ་ བཞེས་ པ་ནི། ཆོས་ ཀྱི་རྒྱལ་ པོ་འཕགས་པ་
རིན་པོ་ཆེའི་དྲུང་ནས་མཁན་པོ་དང༌། མཆིམས་ནམ་མཁའ་གྲགས་ཀྱིས་ལས་ཀྱི་སློབ་དཔོན་
དང༌། ཤར་པ་ཡེ་ཤེས་ཆེན་པོས་གསང་སྟོན་མཛད་ནས་བསྙེན་པར་རྫོགས་ནས་ཚུལ་ཁྲིམས་ཀྱི་
ཕུང་པོ་ཉེས་ལྟུང་གི་དྲི་མས་མ་གོས་པར་མཛད། བླ་མ་དེ་དག་བསྟེན་ནས་མདོ་རྒྱུད་མན་ངག་དུ་
56

མ་གསན་ཏེ་གསུང་ རབ་ རྒྱ་ མཚོའི་དོན་རྣམས་ཐུགས་སུ་ཆུད། དབུས་པ་དུས་འཁོར་པ་ཚུལ་
ཁྲིམས་དར་དང་འཛིམ་པ་རིན་ཆེན་ཤེས་རབ་ལས་དུས་འཁོར་གྱི་དབང་རྒྱུད་མན་ངག་རྣམས་
གསན་པས་ཐུགས་སུ་ཆུད་ནས་མཁས་པའི་མཆོག་ཏུ་གྱུར་ཅིང་ཤར་པ་དུས་འཁོར་བ་ཞེས་གྲགས།
དུས་ ཀྱི་འཁོར་ལོའི་སྒྲུབ་དཀྱིལ་ སྦྱིན་སྲེག་ལ་སོགས་ པའི་ ཡིག་ཆ་དུ་མ་མཛད། འཆད་ཉན་
མཐའ་ཡས་མཛད་ཅིང་ངེས་དོན་གྱི་རྟོགས་པ་ཕུལ་དུ་བྱུང་བ་མངའ། འཕགས་པའི་དབོན་པོ་
དྷརྨ་པ་ལ་རཀྴི་ཏའི་སློབ་གཉེར་གྱི་སློབ་དཔོན་མཛད་བཞིན་པར་གང་སྤྱན་དྲངས་ཏེ་མེ་ཏོག་ར་
བའི་སྡེ་ཆེན་པོར་ལོ་ལྔ་བཞུགས། དྷརྨ་པ་གཤེགས་པའི་རྗེས་སུ་བླ་མ་ཆོས་ཀྱི་རྒྱལ་པོ་འཕགས་
པའི་གདན་ས་མེ་ཏོག་ར་བའི་ཁྲིར་རྒྱལ་པོའི་ལུང་གིས་བསྐོས་ཏེ། ཏི་ཤྲཱིའི་མཚན་དང་ཤེལ་གྱི་
དམ་ཁ་ཆེན་པོ་གནང་། རྒྱལ་པོའི་མངའ་འོག་ན་ཡོད་པའི་གནས་མཆོད་པའི་བརྗེ་ཐམས་ཅད་
ཤེས་སུ་ཆུག་ཟེར་བའི་འཇའ་ས་ཕྱོགས་ཐམས་ཅད་དུ་བསྒྲོགས་ཏེ་འཛམ་བུ་གླིང་སྐྱེ་བོ་ཕལ་ཆེ་བ་
དངོས་དང་བརྒྱུད་པའི་སྒོ་ནས་ཆོས་དང་ཟང་ཟིང་གི་ཕུན་སུམ་ཚོགས་པ་ལ་བཀོད་བཞིན་པར་བྱི་
བ་གླང་སྟག་སྟེ་ལོ་གསུམ་ལ་ཏི་ཤྲཱི་མཛད་ཡོས་ལོ་ཟླ་བ་ལྔ་པའི་ཚེས་ཉི་ཤུ་ལ་རི་བོ་རྩེ་ལྔར་སྐུ་
གཤེགས། བླ་མ་འདིའི་ དྲུང་ དུ་ ཇོ་ནང་ ཀུན་ སྤངས་ཐུགས་ རྗེ་ བརྩོན་ འགྲུས་ ཀྱིས་ སྦྱོར་དྲུག་
སོགས་ གསན་ནོ། །ཤར་ པ་ ཀུན་ དགའ་ སེང་ གེ་ ནི། ཐོག་ མ་ ཉིད་ ནས་ རྒྱལ་ བའི་ སྲས་ ཀྱི་
རིགས་ལ་གནས་པ། རབ་ཏུ་བྱུང་བ་ལ་ལྷག་པར་ཐུགས་དད་པ་ཞིག་ཡིན་ནའང་དགུང་ལོ་ཉེར་
གཉིས་ཀྱི་བར་དུ་རབ་ཏུ་མ་བྱུང་ལ། དེ་ནས་བྱང་ཆུབ་སེམས་དཔའ་ཆེན་པོ་ཁྲོ་ཕུ་བ་བསོད་
ནམས་སེང་གེའི་དྲུང་དུ་རབ་ཏུ་བྱུང་སྟེ་མངོན་པར་རྟོགས་པའི་རྒྱན་འགྲེལ་པ་དང་བཅས་པ་ལ་
ཐུགས་ལེགས་པར་སྦྱངས། སླར་ཡང་དཔལ་ལྡན་ས་སྐྱའི་ཆོས་ཀྱི་གྲྭར་བླ་མ་ཤར་པ་ཡེ་ཆེན་པོ་
ལ་མཁན་པོ་ཞུས། ལས་སློབ་དཔལ་རྒྱལ་བ་གྲུབ་གསང་སྟོན་འཛིམ་པ་ རིན་ཤེ་ལ་ཞུས་ནས་
དད་པའི་དགེ་འདུན་བཅུ་ཕྲག་གཉིས་ཀྱི་དབུས་སུ་བསྙེན་པར་རྫོགས་ནས་ཚུལ་ཁྲིམས་ཀྱི་ཕུང་པོ་
ལ་གཅེས་སྤྲས་སུ་མཛད། བླ་མ་དེ་དག་དང་འཕགས་པའི་སློབ་མ་ལྕང་ར་བ་ཀུན་དགའ་རྒྱལ་
མཚན་ལ་སོགས་ལས་གསུང་རབ་མང་དུ་གསན་ཅིང་ཐུགས་སུ་ཆུད། རིམ་པ་གཉིས་ཀྱི་ཏིང་ངེ་
འཛིན་ལ་གཡེལ་བ་མེད་པའི་ངང་ནས་འཆད་ཉན་མཐར་ཕྱིན་པ་མཛད། བླ་མ་འདིའི་དྲུང་དུ་
དཀར་པོ་བྲག་པ་རིན་ཆེན་སེང་གེ་རབ་ཏུ་བྱུང་བ་ཡིན་ནོ། ། འཇམ་དབྱངས་རིན་ཆེན་རྒྱལ་
མཚན་ནི། ཡུམ་ཤེས་རབ་སྐྱིད་ཅེས་བྱ་བ་ལས་བདེ་བར་བལྟམས་ཏེ་གཞོན་ནུ་ཉིད་ནས་མཐོང་
57

ན་དགའ་ཞིང་ཀུན་གྱི་ཡིད་དུ་འོང་བ་དང་། ཐུགས་རྩལ་ཆེ་ཞིང་སྤོབས་པ་ཕུན་སུམ་ཚོགས་པ་
དང་། བཀུར་བར་འོས་པ་རྣམས་ལ་གུས་ཤིང་ཞེ་སར་ལྡན་པ་མཁྱེན་རབ་དང་བརྩེ་བ་ཆེན་པོ་
རང་བཞིན་གྱིས་གྲུབ་པ་ཞིག་ཡིན། སྐུ་ནར་སོན་ནས་མཆོག་གི་སྤྲུལ་པའི་སྐུ་འགྲོ་མགོན་ཆོས་
ཀྱི་རྒྱལ་པོ་འཕགས་པས་ཐོག་དྲངས། འཛིམ་པ་རིན་ཤེ་ལ་སོགས་པའི་བླ་མ་དགེ་བའི་བཤེས་
གཉེན་བཅུ་གསུམ་བསྟེན་ནས་མདོ་སྔགས་ཀྱི་གསུང་རབ་མཐའ་ཡས་པ་ལ་གསན་སྦྱོངས་མཛད་
པས་མཁས་པའི་མཆོག་ཏུ་གྱུར། དུས་གཅིག་གི་ཚེ་འཕགས་པ་རིན་པོ་ཆེའི་དྲུང་དུ་ཕྱག་འཚལ་
དུ་བྱོན་པས་ཤིན་ཏུ་ཐུགས་དགེས་པའི་རྣམ་འགྱུར་གྱིས། ཁྱེད་ཆོ་ག་ཆེན་པོ་གྱོན་ལ་སློབ་གཉེར་
ལ་འབད་པ་ཐོན། དུས་ཚོད་མི་རེས་མོས་བབས་ཉན་ཡོད་པ་ཡིན་གསུང་ནས་གསོལ་ཇ་ནས་
བག་ཙམ་ཡང་གནང་། དེའི་རྟེན་འབྲེལ་ གྱིས་སློབ་དཔོན་དྷརྨ་པ་ལ་གང་དུ་གདན་འདྲེན་པའི་
དུས་སུ་དཔལ་ལྡན་ས་སྐྱའི་གདན་ས་མཛད་དགོས་པའི་རྒྱལ་པོའི་ལུང་བྱོན་ནས་བསྐོས་པའི་བླ་མ་
ཆོས་ཀྱི་རྒྱལ་པོའི་སེང་གེའི་ཁྲི་ལ་བཞུགས་ཏེ། ལུགས་ཀྱི་སྐྱེ་དགུའི་རེ་བ་ཡོངས་སུ་རྫོགས་པ་
མཛད། དེ་ཡང་བླ་མ་བདག་ཉིད་ཆེན་པོ་གདན་སར་མ་བསྐོས་ཀྱི་བར་ལ་ལོ་བརྒྱད་གདན་ས་
མཛད། བླ་མ་བདག་ཉིད་ཆེན་པོ་ཕེབས་ནས་གདན་ས་རྩིས་ཕུལ་བས་ད་དུང་བདག་གི་སློབ་
གཉེར་བྱེད་ རིང་ལ་སྐྱོང་བར་ཞུ་གསུངས་པ་བཞིན་སླར་ལོ་བཅུ་མཛད་དེ་ཡོངས་དྲིལ་ལ་བཅོ་
བརྒྱད་ཀྱི་བར་དུ་ས་སྐྱའི་གདན་ས་མཛད་ཅིང་ཆོལ་ཁ་གསུམ་ལ་དབང་མཛད་དེ་གདན་ས་མངའ་
ཐང་ཡང་དེ་དུས་ཆེ་བར་གྲགས། དེ་ནས་རྒྱལ་པོའི་གོང་དུ་གདན་དྲངས་ཏེ་མེ་ཏོག་ར་བའི་ཁྲིར་
བཞུགས་ནས་ས་ཡོས་འབྲུག་གཉིས་ལ་རྒྱལ་པོའི་ཏི་ཤྲཱི་མཛད། ཤང་མོ་སྦྲུལ་ལོ་མཆུ་ཟླ་བའི་
ཚེས་ བཅུ་ བཞི་ ལ་ གནས་ དེ་ ཉིད་ དུ་ བདེ་ བར་ གཤེགས་ སོ། །བྱང་ སེམས་ རྒྱལ་ ཡེས། དུས་
གསུམ་གཟིགས་པའི་བླ་མ་ལུང་བསྟན་ཅིང་། །དགོས་དོན་ཇི་བཞིན་བསྟན་རྒྱུན་རྒྱ་ཆེར་སྤེལ།
།ཆོས་རྒྱལ་ཇི་བཞིན་སྐྱེ་དགུའི་བསྟོད་བཀུར་བསྔགས། །རྒྱལ་སྲས་མཚུངས་མེད་བླ་མ་ལ་ཕྱག་
འཚལ། །ཞེས་ བསྟོད་ པ་ མཛད། བླ་ མ་ འདི་ ལ་ ཤར་ པ་ འཇམ་ དབྱངས་ ཆེན་ པོའང་ ཟེར།
འཇམ་དབྱངས་གཞི་ཐོག་པ་ཞེས་ཀྱང་གྲགས། འདིའི་དྲུང་དུ་དཔངས་ལོ་ཙཱ་བ་བློ་གྲོས་བརྟན་པ་
དང་། ཇོ་ནང་ཀུན་སློང་ཆེན་པོ་དང༌། ཆ་གན་དབང་ཕྱུག་རྒྱལ་མཚན་རྣམས་ཀྱིས་ལམ་འབྲས་
ཡོངས་རྫོགས་ཞུས་ཤིང་། བྱང་ སེམས་ རྒྱལ་ བ་ ཡེ་ཤེས་དང་མཁས་བཙུན་ཡོན་ཏན་རྒྱ་མཚོ་
སོགས་ གཙོ་བོར་དུས་འཁོར་གྱི་བརྒྱུད་པ་འཛིན་པའི་སློབ་མ་བླ་མ་དཔལ་ལྡན་སེང་གེ་དང་།

ཡར་ལུང་ལོ་ཙཱ་བ་གྲགས་པ་རྒྱལ་མཚན་སོགས། དེ་དུས་ཀྱི་མཁས་གྲུབ་ཕལ་ཆེ་བ་སློབ་མར་
གྱུར་པ་ཞིག་གོ །འདིའི་རྣམ་ཐར་རྒྱས་པ་བྱང་སེམས་རྒྱལ་ཡིས་མཛད་པའི་དེར་རྟོགས་པར་
བྱའོ། །ཤར་པ་ཀུན་དགའ་སེང་གེ་རབ་ཏུ་མ་བྱུང་བའི་དུས་ཀྱི་སྲས་གསུམ་བྱུང་བའི་སློབ་དཔོན་
སེང་ གེ་ དཔལ། ཤར་ པ་ ཀུན་ དགའ་ བསོད་ ནམས། ཀུན་ དགའ་ རིན་ ཆེན་ནོ། །འདི་ དག་
ཀྱང་རང་གི་ཡབ་དང་ཁུ་བོ་ལ་སོགས་པ་བླ་མ་མང་པོ་བསྟེན་ནས་གསན་སྦྱོངས་མཛད་པའི་མཁས་
ཤིང་གྲུབ་པའི་བསྟན་འཛིན་དམ་པར་གྱུར་པ་ཡིན་ལ། ཤར་པ་སེང་གེ་དཔལ་རྒྱལ་པོས་གདན་
དྲངས་ཏེ་གང་དུ་བྱོན་ཏེ་ཏི་ཤྲི་མཛད། མར་ལམ་དབུས་ཕྱོགས་ཀྱི་ཆོས་གྲྭ་ཐམས་ཅད་དུ་བྱོན་
ནས་ཆོས་མང་དུ་གསུངས། འདིའི་དྲུང་དུ་ཇོ་ནང་པ་ཀུན་མཁྱེན་དོལ་པོ་ཤེས་རབ་རྒྱལ་མཚན་
གྱིས་ཕར་ཕྱིན་མངོན་པ་རྣམ་འགྲེལ་རྣམ་ངེས་རིགས་གཏེར་ལ་སོགས་པ་ཆོས་མང་དུ་གསན་ནོ།
།ཤར་པ་ཀུན་བསོད་པ་ཡང་རྒྱལ་སྲས་ཐོགས་མེད་ལ་སོགས་པའི་མཁས་བཙུན་མང་པོའི་བླ་མར་
གྱུར་པ་ཕྲིན་ལས་ཀྱི་དབང་ཕྱུག་ཞིག་གོ །ཤར་པ་ཀུན་དགའ་རིན་ཆེན་གྱི་སྲས་རིན་ཆེན་རྒྱལ་
མཚན་དང་གཅུང་པོ་ནམ་མཁའ་དཔལ་གཉིས་ལས། ཤར་ པ་ རིན་ཆེན་རྒྱལ་མཚན་ནི་མདོ་
སྔགས་ཀྱི་ཚུལ་རྒྱ་མཚོ་ལྟ་བུའི་ཕ་རོལ་ཏུ་སོན་བླ་བྲང་ཤར་གྱི་འཆད་ཉན་མཛད་པའི་བཤེས་གཉེན་
ཞིག་ཡིན་ནོ། །དེ་ལ་སྲས་ཡེ་ཤེས་རྒྱལ་མཚན་དང་ཆོས་རྒྱལ་བཀྲ་ཤིས་གཉིས་འཁྲུངས་པ་ལས།
གཅེན་ཆོས་ཀྱི་རྗེ་ཡེ་ཤེས་རྒྱལ་མཚན་ནི་ཡབ་ཤར་པ་རིན་ཆེན་རྒྱལ་མཚན་དང་ཡུམ་མ་གཅིག་
བེར་ལྡན་འབུམ་གཉིས་ཀྱི་སྲས་སུ་འཁྲུངས་ཏེ། ཡབ་ཀྱིས་ནམ་མཁའ་རྒྱལ་མཚན་ཞེས་བྱ་བར་
མཚན་བཏགས། དེ་ནས་རིམ་གྱིས་བསྐྱེད་བསྲིང་སྟེ་དགུང་ལོ་བཅུ་གཉིས་པ་ལ་ཉི་ལྡེ་བ་བླ་མ་
ངག་དབང་བཟང་པོའི་དྲུང་དུ་ཉེ་བར་བརྟེན་པ་བརྟག་གཉིས་འགྲེལ་པ་དང་བཅས་པ་ཐུགས་སུ་
ཆུད་པར་མཛད། དགུང་ལོ་བཅུ་གཉིས་པ་ལ་ཤིང་ཁང་བླ་བྲང་དུ་དཔལ་ལྡན་བླ་མ་དམ་པ་
བསོད་ནམས་རྒྱལ་མཚན་པའི་དྲུང་དུ་རབ་ཏུ་བྱུང་སྟེ་མཚན་ཡེ་ཤེས་རྒྱལ་མཚན་དཔལ་བཟང་པོ་
ཞེས་ བྱ་བར་བཏགས། དེ་ནས་གསང་ཐབས་སུ་ཇོ་ནང་དུ་བྱོན་ནས་ཆོས་རྗེ་ཕྱོགས་ལས་རྣམ་
རྒྱལ་ བའི་ དྲུང་ དུ་ དུས་ འཁོར་ ལ་སོགས་ པའི་ཆོས་རྣམས་ གསན་ཅིང་ཐུགས་སུ་ཆུད། དབུས་
ཕྱོགས་སུ་ཕེབས་དགོས་ཤར་ནས་དགེ་བའི་བཤེས་གཉེན་བཅུ་ཕྲག་གིས་ཞབས་འབྲིང་དང་བཅས་
ཏེ་བྱོན། དགུང་ལོ་ཉེར་གཅིག་པ་ལ་ཇོ་གདན་ཚོགས་པའི་མཁན་པོ་བཀྲ་ཤིས་ཚུལ་ཁྲིམས་པས་
མཁན་པོ་མཛད་དེ་དགེ་སློང་གི་དགེ་འདུན་དུ་མའི་དབུས་སུ་བསྙེན་པར་རྫོགས་པར་མཛད།

འདུལ་བའི་མདོ་བསྟན་བཅོས་མཐའ་དག་གསན་ཅིང་ཐུགས་སུ་ཆུད་དེ་ལྷག་པར་ཚུལ་ཁྲིམས་ཀྱི་
པུང་པོ་ཤིན་ཏུ་གཅེས་པར་བཟུང་བའི་འདུལ་བ་འཛིན་པའི་མཆོག་མཁན་ཆེན་བྱང་ཆུབ་དཔལ་
བཟང་པོ་སོགས་ལ་ཆོས་མང་དུ་གསན། དཔལ་ལྡན་ས་སྐྱར་ཕེབས་ཏེ་ཇོ་ནང་མཁན་ཆེན་བྱང་
ཆུབ་ སེང་གེ་ལ་ ས་སྐྱ་བཀའ་འབུམ་གསན། བུ་སྟོན་རིན་པོ་ཆེ་ཡབ་སྲས་ཀྱི་དངོས་ སློབ་ཁྱུང་
ལྷས་པ་གཞོན་ནུ་བསོད་ནམས་ལ་གསང་འདུས་སོགས་བུ་ལུགས་ཀྱི་ཆོས་གསན། བླ་མ་དཔལ་
ལྡན་ཚུལ་ཁྲིམས་པ་ལ་ཀྱེ་རྡོ་རྗེའི་རྒྱུད་གསུམ་ཡན་ལག་དང་བཅས་པ་ལམ་འབྲས་བུ་དང་བཅས་
པའི་ གདམས་ངག་ ལམ་སྐོར་ ཞར་བྱུང་རྣམས་ དང་ བཅས་པ་དང་། འཁོར་ལོ་བདེ་མཆོག་ལ་
སོགས་ པས་ ལུགས་ ཀྱི་ཆོས་རྣམས་གསན་ཅིང་རྩ་བའི་བླ་མར་བཟུང་། མཚན་ཉིད་ཐེག་པའི་
བཀའ་བསྟན་བཅོས་ཕལ་ཆེ་བ་དང་རྡོ་རྗེ་ཐེག་པའི་དབང་རྒྱུ་མན་ངག་ཕལ་ཆེ་བ་ཐུགས་ལ་མངའ་
བས་འཆད་པ་ལ་ཐོགས་པ་མེད་ཆོས་རྗེ་རེ་མདའ་བས་དུས་འཁོར་ལ་རྩོད་པ་མཛད་པའི་སྨྲ་བ་ལ་
མཁས་པ་འདི་མཆོག་ཏུ་གྱུར་ཅིང༌། །རང་སྟོང་གཞན་སྟོང་གི་ལྟ་བའི་གནད་ལ་སོགས་པ་ལ་
རྩོད་ པའི་ ཁྱུ་ མཆོག་ ཏུ་ གྲགས། དག་ལྡན་ ཁ་སྐོང་དང་ དག་ ལྗོན་ ལུང་འགྲེལ། གུར་ གྱི་ སྒྲུབ་
དཀྱིལ་སོགས་ཡིག་ཆ་དུ་མའི་རྩོད་པ་མཛད། མཁྱེན་རབ་བསམ་གྱིས་མི་ཁྱབ་ བྱང་ཆུབ་ཀྱི་
སེམས་ཀྱི་རྒྱུད་ཕྱུག །རིམ་གཉིས་ཀྱི་ཏིང་ངེ་འཛིན་ལ་བརྟན་པ་ཐོབ། ངེས་དོན་གྱི་རྟོགས་པ་
ལ་ དབང་འབྱོར། སྤྲུལ་པའི་སྐུ་དུ་མ་ གཟིགས། སངས་ རྒྱས་ ཀྱི་ ཞིང་ ཁམས་ དུ་ མ་ དག་ པའི་
སྣང་བ་ཤར་བ། མནལ་ལམ་དུ་རྣལ་འབྱོར་དབང་ཕྱུག་བིརླ་པ་ལ་གཤེད་དམར་སྤྲོས་མེད་ཀྱི་
མན་ངག་རྣམས་གསན་པ་ལ་སོགས་པ་ཁྱད་པར་དུ་འཕགས་པའི་རྣམ་ཐར་དུ་མ་མངའ། བཤད་
སྒྲུབ་ཀྱི་སྒོ་ནས་བསྟན་པ་ལ་བྱ་བ་རླབས་པོ་ཆེ་མཛད་ནས་དགུང་ལོ་བཞི་བཅུ་ཞེ་བརྒྱད་པ་ས་ག་ཟླ་
བའི་ཚེས་བཅུ་ལ་ ས་སྐྱའི་གུར་ བླ་ བྲང་དུ་བདེ་བར་ གཤེགས་སོ། །སློབ་མ་ལ་ངོར་ཆེན་རྡོ་རྗེ་
འཆང་ ཀུན་ དགའ་ བཟང་ པོ་དང་། རྫོང་ ཆུང་ པ་ ཀུན་ དགའ་རྒྱལ་མཚན། གུག་ བཱི་ནས་ནམ་
མཁའ་བཟང་པོ། སྤྱང་ལུང་ཆོས་སྡིང་པ་གཞོན་ནུ་བློ་གྲོས་སོགས་མང་དུ་འཕེལ་ལོ། །འདིའི་
རྣམ་པར་ཐར་པ་རྒྱས་པ་རྒྱལ་བས་ལུང་བསྟན་པའི་སྐྱེས་བུ་ཀུན་མཁྱེན་ཨེ་ཝཾ་པ་ཆེན་པོས་མཛད་
པ་ལས་རྟོགས་པར་བྱའོ། །གཅུང་ཆོས་རྒྱལ་བཀྲ་ཤིས་ནི། རིག་པ་འཛིན་པའི་བརྟུལ་ཞུགས་
ཉེ་བར་གནས་པ་མཐུ་སྟོབས་དང་བྱིན་རླབས་ཀྱི་སྒོ་དུ་མ་ལ་དབང་འབྱོར་པ་སྦས་པའི་རྣལ་འབྱོར་
དབང་ཕྱུག་ཡིན་གསུངས་སོ། །དེ་ལ་སྲས་གསུམ་བྱུང་བའི་ཆེ་བ་འཇམ་དབྱངས་པ། བར་པ་
7

ཡེ་ཤེས་དབང་ཕྱུག །ཆུང་བ་སློབ་དཔོན་ཆོས་སྐྱོང་སྐྱབས་རྣམས་སོ། །ཤར་པ་ཡེ་ཤེས་དབང་
ཕྱུག་རྒྱལ་མཚན་དཔལ་བཟང་པོ་ནི། གདུང་བརྒྱུད་རྣམ་པར་དག་པའི་རིགས་སུ་སྐྱེ་བ་བརྙེས་
ནས་དད་པ་དང་སྙིང་རྗེ་དང་བྱང་ཆུབ་སེམས་ལ་སོགས་པ་ནང་གི་ཡོན་ཏན་དུ་མ་རང་བཞིན་གྱིས་
གྲུབ་ཅིང་། གཞོན་ནུའི་དུས་ཉིད་ནས་རྒྱལ་བ་རྡོ་རྗེ་འཆང་ཀུན་དགའ་བཟང་པོའི་དྲུང་དུ་བརྟེན་
ཏེ། དབང་ བྱིན་རླབས་ལུང་མན་ ངག་མཐའ་དག་གསན་ཅིང་ རྒྱུད་ བྱིན་ གྱིས་བརླབས། པཎ་
ཆེན་ཤཱཀྱ་མཆོག་པ་རྡོ་རྗེ་འཆང་གི་མདུན་དུ་ཕེབས་པ་ན། དེ་དུས་བཞུགས་གྲལ་ལ་བདག་ཆེན་
ཆུ་མིག་པའི་དྲུང་དང༌། ཤར་པ་བདག་ཆེན་ཡེ་ཤེས་དབང་ཕྱུག་པར་གྲགས་པའི་སྐུ་ན་གཞོན་ནུ་
རྡོ་རྗེ་འཆང་ཆེན་པོས་བཀུར་སྟི་ས་སྐྱ་བདག་ཆེན་པོ་ལས་ཀྱང་ཆེས་ཆེ་བ་ཙམ་གནང་བ་ཞིག་གྲལ་
གྱི་དབུ་ལ་བཞུགས་ཞེས་ པཎ་ཆེན་ཤཱཀྱའི་རྣམ་ཐར་ལས་བྱུང་བ་ལྟ་བུའི་མཐོ་བཀུར་གནང་།
མུས་ཆེན་སེམས་དཔའ་ཆེན་པོ་དང་འཇམ་དབྱངས་ཤེས་རབ་རྒྱ་མཚོ་གཉིས་ལས་ཀྱང་ཆོས་དུ་མ་
གསན་ཏེ་ཐུགས་སྲས་སུ་གྱུར། བྱང་ཆུབ་སེམས་དཔའ་ཆེན་པོ་རིག་པ་འཛིན་པའི་བརྟུལ་ཞུགས་
ཀྱི་རྒྱན་དང་བཅས་ པ་ཡིན་ནོ། ། དེ་ལ་སྲས་གཉིས་བྱུང་བའི་ཆེ་བ་ནི། ནམ་མཁའ་བསམ་
གྲུབ་ཅེས་བྱ་བ་ལ། གཅུང་ནི་ཀུན་དགའ་བཀྲ་ཤིས་རྒྱལ་མཚན་དཔལ་བཟང་པོ་སྟེ། འདི་ནི་
སྔོན་གྱི་སྨོན་ལམ་རྣམ་པར་དག་པས་དགེ་བའི་གཤེས་གཉེན་གྱི་རྒྱུད་དུ་འཁྲུངས་ཏེ། ཞི་བ་དུལ་
བ་དང་བླ་མ་ལ་གུས་པ་སོགས་ཡོན་ཏན་དུ་མས་བརྒྱན་པ་སྟེ། ཀུན་མཁྱེན་གོ་བོ་རབ་འབྱམས་
པ་བསོད་ནམས་སེང་གེ་ལས་ཆོས་ཀྱི་བཀའ་དྲིན་གསན་ཅིང་གཙོ་ཆེར་ཡོངས་འཛིན་ཆོས་ཀྱི་རྒྱལ་
པོ་དཀོན་མཆོག་འཕེལ་ལས་ཆོས་ཀྱི་བདུད་རྩི་གསོལ། བདག་ཆེན་བློ་གྲོས་རྒྱལ་མཚན་དང་
མཁན་ཆེན་བསོད་ནམས་ལྷུན་གྲུབ་སོགས་ལ་དབང་རྒྱུད་མན་ངག་དུ་མ་གསན། །བདག་ཆེན་
བློ་གྲོས་པ་སྐུ་གཤེགས་ཁར་ཆོས་ཀྱི་རྒྱལ་པོའི་དབུ་ཐེ་བ་ཉིན་མོ་བདེ་ལེགས་མ་འདི་གཞན་བཞེས་
པའི་འོས་མིན་འདུག་པས་བདག་པོ་སློབ་དཔོན་ཆེན་པོ་ཀུན་དགའ་བཀྲ་ཤིས་པ་ལ་ཕུལ་གསུངས་
པའི་ཞལ་ཏ་མཛད་ པ་སོགས་སྐུ་ ཆེའི་མཐོང་བཟོས་ བླ་ན་མེད་པ་མཛད་དོ། །གཅེན་པོ་ནམ་
མཁའ་བསམ་གྲུབ་གྱི་སྲས་ཡེ་ཤེས་རིན་ཆེན་ཞེས་བྱ་བ་ཞིག་བྱོན་ལ། དེའི་སྲས་ཀུན་དགའ་ཡེ་
ཤེས་ཞེས་བྱ་བ་བྱོན་པ་ནི་བདག་ཅག་གི་བླ་མ་མི་འཕྲོག་པའི་མཁྱེན་རབ་ཅན་ཉིད་ཀྱི་ཡབ་ཡིན་
ཞིང་། ཡབ་སྲས་དེ་དག་ཀྱང་བླ་མ་དམ་པ་མང་དུ་བསྟེན་ཅིང་ཡི་དམ་ཆོས་སྐྱོང་གི་རྣལ་འབྱོར་
གྲུབ་པ་རིགས་དང་སྦྱངས་པའི་ཡོན་ཏན་ལ་གནས་པའི་སྔགས་འཆང་དག་ཡིན་ནོ། །ཁ་བའི་

དར་ཐོད་ མཐོ་བའི་རི་དབང་ གིས། །ཕྱོགས་ཀུན་དཀར་ པོར་ བྱས་པའི་ ར་བ་འདིར། །གངས་
རིའི་ས་ལ་ཉི་མའི་འོད་ཆགས་ལྟར། །མཁྱེན་རབ་སྐྱ་རེངས་འཛུམ་རླབས་ལྡན་པ་བྱོན། །གང་
ཁྱོད་བསྐྱེད་པའི་ཡུམ་ གྱི་རོལ་མཚོ་ནི། །གང་ལས་བབས་པའི་གདུང་དེ་མ་དྲོས་མཚོ། །གང་
དེར་ ཕྲིན་ལས་ བང་ རིམ་ གྱེན་འཕགས་པ། ། གང་དག་ བྱོན་རྣམས་བསྟན་ པའི་ ལྷུན་པོ་ལ།
།འཇམ་མགོན་ལྷ་ཡི་རིགས་སུ་གསལ་བ་ཡིས། ། ཞབས་སེན་འདེབས་ལ་འདི་དག་དགོས་སོ་
ཞེས། །ངག་གི་དབང་ཕྱུག་མི་ཡི་དཔལ་ཆེ་བའི། ། རྫུ་ ལ་བརྟེན་ཏེ་ཤར་བའི་མཚན་གྱི་རྩེན།
།འདི་དག་གིས་ཀྱང་གོམ་སྟབས་མཉམ་དུ་བསྐྱེད། ། རིག་གནས་ལྔ་དང་ཧོར་བོད་ཕུན་ཚོགས་
ཀྱི། །རིན་ཆེན་ལས་གྲུབ་མཐོ་ཡངས་ སེང་གེའི་ཁྲི། ། འཇམ་དབྱངས་མཚན་དང་ལྷན་ཅིག་
རོལ་ པ་ ཡང་། །གདུང་ དེ་ འཁྲུངས་ པ་ རིགས་ ནི་ སུ་ ཡིས་ བསྔགས། །ཡང་ སྨྲས་ པ། འཇམ་
དབྱངས་ངུར་སྨྲིག་འཛིན་པ་ས་སྐྱ་པའི། །བཤད་པའི་སྲོལ་འཛིན་མཁས་པའི་དབང་པོ་མཆོག་
།ཚུལ་ཁྲིམས་རྒྱུད་འཛིན་རྒྱལ་མཚན་མཐའ་ཅན་ཞིག ། དུས་འཁོར་མངའ་བདག་རྒྱལ་པོའི་བླ་ན་
མཛེས། །མཆོག་གི་སྤྲུལ་སྐུ་ ཆོས་ ཀྱི་ རྒྱལ་ པོ་ ཡིས། ། སེང་གེའི་ཁྲི་ལ་དབང་འབྱོར་ཆོལ་ཁ་
གསུམ། །ལུགས་ གཉིས་ སྟོབས་ ཀྱིས་ སྐྱོང་ བའི་ འཇམ་ དབྱངས་ ཆེ། །རྒྱལ་ བསྟན་ ཡོངས་
རྫོགས་ མངའ་ བདག་ རྟོག་ མེད་ ཞབས། །དེ་ སོགས་ རྒྱལ་ བའི་ རིང་ ལུགས་ དབང་ པོ་ འགའ།
།གང་གི་ གདུང་ལ་བྱོན་པའི་གྲགས་དཀར་གྱིས། །ཡངས་པའི་ས་ཆེན་བཀང་ལ་ཤར་བ་ཞེས།
།མཚན་ གྱི་ རྔ་ དབྱངས་ མཐོ་ དེར་ ཕྱག་ བགྱིའོ། །དེ་ ལྟ་ བུའི་ གདུང་བརྒྱུད་རྣམ་ པར་ དག་ པའི་
རིགས་སུ་གནས་གང་དུ་ཚུལ་ཇི་ལྟར་འཁྲུངས་པའི་རྣམ་པར་ཐར་པ་ནི་འདི་ལྟ་སྟེ། བྱང་ཆུབ་ཀྱི་
སྙིང་པོ་རྡོ་རྗེ་གདན་ནས་བྱང་ཕུགས་སུ་དཔག་ཚད་བརྒྱ་བགྲོད་པའི་གནས། མཁས་པ་དང་གྲུབ་
པ་ཆེ་ཞིང་བཙུན་པའི་ཡོངས་ཀྱི་དགེ་བའི་བཤེས་གཉེན་དུ་མ་བསམས་བཞིན་དུ་སྐྱེ་བ་བཞེས་པའི་
ས། རྒྱ་བོད་ཀྱི་ལོ་པཎ་མང་པོས་དམ་པའི་ཆོས་བསམ་གྱིས་མི་ཁྱབ་པ་བསྒྱུར་ཞིང་གླེང་བའི་
ཡུལ་ མཐུ་ སྟོབས་ ཀྱི་ མགོན་ པོ་ བི་ རཱུ་ པའི་ ཞལ་ གྱི་ བདུད་ རྩི་ མངོན་ སུམ་ དུ་ སྐྱུགས་ ལྗོངས།
འཕགས་པ་སྤྱན་རས་གཟིགས་དང་འཇམ་པའི་དབྱངས་དངོས་དང་མིའི་ཚུལ་བཟུང་བ་རབ་ནས་
རབ་ ཏུ་ གྱུར་ པ། བརྒྱུད་ པ་ རྣམས་ ཀྱི་ བསྟན་ པའི་ གཞི། ཉིད་ ཀྱི་ ཡབ་མེས་ རྒྱལ་ བའི་ རིང་
ལུགས་གཉིས་ཀྱི་བཀའ་ཁྲིམས་སྐྱོང་བའི་གདན་ས། འཛམ་བུའི་གླིང་གི་མཁས་གྲུབ་མ་ལུས་
པའི་འདུན་ས་དང་འབྱུང་ཁུངས་སུ་གྱུར་པ། གཙང་གྲོམ་པ་ལ་སྟོད་དཔལ་ལྡན་ས་སྐྱ་ཞེས་སྙན་

པར་གྲགས་པའི་རྔ་སྒྲ་ཁོར་ཡུག་རི་བོའི་ཁོང་ལས་བརྒལ་བའི་ཆོས་གྲྭ་ཆེན་པོར། ཆོས་ཀྱི་རྒྱལ་
པོ་འཕགས་པ་རིན་པོ་ཆེའི་བཀའི་འཁོར་ལས་ཁྱབ་པའི་བཀོད་པས་ཚད་ཀྱིས་མི་བསྐྲུན་པའི་དགེ་
མཚན་ཡོངས་སུ་སོགས་པའི་ ལྷ་ཁང་ཆེན་མོའི་ཤར་ཕྱོགས་སུ། འཇམ་དབྱངས་གཞི་ཐོག་པ་
ཆེན་པོ་ལ་སོགས་པ་ཡབ་མེས་རྣམས་ཀྱི་གཟིམས་ཁང་གུར་བླ་བྲང་ཞེས་ཡོངས་སུ་གྲགས་པའི་
གཙུག་ལག་ཁང་ཆེན་པོར། ཡབ་ཡང་དག་པའི་དགེ་བའི་བཤེས་གཉེན་གྱི་རིགས་རུས་མཉམ་
ཤིང་རིག་པ་འཛིན་པའི་དགེ་བའི་བརྟུལ་ཞུགས་ལ་གནས་པ་བདག་པོ་སློབ་དཔོན་ཆེན་པོ་ཀུན་
དགའ་ཡེ་ཤེས་དང༌། ཡུམ་ས་ལ་སྤྱོད་པའི་དབང་མོ་དབང་ལྡན་པའི་རྒྱ་ལྕམ་མོ་དད་པ་དང་སྙིང་
རྗེ་ཆེ་ཞིང་གཏོང་བའི་རྒྱན་གྱིས་མཛེས་པ་ཡ་རབས་ཀྱི་རིགས་སྤྱོད་མཉམས་པ་དབང་ལྡན་རྒྱལ་མོ་
ཞེས་པའི་སྲས་སུ་འཕགས་པའི་ཡུལ་ན་ཞི་བ་ཞེས་འབོད་པས་ཕོ་རྟའི་ལོ་ལ་བཀྲ་ཤིས་པའི་དགེ་
མཚན་དུ་མ་དང་བཅས་ཏེ་བདེ་བར་སྐུ་བལྟམས་སོ། །གཞོན་ནུ་དེ་ནི་སྔོན་གྱི་རྒྱལ་བ་ལ་བསྟེན་
ནས་དགེ་བའི་ཚོགས་གྱ་ནོམ་པར་ལྷག་པར་བསྐྲུན་པའི་དབང་ལས་སྐུ་མཛེས་ཤིང་བརྗིད་ལ་ཆུ་
ཤེང་ གབ་ པ་ དང༌། ཞལ་ གྱི་ དཀྱིལ་ འཁོར་ དཀར་ ཞིང་ སྣམ་ ལ་དངས་ པ་དང་། སྤྱན་དཀར་
ནག་འབྱེས་ཤིང་སྨིན་དཀྱུས་རིང་ལ་ཤངས་གཟེང་མཐོ་བ་དང་། ཕྱག་དང་ཞབས་འཇམ་ཞིང་ཁོ་
ལག་ཡངས་པ་དང་། དབུ་གདུགས་ལྟ་བུ་ལ་སོགས་པ་སྐྱེས་བུ་ཆེན་པོའི་མཚན་དང་ལྡན་ཞིང་།
སྐུ་འཁྲུངས་མ་ཐག་ནས་བཤེས་ གཉེན་ དམ་ པའི་ རིགས་ སུ་ འཁྲུངས་ པའི་ ཡོན་ཏན། མཁས་
བཙུན་དུ་མར་བཅས་པའི་ལྷ་དང་མིའི་ཚོགས་ཀྱིས་ཞལ་མཇལ་རེས་ཀྱི་ཕྱག་བྱ་བའི་ཡུལ་དུ་གོར་
མ་ ཆག་ ལ། ཡབ་ ཀྱིས་ མཚན་ཀུན་དགའ་དཔལ་འབྱོར་ཞེས་བྱ་བར་ གསོལ་ ནས་ ཡབ་ ཡུམ་
གཉིས་ཀྱིས་སྤྱན་གྱིས་འབྲས་བུ་ལྟར་འཚོ་ཞིང་བསྐྱེད་བསྲིངས་ཏེ་ཆེར་འཁྲུངས་ནས་མཁྱེན་པ་དང་
བརྩེ་བ་དང་དད་པ་ལ་སོགས་རང་བཞིན་གྱི་ཡོན་ཏན་དུ་མ་དང་ལྡན་ཞིང་ཐུགས་ཀྱི་སྟོབས་གཞན་
ལས་ཆེས་ཁྱད་ པར་དུ་འཕགས་པ་དང༌། ཀུན་ གྱི་ཡིད་དུ་འོང་ཞིང་བལྟ་བས་ཆོག་མི་ཤེས་པ།
གསུང་རན་པར་སྨྲ་ཞིང་མ་འཚོལ་བ། རྩེད་མོའི་རྣམ་དག་ཀྱང་ཆོས་ཀྱི་འཁོར་ལོ་བསྐོར་བའི་
ཚུལ་ལས་བརྩམས་ པ་ དག་ མཛད་ པ་ཉེ་འཁོར་བ་རྣམས་ཀྱིས་མཐོང་བ་ན། ཐམས་ཅད་ཀྱིས་
སྐྱེས་བུ་དམ་པ་ཞིག་ཡིན་པར་ཤེས་ནས་དགའ་སྤྲོའི་ཚོགས་བསམ་གྱིས་མི་ཁྱབ་པའི་རྣམ་འགྱུར་དུ་
མ་དང་བཅས་ཏེ། ཕྱག་འཚལ་བ་དང་ཞབས་སྤྱི་བོར་ལེན་ཅིང་ཡང་ཡང་བལྟ་བ་དང་། བསྟོད་
པ་དང་བཀུར་བ་དང་བསྔགས་པ་ལ་སོགས་པའི་ཕུ་དུད་ཀྱིས་མཆོད་པར་གྱུར་ཏོ། །དེ་ནས་

དགུང་ལོ་བདུན་བརྒྱད་ཙམ་ན་དགེ་སློང་གཡུ་ཐོག་པ་ཞེས་བྱ་བ་ཞིག་ཞབས་འབྲིང་གི་སློབ་དཔོན་
དུ་ཉེ་བར་བསྟེན་ཏེ། ཀློག་དང་ཡིག་བྲིས་དང་ཆོས་སྤྱོད་ཀྱི་རིམ་པ་ལ་སོགས་པའི་ཡོན་ཏན་གྱི་
གཞི་མ་མཐའ་དག་སློབ་པར་མཛད་པས། མཁྱེན་རབ་ཀྱི་དབང་ཕྱུག་འདི་དཀའ་ཚེགས་ཅུང་
ཟད་ཀྱང་མདོར་ན་བརྡ་བསྟན་པ་ཙམ་གྱིས་ཕུལ་དུ་བྱུང་བ་མཁྱེན་ཅིང་ཐུགས་སུ་ཆུད་པས་ཀུན་ཡ་
མཚན་དུ་གྱུར་པ་ཞིག་སྟེ། ཕྱིས་ཀྱང་རྗེ་བཙུན་ཆོས་ཀྱི་རྗེ་འདིའི་ཀློག་ཙམ་དང་གསལ་དག་སྙན་
པ་ལ་སོགས་ཁྱད་པར་གྱི་ངོ་མཚར་བའི་གྲངས་སུ་འདྲེན་པ་ཡིན་ནོ། །དགུང་ལོ་དགུ་པ་དང་བཅུ་
པའི་ཚེ་ཡུམ་གྱིས་ནན་ཆེར་བསྐུལ་ཞིང་སློབ་གྲོགས་ཀྱང་མཛད་ནས། དཔལ་ཀྱེ་རྡོ་རྗེ་རྩ་བའི་
རྒྱུད་བརྟག་པ་གཉིས་པ་དང་། ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱིས་མཛད་པའི་
ཚུལ་གསུམ་མཛེས་རྒྱན་དང་ལྗོན་ཤིང་མཛེས་རྒྱན་ཐུགས་ལ་བཟུང་སྟེ་ཤིན་ཏུ་བྱང་བར་བྱས་ཞེས་
གསུངས་ལ། དེ་ལྟར་ཆུང་ངུས་དུས་ནས་ཁ་ན་མ་ཐོ་བ་མི་མཛད་ཅིང་སྐྱེས་བུ་དམ་པའི་ངང་ཚུལ་
ལས་མ་གཡོས་པ་ཞིག་ཡིན་པར་གྲགས་སོ། །མར་མེ་མཛད་ཀྱིས་ལུང་བསྟན་སྣང་གསལ་གྱིས།
།འཛམ་གླིང་ས་འདི་སྐྱེ་བོར་རྩོམ་པའི་ཤུགས། ། གང་ལ་རྟེན་བཅས་མཁྱེན་རབ་བདག་ པོ་
ཡིས། །ཞེན་བྲལ་གསུང་གི་བདག་ཏུ་བཟུང་བའི་གཞི། ། འཕགས་པའི་ཡུལ་དུ་ཆགས་པའི་དགྲ་
བཅོམ་ཀྱང་། ། བྷོ་ཊའི་ལྗོངས་སུ་སྐྱིལ་ཀྲུང་འཆའ་ཟོལ་གྱིས། །དབང་བྱས་ས་ལ་ངེས་གཙང་ཚེ་
ཟེར་ཅན། །ཕྱུང་བའི་སྐྱ་རེངས་གུར་དུ་འཁྱིལ་པ་དེར། ། ཀུན་ཏུ་གཟིགས་ཏེ་མཁས་དང་གྲུབ་
པ་ཡིས། །རྫུ་ལ་བརྟེན་པའི་རྣམ་འཕྲུལ་རི་མོའི་ཚོགས། ། བགྲངས་མི་སྤྱོད་པའི་མཛེས་སྡུག་
མཚར་ དུ་ མ། །ལྷ་ ཡི་ ཕུན་ ཚོགས་ ལྟད་མོར་ བཀུག་ པའི་ གནས། ། འཇམ་ དབྱངས་ སྐྱེ་ གནས་
གཉིས་ པའི་ གཟིམས་ ཁང་དུ། །ཤར་ ཕྱོགས་ ནོར་ འཛིན་ སྐྱོང་ བའི་ རྒྱལ་ པོ་ འགའི། །གཙུག་
ཏོར་ རི་བོའི་ ཕག་ ཆེན་ རྩེར་ འཛེགས་པའི། །མཁས་གྲུབ་ཉི་ཟླ་མང་ པོའི་ རིགས་སུ་འཁྲུངས།
།འཁྲུངས་མ་ཐག་ནས་ ཀུན་ གྱིས་ཕྱག་བྱའི་ཡུལ། །ཡུལ་དང་དབང་པོའི་བདེ་ལ་སྲེད་པ་སྤང་།
།སྤངས་རྟོགས་ རྫོགས་ པ་ ལྟས་ དག་ མཐོང་ནས་ ཀུན། །ཀུན་དགའ་དཔལ་འབྱོར་ མཚན་ གྱིས་
བསྔགས་ཤིང་མཆོད། །མི་ སློབ་ ལམ་ནས་ ངེས་ བྱོན་ ཀྱང་། །བསླབ་བྱའི་ གནས་ ལ་ སློབ་སྟོན་
པ། །དེ་ ཚེ་ ཚེགས་མེད་མཁྱེན་ པ་ ཡིས། །འཇམ་དབྱངས་ རིགས་ ཀྱི་ ནུས་ པ་ གསལ། ། གང་
དུ་སྐྱེ་བ་བཞེས་ པ་ ཡིས། །གནས་ དང་ བསྐྲུན་ པའི་ ཡབ་དང་ ཡུམ། ། འཁོར་འབངས་མཐའ་
མ
དག་ མགོན་ ཉིད་ དང༌། །ལྡན་མཛད་ གཞོན་ནུ་ དེ་ ངོ་ མཚར། །དེ་ ནས་ དགུང་ལོ་བཅུ་ གཅིག་
64

བཞེས་པ་རྣམ་འབྱུང་ཞེས་པ་ས་ཕོ་འབྲུག་གི་ལོ་ཚེས་པའི་དུས་སུ་ས་ལ་གནས་པའི་འོག་མིན་བོད་
ཀྱི་རྡོ་ རྗེ་གདན། གསང་ཆེན་རྒྱ་མཚོའི་བསྟི་གནས། དཔལ་ཨེ་ཝཾ་ཆོས་ལྡན་ཡོན་ཏན་རིན་པོ་
8ཆེ་དུ་མའི་འབྱུང་གནས་ སུ་ཕེབས་ཏེ། བླ་བྲང་གི་གཟིམས་ཁང་དུ་བཞུགས་ནས། དཔལ་ཀྱེ་
tརྡོ་ རྗེ་ མན་ ངག་ ལུགས་ ཀྱི་ སྒྲུབ་དཀྱིལ་ སོགས་ ལ་ ཐུགས་ སྦྱོངས་ མཛད་བཞིན་ པའི་ངང་ནས།
རྒྱལ་བས་ལུང་བསྟན་པའི་སྐྱེས་བུ་ཆེན་པོ་རྗེ་བཙུན་རྡོ་རྗེ་འཆང་ཀུན་དགའ་བཟང་པོའི་དབོན་
རེགས་སུ་འཁྲུངས་པ་རྒྱལ་ཚབ་དམ་པར་གྱུར་པ། ཀུན་མཁྱེན་བུ་རམ་ཤིང་པའི་རིང་ལུགས་པ་
རྣམས་ཀྱི་གཙུག་གི་ནོར་་བུ། གཞུང་ལུགས་རབ་འབྱམས་སྨྲ་བའི་བཤེས་གཉེན་འཇམ་དབྱངས་
སངས་རྒྱས་སེང་གེ་ཞེས་སྙན་པའི་གྲགས་པ་གསལ་བ་དེ་ཉིད་ཀྱི་དྲུང་དུ། གསུང་ངག་རིན་པོ་ཆེ་
ལམ་འབྲས་བུ་དང་བཅས་པའི་གདམས་ངག་གསན་པ་ལ། ཐོག་མར་སྣང་བ་གསུམ་གྱི་ཁྲིད་
དང་དབང་གི་སྔོན་དུ་འགྲོ་བ་བརྒྱུད་པའི་ཁྱད་པར་གཉིས་དང་ལྡན་པའི་སེམས་བསྐྱེད་ཀྱི་སོ་ཐར་
དང་བྱང་སེམས་ཀྱི་སྡོམ་པས་རྒྱུད་བྱུག་པར་མཛད་ནས། རྒྱུ་དུས་ཀྱི་དབང་བསྐུར་བ་མཚན་ཉིད་
དང་ལྡན་པས་བཞིར་གནས་ཀྱི་དཀྱིལ་འཁོར་བཞི་ལ་སྐུ་བཞིའི་ས་བོན་བཏབ་སྟེ། རྒྱུད་གསུམ་
གྱི་ཁྲིད་དང་ལམ་དབང་ལམ་ཟབ་བིར་སྲུང་སོགས་ཀྱི་བྱིན་རླབས་དང་ཁྲིད་ལ་སོགས་པ་ཚད་མ་
བཞི་ལྡན་གྱི་ཆོས་སྐོར་རྣམས་གསན་ཞིང་ཐུགས་ཉམས་སུ་བཞེས་པ་མཛད། ལོ་དེ་ཉིད་ཀྱི་ནག་
པ་ཟླ་བའི་ཚེས་ཉི་ཤུའི་ཉིན་བརྟེན་མཁས་ཀྱི་ཡོན་ཏན་གཉིས་དང་ལྡན་པའི་འདུལ་བ་འཛིན་པ་དེ་
ཉིད་ཀྱི་དྲུང་དུ་མཁན་པོ་ཞུས། ཤང་ཁང་པ་ཤེས་རབ་རྒྱལ་མཚན་པས་ལས་ཀྱི་སློབ་དཔོན་དང་།
བྲང་ཏི་པ་ནམ་མཁའ་དཔལ་བཟང་པོས་དུས་བསྒོ་བ་མཛད། རབ་འབྱམས་པ་ཤཱཀྱ་བློ་གྲོས་ལ་
སོགས་པ་དགེ་སློང་གི་དགེ་འདུན་གྱི་དབུས་སུ། བསྟན་པའི་རྩ་བ་ཡོངས་རྫོགས་བཤེས་གཉེན་
གྱི་སྡོམ་པ་དང་། བར་མ་རབ་བྱུང་གི་ཚུལ་ཁྲིམས་དང་། དགེ་ཚུལ་གྱི་སྡོམ་པ་རྣམ་པར་དག་
པ་མནོས་ཏེ་དུས་མཁན་པོ་ཆོས་ཀྱི་ རྗེའི་ཞལ་སྔ་ནས། ཁྱེད་རང་གི་ཁུ་མེས་ལ་བདག་པོ་ཀུན་
དགའ་བཀྲ་ཤིས་ཞུ་བ་ཡག་པོ་ཞིག་བྱུང་བ་དེ་བཞིན་བྱ་གསུངས་ནས་མཚན་ཀུན་དགའ་བཀྲ་ཤིས་
ཞེས་གསོལ། དབྱར་ཆོས་ ལ་ མཁན་ཆེན་ པའི་དྲུང་དུ་ དཔལ་ ཀྱེ་རྡོ་ རྗེ་ རྩ་ བའི་རྒྱུད་བརྟག་པ་
གཉིས་པ་འཕགས་པའི་ས་བཅད་ནང་ཚན་གྱི་སྟེང་ནས་ཚུལ་བཞི་སྔོན་དུ་འགྲོ་བའི་བཤད་པ་
གསན། སྟོན་ཆོས་ལ་གསང་འདུས་རིམ་ལྔའི་ཁྲིད་དང་འགོས་ཀྱི་སྟོང་ཐུན་གྱི་ལུང་ལ་སོགས་པ་
གསན། སླར་ཡང་ས་མོ་སྦྲུལ་ལ་སྣང་གསུམ་གྱི་ཁྲིད་དང་། སེམས་བསྐྱེད་གྲུབ་ནས་རྒྱུ་དབང་

ཚུགས་པ་དང་མཁན་ཆེན་བསྙུང་ནས་ཐར་རྩེ་ཕེབས་ཏེ་ས་གའི་ཉེར་བདུན་ལ་བདེ་བར་གཤེགས།
དེ་ཡན་ཆད་རྗེ་སངས་རྒྱས་སེང་གེ་པས་ལུགས་གཉིས་ཀྱི་སྒོ་ནས་དབུ་འདོན་ཚད་མེད་པ་གནང་།
དེ་ནས་མཚུངས་མེད་ཆོས་ཀྱི་རྗེ་དཀོན་མཆོག་དཔལ་ལྡན་པ་ཨེ་ཝཾ་གྱི་གདན་སར་ཕེབས་ནས།
རྗེ་དེ་ཉིད་ཀྱི་ཐུགས་ཀྱི་སྲས་སུ་དགོངས་ནས་སྤྱན་གྱི་འབྲས་བུ་ལྟར་འཚོ་བ་མཛད། དགུང་ལོ་
བཅུ་ གསུམ་ བཞེས་ པ་ལྕགས་ཕོ་རྟའི་ལོ་ལ། མཐའ་ ཡས་ རྒྱུད་ སྡེའི་མངའ་བདག་རྡོ་ རྗེ་ སློབ་
དཔོན་ཆེན་པོ་ཤར་ཁང་པ་ཤེས་རབ་རྒྱལ་མཚན་པའི་དྲུང་དུ་གསུང་ངག་རིན་པོ་ཆེའི་དབང་ཁྲིད་
དཀྱུས་སུ་གསུངས་ པའི་ཕལ་ཆེ་བ་དང་། ཚེ་དཔག་མེད་ལྷ་དགུ་དང་བདེ་མཆོག་ལོ་ཧི་པའི་
དབང་རྣམ་སྲས་ཀྱི་རྗེས་གནང་རྣམས་གསན། དཔལ་ས་སྐྱ་པ་སྔགས་འཆང་ངག་གི་དབང་པོ་
ཀུན་དགའ་རིན་ཆེན་པའི་དྲུང་དུ། ས་སྐྱར་སྐུ་ན་གཞོན་ནུའི་དུས་སུ་གུ་རུ་དྲག་པོའི་དབང་ཞིག་
གསན་ཅིང་། ཕྱིས་ཨེ་ཝཾ་དུ་ཕུར་པ་ས་ལུགས་ཀྱི་རྡུལ་ཚོན་གྱི་དཀྱིལ་འཁོར་དུ་དབང་བསྐུར་བ།
ཡང་དག་ཧེ་རུ་ཀ་ས་ལུགས་ཀྱི་དབང་། གུར་མགོན་ལྕམ་དྲལ་དང་། དཀར་བདུད་ལྕམ་དྲལ་
གྱི་ རྗེས་ གནང་རྣམས་གསན། དགུང་ལོ་བཅུ་བཞི་པ་ལྕགས་མོ་ལུག་གི་ལོར་མཁྱེན་ རབ་ ཀྱི་
དབང་ཕྱུག་མཚུངས་མེད་ ཨེ་ཝཾ་པ་ཆེན་པོ་རྡོ་རྗེ་འཆང་དཀོན་མཆོག་དཔལ་ལྡན་པའི་དྲུང་དུ།
གསུང་ངག་རིན་པོ་ཆའི་དབང་ཁྲིད་ བྱིན་རླབས་ལུང་མན་ངག་ཐམས་ཅད་གསན་ཅིང་ཐུགས་
ཉམས་སུ་བཞེས། ཁམས་འགྲོས་་པའི་དགེ་བཤེས་འགའ་ཞིག་སོགས་ལ་རྗེས་གནང་ཁ་ཡར་ལ་
སོགས་པའི་ཆོས་ཀྱི་བདུ་རྩི་ཅུང་ཟད་སོག་མར་སྩོལ་བར་མཛད། དགུང་ལོ་བཅོ་ལྔ་པ་སྤྲེའུའི་ལོ་
ལ་རྗེ་བཙུན་ཨེ་ཝཾ་པ་ཆེན་པོ་དེ་ཉིད་ཀྱི་དྲུང་དུ་དཔལ་གཤིན་རྗེ་གཤེད་དམར་པོ་ལྷ་ལྔའི་དཀྱིལ་
འཁོར་དུ་དབང་བསྐུར་བ་དང་བསྐྱེད་རྫོགས་ཀྱི་ཁྲིད་དང་བཅས་པ་གསན་ཅིང་ཐུགས་སུ་ཆུད་པར་
མཛད་ནས་ཡི་དམ་དེ་ཉིད་ཀྱི་བསྙེན་པ་མཐར་ཕྱིན་པ་མཛད། དགུང་ལོ་བཅུ་དགུ་བཞེས་པའི་
དུས་རྗེ་བཙུན་ཨེ་ཝཾ་པ་དེ་ཉིད་དཔལ་རྩེ་གདོང་དུ་སྤྱན་དྲངས་པའི་ཆག་ཕྱིར་བྱོན་ཏེ། སླར་ཡང་
གསུང་ངག་ཡོངས་སུ་རྫོགས་པ་གསན་ནས། དེ་ཉིད་ཀྱི་བཀའ་ལུང་གིས་ཁྱབ་པར་མཛད་པ་ལ་
བརྟེན་ནས། འཇམ་པའི་དབྱངས་ ཀྱི་གདན་ས་ དཔལ་རྩེ་ གདོང་ གི་ གནས་མཆོག་དེ་ཉིད་དུ།
བདག་ཆེན་ཀུན་དགའ་བདེ་ལེགས་ པས་ གསོལ་ཆས་ ཀྱི་མཐུན་རྐྱེན་དང་བསྙེན་རྒྱས་མཛད།
བརྟན་ཅིང་ཟབ་པའི་བློ་ཅན་དགེ་བའི་བཤེས་གཉེན་དྲུང་ཡིག་ཀུན་དགའ་ལྷུན་གྲུབ་ཀྱིས་སྒྲུབ་
གཡོག་བྱས་ཏེ། ཀྱེ་རྡོ་རྗེའི་གཞིའི་བསྙེན་པ་བཅུ་ཆའི་སྦྱིན་སྲེག་དང་བཅས་པ་ཐུགས་ཡིད་ཆེས་

པར་མཛད། རྗེ་དེ་ སྐུ་གཞོན་ནུའི་དུས་ཐུགས་བརྟན་ཞིང་ཐུགས་ གཉེར་དང་ཐུགས་དམ་གང་
མཛད་ཀྱང་སྙན་བསྐུལ་འབུལ་བ་ལ་མ་ལྟོས་པ་ནན་ཏན་མཛད་པ་དང་། སྙན་བསྐུལ་གང་ཕུལ་
བ་ལ་གསན་དགོངས་དོན་མཛད་པ་ཅིག་ཡོད་ཅེས་དྲུང་ཡིག་དེ་ཉིད་ཟེར་བ་གྲགས། བདག་ཆེན་
ཀུན་དགགའ་བདེ་ལེགས་པ་དེའི་དྲུང་དུ་གུར་དྲག་གི་དབང་གསན། དེ་ནས་ཨེ་ཝཾ་དུ་ཕེབས་ཏེ་
བཞུགས་ ས་ གཟིམས་ ཕུག་ ཏུ་མཛད། དགུང་ ལོ་ བཅུ་ དྲུག་ པ་ ནས་ བཟུང་ སྟེ། གསུང་ ཆོས་
གསན་པ་དང་། ཐུགས་སྦྱང་དང་ཐུགས་དམ་མ་ཆགས་པའི་ངང་ནས་ ཨེ་ཝཾ་ གྱི་་ཟུར་ཆོས་པ་
མཛད། ཁམས་མངའ་རིས་དབུས་གཙང་གི་ཕྱོགས་རྣམས་ནས་འདུས་པའི་དགེ་འདུན་དུ་མ་ལ་
དབང་ལུང་རྗེས་གནང་ལ་སོགས་པའི་ཆོས་ཀྱི་འཁོར་ལོ་བསྐོར་བ་མཛད། དེ་དུས་ནས་གསུང་
ཆོས་གང་གནང་ཡང་དཀའ་ཚེགས་མེད་ཅིང་ཡུན་རིང་དུ་སྦྱངས་པ་ལྟར་འདྲིས་ཤིང་གོམས་པའི་
ལྷུར་ལེན་པ་དང་། མཁྱེན་རབ་བསམ་གྱིས་མི་ཁྱབ་པས་མི་ལྕོགས་པ་མེད་པ་དང༌། གསུང་
བརྗོད་པ་དག་ཅིང་གསལ་ལ་གདངས་སྙན་པ་དང་རྣམ་དཔྱོད་ཆེ་བའི་དགེ་བའི་བཤེས་གཉེན་ཆེན་
པོ་རྣམས་ཀྱང་ཐུགས་ཡིད་འཕྲོག་ཅིང་རྗེ་ཉིད་ཀྱི་བླ་མ་རྣམས་ཀྱང་དགེས་པའི་རྗེས་སུ་་འཛིན་པ་
ཞིག་ཡིན་ཞེས་གླིང་ངོ༌། །སྐབས་ཞིག་རྗེ་དཀོན་མཆོག་དཔལ་ལྡན་པའི་སློབ་དཔོན་གཉིས་ཆར་
ལ་གནང་སྦྱིན་དང་བཀའ་ལུང་གི་སྦྱོར་གཏང་མཛད་ནས། ཐར་པ་རྩེར་བྲང་ཏི་པ་ནམ་མཁའ་
དཔལ་ བཟང་ པོའི་དྲུང་། དབང་ ལུང་ མན་ ངག་ གི་ཆོས་གསན་ པ་ དང་། ཕྱག་ ལེན་ གྱི་དབང་
ཁྲིད་རྣམས་རིམ་པས་གསན་ཅིང་ཐུགས་སུ་ཆུད་པར་མཛད། རྗེ་དཀོན་མཆོག་དཔལ་ལྡན་པའི་
དྲུང་དུ། ཀྱིལ་ འཁོར་ གྱི་བློས་བསླངས། ངོར་ལུགས་ ཀྱི་ཆོས་སྤྱོད་སྤྲུབ་མཆོད་བསྐང་གསོ་ལ་
སོགས་པའི་གདངས་དབྱངས་རྣམས་གསན་ཅིང་མཁས་པར་མཛད། རྗེ་དེ་ཉིད་དང་རྡོ་རྗེ་འཛིན་
པ་སྤྲུལ་སྐུ་སངས་རྒྱས་ལྷུན་གྲུབ་ལ་བྲིས་ཐིག་དང་རྡུལ་ཚོན་མཐར་ཕྱིན་པ་གསན་ཏེ་མཁས་པའི་
མཆོག་ཏུ་གྱུར་ནས་ཆོག་དཔོན་ཡང་ལོ་རེ་བཞིན་མཛད། སྒྲུབ་ཁང་དུ་ཞ་ལུ་སྒྲུབ་པ་བ་ལ་ལམ་
འབྲས་ཀྱི་ལུང་སྦྱོར་ཉི་ཤུ་དང་ཕྲིན་ལས་སོ་གཉིས་ལ་སོགས་པའི་འཁྲུལ་འཁོར་རྣམས་གསན་ཅིང་
མཁྱེན་པར་མཛད་ནས། རྗེ་དཀོན་མཆོག་དཔལ་ལྡན་གསུང་ངག་གི་དུས་ལོ་གཅིག་ཚོགས་སུ་
འཁྲུལ་འཁོར་སྟོན་པ་པོ་ཡང་མཛད། མཁས་པའི་དབང་པོ་བརྡ་སྤྲོད་པ་བློ་གྲོས་བཀྲ་ཤིས་པའི་
དྲུང་དུ་སྒྲའི་བསྟན་བཅོས་ཀ་ལཱ་པའི་ཀུན་བཤད་གསུམ་པ་ཡན་གྱི་བཤད་པ་དང་ས་རིས། སྙན་
དངགས་མེ་ལོང་ལ་སོགས་པའི་ རིག་གནས་འགའ་ཞིག་དང་བཅས་པ་གསན། དགུང་ལོ་བཅུ་
67

དགུ་བཞེས་ པ་ནས་དཀོན་མཆོག་དཔལ་ལྡན་པས་བཀོས་གནང་སྟེ། དགོན་པ་རྣམ་སྲས་ཀྱི་
ཞལ་བདག་མཛད་ནས། སྐབས་དག་ལ་དེར་བཞུགས་ནས་ཡི་དམ་གྱི་ལྷ་འགའ་ཞིག་བསྙེན་
སྒྲུབ་དང་། ལྗོན་ཤིང་ཆེན་མོ་ ལ་ སོགས་པའི་འཛིན་ སྤྱོང་མཛད་ཅིང་། སྲད་དགོན་གསར་གྱི་
ཞལ་བདག་ཀྱང་མཛད། ལོ་གཅིག་རྗེ་དཀོན་མཆོག་དཔལ་ལྡན་པ་འབྲས་ཡུལ་རྫོང་དཀར་གྱི་
སྐྱེད་མོས་ཚལ་དུ་དགེ་བའི་བཤེས་གཉེན་འབོམ་སྟོན་ངག་དབང་གྲགས་པས་སྤྱན་འདྲེན་པའི་ཆག་
ཕྱིར་བྱོན། ལམ་ འབྲས་ སྐོར་ དང༌ བཅས་ པ་ གསན། ཕྱིས་ རྩེ་ གདོང་ དུ་ ཡང་ ཆག་ ཕྱིར་ ལན་
འགའ་ ཞིག་ ཕེབས། གཞན་ ཕལ་ ཆེར་ ངོར་ དུ་ བཞུགས་ ནས། གསན་ སྦྱོང་ དང་ འཆད་ ཉན་
གྱིས་དུས་འདའ་བར་མཛད་དོ། །སྔོན་གོམས་ རིགས་ཀྱི་བག་ཆགས་ལ་སྨད་ངེས་འབྱུང་གོམས་
པའི་འདེགས་འཇོག་གི །མར་གྱུར་འགྲོ་ཚོགས་ས་གསུམ་བདག་གི་བྱེད་པ་གཞན་ཕན་སྒྲུབ་
ཐབས་ཅན། གདུལ་ བྱའི་ སྣང་ ངོར་ན་ ཚོད་ མ་ རྒྱས་ མིའུ་ཐུང་ གི་ ཟོལ་ ཙམ་ གྱི། གསང་ ཆེན་
འཕྲུལ་བརྒྱད་མ་ཐག་སྟོན་འཁོར་འདས་རྫུན་ཕུགས་གཏིབ་མཁན་མཚར། ལྐོག་ཏུ་མ་སྦས་གྲུབ་
པའི་ མཚན་ མ་འགའ། །མཁས་ པའི་ ཡོན་ ཏན་ ངོ་ བོ་བཀོད་ པའི་ ཚུལ། །བརྫུ་ ཡིས་ མི་བསླུ་
དཔྱོད་ལྡན་མང་ པོ་ ཡིས། །ཀུན་ཏུ་འཕྲོག་ ཕྱིར་ བསྐྲུན་ འདྲ་ འདི་ རྨད་བྱུང་། །གང་ ཁྱོད་དགེ་
བའི་ས་བོན་མཐུ་ལས་སྡོམ་པ་གསུམ་གྱི་རྩ་བ་ཆོས་མ་ཐག །ངུར་སྨྲིག་འོད་ཀྱི་ལྡིང་ཁང་དང་
བཅས་བསྐྱེད་རྫོགས་འབྲས་བཟང་མཐའ་དག་རིང་མིན་དུས་དེར་མིན། །རྒྱལ་སྲས་སྤྱོད་ཚུལ་
མཉེན་ལྕུག་འདུད་པའི་ཡལ་འདབ་བསྐྱོད་པས་འགྲོ་ཀུན་མགྲོན་དུ་འབོད་པ་བཞིན། །བསྟན་
པའི་དཔགས་བསམ་ཤིང་འདི་ཉིན་གཅིག་ལོ་ཐོག་སྨིན་པའི་འགྲན་ཟླར་སྔགས་ཀྱི་ཆོ་གས་བསྐྲུན།།
འཇམ་དབྱངས་གཞི་ཐོག་པ་ཞེས་གྲགས་འབར་དང་། །ཐམས་ཅད་མཁྱེན་པ་རྟོགས་མེད་ཞབས་
སོགས་ ཀྱིས། །བཟུང་ བའི་ ཆོས་ ཀྱི་ སྲིད་ འདི་ ཁྱོད་ དབང་ ཞེས། །ཡོངས་ འཛིན་རྣམས་ ཀྱིས་
ཆེད་དུ་བསྒོ་བ་ བཞིན། །དྲིན་ ལན་ ལན་ཅིག་མིན་ པར་ འཇལ་བས་ན། །མ་ལུས་ལུས་ ཅན་
ཀུན་ གྱི་ མགོན་ འདི་ ཞེས། །དག་ ལེགས་ ལེགས་ ཚོགས་ ཁོ་ནའི་ གཏེར་ཁྱོད་ལ། །དབང་ལུང་
ལུང་བསྟན་ཚུལ་གྱིས་འདོམས་པར་གྱུར། །ད་ནས་བྱང་ནས་བདག་པོ་ བཀྲ་ཤིས་སྟོབས་རྒྱས་
ཕེབས་ སྐྱེལ་ གྱི་ དབུ་ འདོན་ ལ། འཇམ་ དབྱངས་ སངས་ རིན་ དབོན་ པོ་ ཨེ་ཝཾ་ དུ་ བྱོན་ པ་ དང་
སྟབས་བསྒྲིགས་ཏེ། དགུང་ལོ་ཉེར་གཉིས་བཞེས་པ་ས་མོ་ཡོས་ཀྱི་ལོ་དབྱར་གྱི་དུས་ལ་བབས་
པའི་ཚེ། དཔལ་ཨེ་ཝཾ་ཆོས་ལྡན་ཡོན་ཏན་རིན་པོ་ཆེ་དུ་མའི་འབྱུང་གནས་ཀྱི་གཙུག་ལག་ཁང་
68

ཆེན་པོར། མཁན་པོ་མི་འཕྲོགས་པའི་མཁྱེན་རབ་དང་ཐུགས་རྗེར་ལྡན་པ་རྒྱལ་བའི་བསྟན་པ་
ཡོངས་ སུ་ རྫོགས་ པའི་ མངག་ བདག་ མུས་ཆེན་འཇམ་པའི་དབྱངས་དཀོན་མཆོག་ རྒྱ་ མཚོ་བ།
ལས་ཀྱི་སློབ་དཔོན་ངོར་ཆེན་དཀོན་མཆོག་དཔལ་ལྡན་པ། གསང་སྟོན་པ་སློབ་དཔོན་བྲང་ཏི་
ནམ་མཁའ་དཔལ་བཟང་པོ། གྲིབ་ཚོད་པ་དབུ་མཛད་མགོན་པོ་བཀྲ་ཤིས་པ། གནས་བརྟན་
དཔལ་འབྱོར་ལྷུན་གྲུབ་ལ་སོགས་མཚན་ཉིད་དང་ལྡན་ཞིང་གྲངས་ཚང་བ་དགེ་སློང་གི་དགེ་འདུན་
ལས་གསོལ་བ་དང་བཞིའི་ལས་ཀྱི་ཆོ་ག་ཕུན་སུམ་ཚོགས་པའི་སྒོ་ནས་རྒྱལ་བའི་བསྟན་པར་
ཞུགས་ལ་ ཡོངས་ སུ་ རྫོགས་ པའི་ དགེ་སློང་ གི་རྣམ་ པར་ དག་ པ་ཐོབ་པར་མཛད་དེ། མཚན་
བྱམས་པ་ཀུན་དགའ་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ་ཞེས་གསོལ་ནས་དུལ་བས་
གླང་པོ་གསེར་གྱི་དྲ་བས་བརྒྱན་པ་ཁྱུ་མཆོག་ཀུན་གྱི་དབུས་ན་མཛེས་པ་ལྟར། མ་ལུགས་མཛེས་
ཤིང་བག་དང་ ལྡན་ པ། བསླབ་པར་བྱ་བའི་ གནས་ལ་ཉེས་པའི་དྲི་མས་མ་གོས་པ། བསྙེན་
པར་རྫོགས་ནས་ལོ་བརྒྱ་ལོན་པ་ལྟ་བུའི་སྤྱོད་ལམ་དང་ལྡན་པར་གྱུར་ནས། འདོད་པ་བསོད་
ཉམས་ཀྱི་མཐའ་དང་ངལ་ཞིང་དུབ་པའི་མཐའ་གཉིས་སྤངས་པའི་དབུ་མའི་ལམ་མིག་བྱེད་པ་ཡེ་
ཤེས་བྱེད་པ། ཉེ་བར་ ཞི་ བ་ དང༌། རྫོགས་པའི་ བྱང་ ཆུབ་ ལ་ བརྟེན་ པར་ མཛད་དོ། ། ལོ་དེ་
ལ་རྩེ་གདོང་ནས་བདག་ཆེན་རིན་པོ་ཆེ་ཡབ་སྲས་ཨེ་ཝཾ་དུ་ཕེབས་པ་ན། བདག་པོ་ཀུན་དགའ་
བདེ་ལེགས་པའི་དྲུང་དུ་གུར་ལྷ་བརྒྱད་ཀྱི་རྗེས་གནང་གསན། ལྕགས་ཕོ་འབྲུག་གི་ལོ་རྗེ་དཀོན་
མཆོག་དཔལ་ལྡན་བརྩེ་གདོང་དུ་ཕེབས་པའི་ཆག་ཕྱིར་བྱོན། སྦྲུལ་ལོར་རྗེ་དེ་ཉིད་ཀྱི་དམ་རྫས་
རིལ་བུ་སྒྲུབ་པའི་ཆག་ཕྱི་མཛད། ཆུ་མོ་ལུག་གི་ཧོར་ཟླ་དགུ་པའི་ནང་དུ་ཡབ་སྲས་གཉིས་ཆར་
ཨེ་ཝཾ་དུ་ ཕེབས། དེ་ ལྟར་ སྔ་ ཕྱི་ཐམས་ཅད་དུ་མཚུངས་མེད་ ཨེ་ཝཾ་ པ་ཆེན་པོ་དཀོན་མཆོག་
དཔལ་ལྡན་པ་དེ་ཉིད་ཀྱི་དྲུང་དུ་གསུང་ཆོས་གསན་པའི་ཚུལ་རྣམས་ཕྱོགས་གཅིག་ཏུ་བརྗོད་ན།
ཐུན་མོང་ཕ་རོལ་ཏུ་ཕྱིན་པའི་སྐོར་ལ། ཇོ་བོ་ལྷ་གཅིག་ནས་བརྒྱུད་པའི་བྱང་ཆུབ་ཀྱི་སེམས་སྦྱོང་
བའི་ མན་ ངག་ བློ་ སྦྱོང་ དོན་ བདུན་ མའི་ ཁྲིད་ དང་། ཁྲིད་ ཡིག་རྣམས་ དང་ བློ་ སྦྱོང་ པོད་ཆུང་།
ཆོས་ཆུང་བརྒྱ་རྩ། འཇམ་དབྱངས་ཀྱིས་ རྗེ་ས་ཆེན་ལ་གནང་བའི་བློ་སྦྱོང་ཞེན་པ་བཞི་བྲལ་གྱི་
ཁྲིད་དང་ཡིག་ ལུང་། བདག་འཛིན་བཙན་ཐབས་སུ་འདུལ་བའི་མན་ངག་བློ་སྦྱོང་རྟེན་འབྲེལ་
སྙིང་པོའི་ཁྲིད། གཅོད་སྐོར་གསུམ་ གྱི་ཁྲིད། སྤྱོད་འཇུག་ རྗེ་བཙུན་གྱི་གཅོད་ཊིཀ་གསུང་སྒྲོས་
མའི་ སྟེང་ནས་ བཤད་བཀལ། བཀའ་གདམས་ ཕ་ཆོས་བུ་ཆོས། རྒྱལ་སྲས་ བཀའ་འབུམ་ ལ་
69

སོགས་གསན་ཏེ། ཉམས་ལེན་ནན་ཏན་སྙིང་པོ་མཛད་པའི་རིས་མེད་པའི་འགྲོ་བ་ལ་བུ་གཅིག་
པ་ལྟར་དགོངས་པའི་བྱམས་པ་དང་སྙིང་རྗེས་དྲངས་པའི་བྱང་སེམས་འབྱོངས་པས། ཁྲོ་བ་དང་
འཁོན་ པ་ དང་། གནོད་ ལེན་ གནོད་ པས་ འཇལ་ བ་ སོགས་ སྤངས་ ཏེ། ཐུགས་ཞི་བ་དུལ་ བ་
དང་གཞན་ཕན་གྱི་ཐུགས་སྟོབས་བསམ་ལས་འདས་པ་དང་རྣམ་པར་མི་རྟོག་པར་ཏིང་ངེ་འཛིན་ལ་
དབང་ འབྱོར་ པར་ གྱུར་ཏེ། ཐུན་མོང་མ་ ཡིན་ པ་ རྡོ་ རྗེ་ ཐེག་པའི་སྐོར་ལ། གསུང་ངག་ལམ་
འབྲས་ ཀྱི་ ཁྲིད་ཡོངས་སུ་རྫོགས་པ་ཚར་ལྔ། དབང་ གི་སྔོན་འགྲོའི་ སེམས་བསྐྱེད། རྒྱུ་ དབང་
ལན་ དྲུག །དམ་ ཚིག་ དང་ རྣལ་ འབྱོར་ བཅུ་ གཅིག་ གི་ བཤད་ པ་ རྒྱས་ པ་ ལམ་ དབང་། ལུས་
དཀྱིལ་ གྱི་ བཤད་ པ་ རྩ་ སྔགས་ ཡིག་བརྒྱའི་བཟླས་ ལུང་། བདག་མེད་ མའི་ དབང་ དང་ བྱིན་
རླབས། བླ་ མ་ ལྔ་ བཅུ་ པ། ཆོས་ སྤྱོད་ སྐོར། བརྒྱུད་ པའི་ རྣམ་ ཐར་ ཐོར་ བུ་ བ། རྣམ་ཐར་
ཞིབ་ མོ་ རྡོ་ རྗེ། གླེགས་ བམ་ འཕྲོས་ དང་ བཅས་ པ། ལམ་ ཟབ་ ཕྱི་ ནང་། རིན་ འབྱུང་ ཚར་
གསུམ་ ཁུགས་ པ། བིར་ སྲུང་ གཉིས། ལམ་ སྐོར་ བརྒྱད་ ཀྱི་ ཁྲིད་ གཉིས། བརྟག་ གཉིས་ ཀྱི་
བཤད་ པ། རྡོ་ རྗེ་ ཕྲེང་ བའི་ དབང་། བདེ་ མཆོག་ ལྭ་ ནག་ དྲིལ་ གསུམ་ གྱི་ དབང་། ནཱ་རོ་
མཁའ་ སྤྱོད་མའི་ བྱིན་ རླབས། དྲིལ་ བུ་ རིམ་ལྔ། ནག་ པོ་ རིམ་ བཞི། རྩ་ དབུ་ མ་ རྣམས་ ཀྱི་
ཁྲིད། གཤེད་ དམར་ ལྷ་ ལྔའི་ དབང་། སྤྲོས་ མེད་ ཀྱི་ ཁྲིད། འཇིགས་ བྱེད་ རོ་ ལངས་ བརྒྱད་
སྐོར་ རྭ་ ལུགས་ ཀྱི་ དབང་། སྐྱོ་ ལུགས་ ཀྱི་ ཁྲིད། རྭ་ པོད། དཔལ་ འཛིན་ པོད་ ཆུང་། ལས་
གཤིན་ གྱི་ རྗེས་ གནང་ སོགས་ དང༌། ཀུན་ རིག་ གི་ དབང་། སྦྱོང་ རྒྱུད་ ཀྱི་ བཤད་ པ། མཚན་
བརྗོད་ཀྱི་འགྲེལ་པ་སྔགས་དོན་རྣམ་གཟིགས། ཚེ་དཔག་མེད་ལྷ་་དགུ་སོགས་ཀྱི་དབང་དང་
སྒྲུབ་ཐབས་བརྒྱ་རྩ་དང་རྒྱ་མཚོའི་རྗེས་གནང་། རྒྱ་གཞུང་རྣམས་དང་བཅས། འཇམ་དབྱངས་
ལ་སོགས་པའི་ རྗེས་ གནང་ཟུར་བཀའ་མཐའ་ཡས་པ་དང་། གུར་ལྕམ་དྲལ། ལྷ་བརྒྱད་ཞལ་
བཞི་ པ། མུ་ ཏྲ་ བྲན་ བདུད་ ལ་ སོགས་ པའི་ རྗེས་ གནང་། མེ་ འབར་ མ་ དང་ གསེར་ པོད།
དམར་ པོ་ སྐོར་ གསུམ་ ལ་ སོགས་ པ་ དང་། རྡོ་ རྗེ་ འཆང་ མུས་ ཆེན། རྒྱལ་ ཚབ་ དམ་ པ་ ཀུན་
མཁྱེན་རིན་པོ་ཆེ། རྗེ་དཀོན་མཆོག་ལྷུན་གྲུབ། རྗེ་ཉིད་དང་བཅས་པའི་བཀའ་འབུམ་གྱི་ལུང་
རྣམས་ གསན་ནོ། །དེ་ལྟར་གཞིར་ གནས་ ཀྱི་ དཀྱིལ་འཁོར་བཞི་ལ་དབང་བཞིའི་ཆུ་བོས་ སྐུ་
བཞིའི་ས་བོན་བཏབ་སྟེ་དབང་གི་ལྟ་བ་དང་བསྐྱེད་རྫོགས་ཀྱི་རྣལ་འབྱོར་ལ་ནན་ཏན་མཛད་པས།
དམ་ཚིག་དང་སྡོམ་པས་རྒྱུད་ཕྱུག་ཅིང་། རྗེ་བཙུན་དམ་པ་འདི་ཉིད་ལ་རྩ་བའི་བླ་མ་མཆོག་ཏུ་སsབ1
70

དགོངས་ཏེ་སངས་རྒྱས་དངོས་ཀྱི་འདུ་ཤེས་ཀྱི་བླ་མའི་རྣལ་འབྱོར་མཐར་ཕྱིན་མཛད་དོ། །ཡང་
ཚུལ་ཁྲིམས་གྱི་ཕུང་པོ་ཉེས་ལྟུང་གི་དབེན་པ་ཆོས་ཀྱི་རྗེ་བྲང་ཏི་པཎ་ཆེན་ནམ་མཁའ་དཔལ་བཟང་
པོའི་དྲུང་དུ། སྔ་ཕྱིར་དམ་པའི་ཆོས་གསན་པའི་རྣམ་གྲངས་མདོར་བསྡུས་བརྗོད་ན། ཀྱེ་རྡོ་རྗེ་
ཡབ་ ཡུབ་ མན་ ངག་ ལུགས། ཀྱེ་རྡོར་མཚོ་སྐྱེས་དང་ འགྲེལ་པ་ལུགས། གུར་ སཾ། ཀྱེ་རྡོར་ལྷ་
བཅུ་ བདུན་ མ། བདེ་ མཆོག་ ལོ་ ནག་ དྲིལ་ གསུམ། བོང་ ཞལ་ ཅན། སྦྱངས་ པའི་ ཡོན་ ཏན།
སངས་ རྒྱས་ མཉམ་ སྦྱོར། མ་ ཧཱ་ བཱ་ ཡ། པདྨ་ དྲ་ བ། ཀུ་ རུ་ ཀུལླེ། སྒྲོལ་ མ་ ཕྱི་ ནང་།
གསང་ འདུས་ ལུགས་ གསུམ། གཤེད་ དམར་ ལྷ་ བཅུ་ གསུམ་ དང༌ ལྷ་ ལྔ་ མ། དགྲ་ གདོང་
གཉིས། འཇིགས་ བྱེད་ ས་ ལུགས་ དང་ རྭ་ ལུགས་ གཉིས། ཕུར་པ། མགོན་ པོ་ གྲི་ གུག་ དང་
བཅུ་ གཉིས་ མ། ཀུན་ རིག་ འཆི་ འཇོམས། སྦྱོང་ དཀྱིལ་ བཅུ་ གཉིས། མི་ འཁྲུགས་ པ། ཚེ་
དཔག་ མེད། རིགས་ གསུམ་ སྤྱི་ དབང་ སོགས་ དང་། བརྟག་ གཉིས་ ཀྱི་ བཤད་ པ། ལམ་
འབྲས་ ཆག་ ལག་ དང་ བཅས་ པ། གཞུང་བཤད་ སྲས་ དོན་མ། དམར་མ་པོད་ནག་མ། བར་
སྟོན་ ཟིན་ བྲིས་ སོགས་ ལམ་ འབྲས། བིར་ སྲུང་། རྣམ་ འཇོམས། སྦས་ བཤད་ རྣམས་ ཀྱི་
སྐོར། ཚེ་ ཁྲིད་ གཅོད་ ཁྲིད། འཇམ་ དབྱངས་ སྨྲ་ སེང་ སོགས་ རྗེས་ གནང་ དུ་ མ། རྒྱུད་ འབུམ།
ཆོས་སྣ་སོ་དགུ། ས་སྐྱ་བཀའ་འབུམ་སོགས་ལུང་གི་ཚོགས་གསན་ཏེ་དད་པ་དང་གུས་པ་བསམ་
གྱིས་མི་ཁྱབ་པས་བསྟན་པར་མཛད་དོ། །གོང་འོག་ཏུ་སྨོས་པའི་དམ་པའི་ཆོས་གསན་པའི་ཚུལ་
འདི་རྣམས་ནི་ཚོམ་བསྡུས་ནས་རགས་པ་ཙམ་སྨོས་པ་ཡིན་གྱི་ཞིབ་པ་གསན་ཡིག་རྒྱལ་བསྟན་
ཀུནྡའི་ཚལ་རྒྱས་བྱེད་ལས་ཤེས་ཤིང་། དེར་མ་འཐུས་པ་ཡང་ཤིན་ཏུ་མང་བ་གསན་པ་ཡིན་ནོ།།
། ཡོངས་ རྫོགས་ ཐུབ་ པའི་ བརྟུལ་ ཞུགས་ ལ། །དད་ པའི་ རླུང་ ཤུགས་ ཀྱི་ དྲང་ པའི། །རྣམ་
འདྲེན་ གསུམ་ གྱི་པད་ཚལ་ལས། །ཚུལ་ ཁྲིམས་ དྲི་བསྲུང་ ལྡང་བར་གྱུར། ། ཀོ་ཎྜི ནྱ་ ལྟ་བུར་
བསླབ་ལ་གུས། །འོད་སྲུངས་ཆེ་ལྟར་སྦྱངས་པའི་ཡོན་ཏན་ལྡན། །རྟ་ཐུལ་བཞིན་དུ་སྤྱོད་ལམ་
ཀུན་ནས་དུལ། །སྡོམ་བརྩོན་མཆོག་ཁྱོད་ངུར་སྨྲིག་འཛིན་ པའི་གཙོ། །གང་གི་སེམས་ ཀྱི་ཐ་
བ་ གདུལ་ བའི་ གདམས་ངག་ མཚོ། །རྒྱལ་ཚབ་ཉིད་དང་ རྒྱལ་ སྲས་ གསུང་གི་མཐོ་རིས་ རླུང་།
།ཕུལ་བྱུང་རྗེ་དང་བརྩེ་ བ་ཆོས་ཀྱང་ཆུ་བོའི་གཏེར། །རྒྱལ་ སྲས་ སྤྱོད་ པ་ འཇུག་སོགས་གཞུང་
བརྒྱའི་རླབས་ཕྲེང་ཅན། །གཞན་གྱི་ཡུལ་མིན་དམ་བཀའ་སྨོན་ལམ་དག་པའི་ཀུན་གསལ་ལས།
།ལུས་ཅན་ཀུན་སྐྱོབ་བསྟན་པ་དང་འགྲོགས་ ཛ་ཧུའི་བུ་མོའི་ཁུར། །ཡོངས་འཛིན་མགྲིན་སྔོན་
71

རལ་པའི་ཁྱོགས་ལ་ཉེར་བསྟན་དལ་འགྲོ་མ། ། ཁྱོད་ཐུགས་འཛིན་མར་རང་བཞིན་གྱིས་གཞོལ་
བྱང་ཆུབ་སེམས་ དཔའི་ཕུལ། །སྐྱོན་མེད་བརྒྱུད་པའི་བྱིན་རླབས་ཆུ་འཛིན་དབང་བརྒྱུད་མན་
ངག་གང་འཁྲིགས་པ། །གཙུག་ཏོར་ནམ་མཁའི་མཐོང་སུ་བཀོད་པའི་སྙན་གྲགས་དབྱར་གྱི་རྔ་
གསང་མཐོ། །ཐུན་མོང་དངོས་གྲུབ་ གློག་ ཕྲེང་འཁྱུག་ ལ་ མཚར་ཅི་ཆོས་ཆར་ཆལ་ཆིལ་གྱིས།
།མཆོག་གི་འབྲས་བུ་སྐྱེད་བྱེད་དབང་གི་ཆུ་བོའི་འབྱུང་གནས་གྱུར་འདི་རྨད། །མཐའ་དག་འགྲོ་
ལ་མ་ལྟར་བྱམས་ པ་ཁྱོད། །གཞོན་ནུ་ཉི་ནས་ཀུན་མཁྱེན་ཁྲིམས་ལ་ཞུགས། །ཆོས་ཀྱི་གཞུང་
དང༌ གདམས་ པའི་ དགའ་ སྟོན་ གྱིས། །བྱང་ ཆུབ་ སེམས་ ཀྱི་ བཀྲ་ ཤིས་ འབད་ མེད་ བརྙེས།
།གྲགས་པ་ཆེ་ ལྡན་ཡོངས་འཛིན་དེད་དཔོན་མཐུས། །རྡོ་རྗེ་ཐེག་པའི་བསྟན་པའི་རྒྱལ་མཚན་
མཛེས། ། བྱིན་རླབས་ནོར་བུའི་དཔལ་ཐོབ་ མཁྱེན་བཟང་ཁྱོད། །རིང་མོ་ཞིག་ནས་བསྟན་
པའི་བདག་པོ་ལགས། །དེ་ལྟར་ན་མཁྱེན་རབ་ཀྱི་དབང་ཕྱུག་འདིས་དབང་ལུང་མན་ངག་རྒྱ་
མཚོ་ལྟ་བུའི་ཆོས་ཀྱི་བདུད་རྩི་མཐའ་དག་སྩོལ་བཞིན་པའི། །དཔལ་ ཨེ་ཝཾ་ཆོས་ལྡན་གྱི་ཟུར་
ཆོས་པ་རྣམས་ཀྱི་གཙུག་གི་ནོར་བུར་གྱུར་པ་ལས། སླར་སྔོན་གྱི་སྨོན་ལམ་དང་ཐུགས་བསྐྱེད་ཀྱི་
རྒྱུད་ལས་ཤར་ཕྱོགས་ནོར་འཛིན་གྱི་ཁྱོན་ན་གནས་པའི་འགྲོ་བ་སྐལ་བ་མི་དམན་པ་རྣམས་ཀྱི་
བསོད་ནམས་ཀྱི་མགྲོན་དུ་རྒྱུ་བར་ཆས་ཏེ། དེའང་དགུང་ལོ་ཉེར་བདུན་བཞེས་པ་ཤིང་ཕོ་སྤྲེའུའི་
ལོ། །རྗེ་ དཀོན་ མཆོག་དཔལ་ལྡན་པའི་བཀའ་བཀོད་ལ། ཁམས་ཕྱོགས་སུ་དུས་ཇའི་དགེ་
བསྐུལ་ལ་འབྱོན་དགོས་ཞེས་ཕེབས་པ་ལ། བརྟག་པ་ཞུས་ནས་ཚུད་ན་དང་ལེན་ཞུ། མ་ཚུད་
ན་ དགོངས་ ཁྲོལ་ གནང་དགོས་པའི་ཞུ་ བ་ ཕུལ། དེ་ རྗེས་ དགོན་ པ་རྣམ་སྲས་ན་ཡོད་སྐབས།
བརྟག་པ་ཚུད་བྱུང་བས་མྱུར་ཐབས་སུ་ བྱོན་གསུངས་པ་ཕེབས་བཞིན་སྐུ་ཞོགས་སུ་བྱོན་པས།
ཁྱེད་ཁམས་སུ་བྱོན་དགོས་པ་འདུག་པས། བསྙེན་རྫོགས་ཀྱི་མཁན་པོ་ལ་སྡོམ་པ་གསུམ་ཀའི་
བཀའ་དྲིན་ཐོབ་པ་ཞིག་དགོས་པས། སྟག་མོ་གླིང་ཁར་བྱོན་ལ་འཇམ་དབྱངས་དཔོན་ཆེན་
པའི་དྲུང་དུ་ སེམས་བསྐྱེད་འདོད་ཆོས་འདྲ་ཞུས། ངེད་ཀྱང་མཇལ་འདོད་པ་ཙམ་འདུག་པས་
ཐུགས་བྲེལ་བསྟན་ནས་ཐུབ་བསྟན་ཡངས་པ་ཅན་དུ་ཕེབས་དགོས་པའི་སྙན་ནུས་ཞུས་ཀྱང་ཕུལ་
གསུངས་ པ་ བཞིན་ཧོར་ཟླ་གསུམ་པའི་ ཚེས་ བཅོ་ལྔ་ ལ་ ཨེ་ཝཾ་ནས་ཆིབས་ཁ་བསྒྱུར་ཏེ་བྱོན།
གླིང་ཁའི་དགེ་འདུན་རྣམས་ཀྱིས་སེར་ཕྲེང་གིས་བསུ་བ་དང་། མུས་ཆེན་གྱིས་ཕྱག་ལེན་སོགས་
བཀུར་ སྟི་ རྒྱ་ ཆེན་ པོ་ མཛད་ནས། རྗེ་ དེའི་ དྲུང་དུ། དབུ་ མ་ ལུགས་ ཀྱི་ སེམས་ བསྐྱེད། ཀྱེ་

རྡོར་ ནག་ པོ་ ལུགས། གསང་ འདུས་ འཕགས་ལུགས། གུར་ གྲགས་ ལུགས་ རྣམས་ ཀྱི་ དབང་།
ཚེ་ དབང་ ལྷ་ དགུ་ མ། གུར་ ལྷ་ བརྒྱད། གདོང་ བཞི་ པ། པུ་ ཏྲ། མཁའ་ འགྲོ་ གསེར་ མིག་
ཅན་ གྱི་ རྗེས་གནང་། ཁྱུང་ཁྲའི་ རྗེས་གནང་མན་ངག་རྣམས་གསན། ཧོར་ཟླ་བཞི་པའི་ཚེས་
བཅུ་ལ་ཨེ་ཝཾ་དུ་ཕེབས་ནས་སྒྲུབ་མཆོད་བསྒྲིགས་པ་ལ་སོགས་པའི་ཆག་ཕྱི་མཛད། སྒྲུབ་མཆོད་
གྲོལ་བསྟུན་ཁམས་ཕྱོགས་སུ་འབྱོན་པའི་གྲྭ་རྣམས་བསྒྲིགས་ཏེ་ཕེབས་ཁར། རྗེ་བཙུན་དཀོན་
མཆོག་དཔལ་ལྡན་པས་གསང་བའི་མགོན་ཁང་དུ་ཁྲིད་པ་གནང་སྟེ། བཀའ་བསྒོ་རྒྱས་པ་དང་།
སྙན་ དར་ གྱི་ ཕྱག་མདུད་ཅིག་ གནང་། གཏོར་ གཞི་ གསར་ པ་ཅིག་ འཛུགས་ པ་ དང་། གཏོར་
བསྔོས་དང་ཕྲིན་ལས་བཅོལ་བ་སོགས་ཀྱི་གསུང་བཀའ་གནང་བ་བཞིན་མཛད་དེ། འདི་དག་ནི་
མ་འོངས་པའི་རྟེན་འབྲེལ་གཟིགས་པའི་མངོན་ཤེས་ཡིན་ངེས་པར་ཤེས་སོ། །བཞུགས་སྟན་
སྤོར་ བ་ དང་ ཕྱག་ལེན་ ཡང་ གནང་ སྟེ། ཁམས་ ཕྱོགས་ སུ་ ལམ་ འབྲས་ མ་བཤད་ དོ། ། ལོ་ལྔ་
ནས་ ཅིས་ ཀྱང་ སླེབས་ པ་ གྱིས། དེ་ བར་ ལ་ གཞི་ བྱེས་ གང་ དུ་ བར་ ཆད་ མི་འོང་། དེ་ ལས་
འགྱངས་ན་རང་གཞན་ཐམས་ཅད་འགྱོད་བཅས་སུ་འགྲོ་ཉེན་ཡོད་ཅེས་སོགས་ཀྱི་བསླབ་སྟོན་ཞལ་
ད་མཐིལ་ཕྱིན་པ་གནང་། དཔོན་སློབ་མང་པོ་དང་གུར་སྒ་ཆས་མཆོད་ཆ་ཁལ་མ་ལ་སོགས་པའི་
རྫོང་ལྟར་སྟོབས་ཆེ་བ་མཛད་ནས་སྤྲེལ་ལོ་དེ་ཉིད་ཀྱི་ཧོར་ཟླ་དྲུག་པའི་ཚེས་བཅུ་གསུམ་ལ་དཔལ་
ཨེ་ཝཾ་ཆོས་ལྡན་ནས་ཆིབས་ཀྱི་ཁ་ལོ་བསྒྱུར་ཏེ། ཟླ་བ་རྒྱུ་སྐར་གྱི་དབུས་ན་གསལ་བ་ལྟར་
འཁོར་སློབ་དུ་མའི་དབུས་ཡོན་ཏན་གྱི་ཆ་ཤས་གང་བའི་ཆོས་ཀྱི་རྗེ་སྙིགས་དུས་མཚན་མོའི་མགོན་
ལྟར་ལྷམ་མེ་ལྷན་ནེ་ལྷང་ངེར་གསལ་བའི་གཟི་བརྗིད་ལྡན་པར་རིམ་གྱིས་བྱོན། དབུས་ཕྱོགས་
སུ་ཕེབས། ཆོས་རྒྱལ་བྱང་ཆུབ་སེམས་དཔའ་རྣམས་ཀྱིས་དཀོན་མཆོག་གསུམ་གྱི་ཆོས་སྡེ་ཆེན་
པོ་བཙུགས་པའི་གནས་ལྷ་སའི་གཙུག་ལག་ཁང་རྣམས་སུ་ཇོ་ཤཱཀ་མཆོད་པ་ལ་སོགས་རྟེན་མཇལ་
དང་མར་མེ་སྙན་དར་སོགས་ཀྱི་མཆོད་པ་དང་ཕྱག་བསྐོར་སྨོན་ལམ་སོགས་མཛད་ནས་ཤར་
ཕྱོགས་སུ་ཆས་ཏེ། བགྲོད་པ་རིང་ཞིང་དཀའ་ཚེགས་ཆེ་བའི་ལ་དང་ཆུ་བོ་སོགས་ལ་དགྲ་ཇག་གི་
འཇིགས་པ་དང་བར་ཆད་དང་ཉེ་ཞོ་མེད་པར་ཐོན། མདོ་ཁམས་སྟོད་ལྷ་ཁོག་གི་དགོན་པ་ཞིག་
ཏུ། ཆོས་རྗེ་རི་བོ་དགེ་ལྡན་པའི་གྲུབ་མཐའ་འཛིན་པའི་བླ་མ་དང་དགེ་འདུན་དང་སྦྱིན་བདག་
རྣམས་དད་པའི་སྟོབས་ཆེན་པོས་མངོན་པར་མཆོད། གསང་འདུས་འཕགས་ལུགས་ཀྱི་དབང་
དང་། དམག་ཟོར་རྒྱལ་མོའི་ རྗེས་གནང་སོགས་ཆོས་ཀྱི་བདུད་རྩིས་ཚིམ་པར་མཛད། དངུལ་

སྟོབས་ཆེ་བ་གཙོ་བོར་གྱུར་པའི་འབུལ་བ་བྱུང་། ཡུན་མི་རིང་བ་ཞིག་བཞུགས་ནས་སླར་ཡང་
རིམ་པས་བྱོན་ཏེ། ཤར་མདོ་ཁམས་ཟལ་མོ་སྒང་གི་བྱ་འདབ། དཔལ་འབྱོར་དང་ལོངས་སྤྱོད་
ཟད་མི་ཤེས་པའི་འབྱུང་ཁུངས། མཁས་ཤིང་གྲུབ་པ་བརྙེས་པ་དུ་མའི་བསྟི་གནས་སྐྱོ་མདའ་
བསམ་གྲུབ་སྟེང་གི་ཆོས་སྡེ་ཆེན་པོར་ཁམས་གསུམ་འགྲོ་བའི་བླ་མ་དཔལ་ས་སྐྱ་པ་འཇམ་དབྱངས་，
ཀུན་དགའ་བློ་གྲོས་ལེགས་པའི་འབྱུང་གནས་རྒྱལ་མཚན་དཔལ་བཟང་པོ་བཞུགས་པའི་དྲུང་དུ་
ཕེབས། བདག་ཆེན་དེའི་གཟིམས་ཁང་གི་སྒོ་དྲུང་བར་ཆིབས་བ་ཆིབས་བཞིན་པར་ཕེབས་ཆོག་
པའི་ཞལ་དཀོད་དང་། བཞུགས་ཁྲི་མཐོ་དམན་འདྲ་བར་བརྩིགས་པ་ལ་བཞུགས་དགོས་པ་ལ་
སོགས་བདག་ཆེན་བླ་ན་མེད་པ་མཛད། ས་སྐྱ་པ་གོང་མ་རིམ་པར་བྱོན་པ་རྣམས་དང་ཤར་བ་
ནས་བརྒྱུད་རིམ་པར་བྱོན་པ་རྣམས་ཀྱིས་བསྟན་པ་ལ་བྱ་བ་མཛད་ཚུལ་དང་། ཧོར་རྒྱལ་པོའི་བླ་
མ་མཛད་ཚུལ་ལ་སོགས་པའི་བཀའ་བཀོད་ཞིབ་རྒྱས་གནང་སྟེ་དབུགས་དབྱུང་བ་དང་གཟེངས་
བསྟོད་པའི་སྒོ་ནས་མདོ་ ཁམས་ཐམས་ཅད་དུ་ རྗེ་འདིའི་སྙན་ གྲགས་ ཀྱིས་ཁྱབ་པའི་བསྔགས་
བརྗོད་མཛད་ཟང་ཟིང་ལོངས་སྤྱོད་ཀྱི་གནང་སྦྱིན་རྒྱ་ཆེ་བ་སྩལ། བདག་ཆེན་ཀུན་དགའ་བློ་གྲོས་
པ་ དེའི་ དྲུང་ དུ། གུར་ དྲག་ ས་ ལུགས་ དང་། ཚེ་ དཔག་ མེད་ ལྷ་ དགུའི་ དབང་། འཇམ་
དབྱངས་དམར་སེར་ གྱི་ རྗེས་གནང་གསན། བདག་ཆེན་འདི་ནི་བྱང་ཆུབ་ཀྱི་སེམས་འབྱོངས་
ཤིང་། གུ་རུ་དྲག་པོ་ལ་བསྙེན་པ་དུང་ཕྱུར་མཛད་པས་ཞལ་གཟིགས་པ་ཁམས་ཀྱི་ཕྱོགས་སུ་ས་
སྐྱ་པའི་བསྟན་པ་ལ་སྐུ་དྲིན་ཤིན་ཏུ་ཆེ་བ་ཞིག་ཡིན་ནོ། །དེ་ནས་བདག་ཆེན་རིན་པོ་ཆེའི་བཀའ་
ལུང་དང་གཉེར་ལས་འཛིན་དཔོན་སྐྱ་གྲགས་པ་དང་བཅས་པ་དང་། བདག་གི་བླ་མ་བྱང་ཆུབ་
སེམས་དཔའ་ཆེན་པོ་མཚོ་སྐྱེས་རྡོ་རྗེ་བས་གཙོ་མཛད་སྐྱོ་མདའི་བླ་མ་གནས་པོ་རགས་རིམ་གྱིས་
བསྙེན་བཀུར་བསམ་གྱིས་མི་ཁྱབ་པས་མཆོད་ནས་གསོལ་བ་བཏབ་སྟེ། དབང་བཀའ་དུ་མས་
གཙོས་པའི་ཆོས་ཀྱི་འཁོར་ལོ་བསྐོར་ཏེ། ཆོས་སྡེ་དེ་ཉིད་དུ། གཉུག་མར་བཞུགས་པའི་དགེ་
འདུན་སྟོང་ཕྲག་ལ་ཉེ་བ་དང་། ཕྱོགས་གཞན་ནས་གློ་བུར་དུ་འདུས་པ་དུ་མ་དང་བཅས་པ་རང་
Lརང་གི་བསམ་པ་དང་མཐུན་པར་ཚིམ་པར་མཛད། རྟ་དྲེའུ་མཛོ་ ཕོ་མོ། གསེར་དངུལ་ཇ་མར་
གོས་དར་ནས་ལ་སོགས་པའི་ལོངས་སྤྱོད་ཀྱི་དངོས་པོ་བསམ་ལས་འདས་པ་བྱུང་། དེ་ནས་གྱིང་
ཐང་ཆོས་གླིང་སྦྱང་ཡུལ་སོགས་སུ་བྱོན། དེ་ནས་ངོས་བརྒྱུད་དེ་གླིང་དུ་བྱོན། ས་སོང་གི་ཞལ་
བདག་ ཀྱང་ མཛད། འདན་ སྟོད་ སྨད། འབྲི་ ཆུ་ སྟོད་ སྨད་ སྒར་ ཆེ་ ཕྱོགས་ རྣམས་ སུ་ ཕེབས།
74

གང་ལ་གང་དགོས་ཀྱི་ཆོས་བཀའ་དྲིན་སྩལ། རྒྱ་བོད་ཀྱི་ཚོང་འདུས་ཆེན་པོ་དར་རྩེ་མདོ་ཕེབས།
སྒར་པ་སྟོབས་ཤིན་ཏུ་ཆེ་བས། མི་སྡེ་རྣམས་པར་ལམ་བདག་ཆེན་ཀུན་བློ་བའི་རྗེ་སུ་འདི་ལས་
སྒར་ཆེན་མ་བྱུང་ཞེས་གླེང་། རྒྱ་བོད་གཉིས་འཁྲུགས་པ་ཆེན་པོ་ལངས་པ་ལ་བཀའ་ལུང་གནང་
སྦྱིན་བཟང་པོ་མཛད་ནས་ སྡུམ་མཛད། མི་དགེ་བའི་རྒྱུན་བཅད། བསྙེན་བཀུར་འབུལ་ནོད་
བློས་ མི་ འཁྱུད་ པ་ བྱུང་། དེ་ དག་ གི་ སྐབས་ སུ་ འབུལ་ སྐྱེལ་ ཡང་ ལན་ འགའ་ ཞིག་ མཛད།
ལྕགས་ཕོ་ སྟག་ལོ་དཀོན་མཆོག་དཔལ་ལྡན་པའི་ཕྱག་དམ་ གནང་བ་བྱུང་བ་ལ། ཁྱེད་དཔོན་
སློབ་གདུལ་བྱ་དང་འཁོར་མང་གིས་སློ་ ཁྲིད་ནས་ད་ བར་ འགྱངས་པ་ཞིག་བྱུང་། ངེད་ རང་ གི་
བསམ་པ་ལ་ངེད་ཀྱི་ཕུང་པོ་འདི་ལ་ཆས་གཞུག་དང་བྱིན་ཟའི་སྦྱིན་སྲེག་ཞིག་ཁྱེད་ཀྱིས་བྱེད་པའི་རེ་
བ་ཡོད་ཀྱང་། རེ་བ་སྟོན་ཁའི་སྤྲིན་བཞིན་སོང་གསུངས་པ་བྱུང་བས་རིམ་པར་ཡར་ཕེབས་ཏེ།
མགྱོགས་པར་དབུས་གཙང་དུ་འབྱོན་གྲབ་བྱས་པ་ན། རྗེ་དཀོན་མཆོག་དཔལ་ལྡན་པ་སྟག་ལོ་
ཧོར་ཟླ་བརྒྱད་པའི་ཚེས་གཉིས་ལ་ཞིང་ཁམས་སུ་གཤེགས་པའི་སྐད་ཆ་སླེབ། ལྕགས་མོ་ཡོས་
ལོ་སྐྱོ་མདར་ཕེབས། དགེ་འདུན་ སྤྱི་ ལ་འགྱེད་མང་ཇ་སོགས་ གནང་། དེ་དུས་པཎ་ཆེན་ནམ་
མཁའ་ དཔལ་ བཟང་ པོའི་ ཕྱག་ དམ་ གནང་ བ་ འབྱོར། སྐྱོ་ ནང་ བརྒྱུད་ དེ་ རི་ བོ་ ཆེར་ ཕེབས།
སྒོམ་འདེ་ནང་ཆེན་པ་དང་། གཞུང་མགྲོན་པ་མ་འཆམས་པའི་དམག་སྡུད་ཉེན་ཆེ་བ་ཡོད་འདུག་
པ་ ལ། བཀའ་ ལུང་ དང་ གནང་ སྦྱིན་ མཛད་ནས་ འགྱེས་ ཆིངས་ མཐའ་ གཙང་ བར་ མཛད་ དོ།
།དེ་ལྟར་སྤྲེལ་ལོ་ནས་ཡོས་ལོའི་ལོ་བརྒྱད་ལ་མདོ་ཁམས་སྟོད་སྨད་ཐམས་ཅད་དུ་ཕེབས་ཏེ། སྐྱེ་
བོ་ཕལ་པ་རྣམས་ལ་བསྙེན་གནས་སྐྱབས་འགྲོ་སེམས་བསྐྱེད་ཡིག་དྲུག་ལ་སོགས་པའི་སྒོ་ནས་
ཆོས་ལ་སྦྱར། སྣོད་ལྡན་རྣམས་ལ་ རྒྱུད་སྡེ་སོ་སོའི་བཀའ་ལུང་དུ་མས་སྔགས་ཀྱི་སྡོམ་ལྡན་དུ་
མཛད། ཐོག་མར་བསྟན་པའི་སྒོར་ཞུགས་པར་འོས་པ་རྣམས་རབ་བྱུང་དང་དགེ་ཚུལ་གྱི་དངོས་
པོར་སྒྲུབ་དབུས་གཙང་གི་གྲྭ་པ་མི་སླེབ་པ་ཐུགས་དམ་དང་གཞན་དོན་འདོད་པ་འགའ་ཞིག་བསྙེན་
རྫོགས་ཀྱི་སྡོམ་པ་ལ་བཀོད། ཆག་མེད་ཀྱི་ཐུགས་དམ་མཛད་བཞིན་པ་འགའ་ལ་ཁ་གསོ་དང་།
གསར་དུ་ཆག་མེད་འདོད་པ་རྣམས་ལ་ཆག་མེད་ཀྱི་སྐོར་བྱིན་རླབས་ཀྱི་ཁ་ཐུ་ལེ་བས་གཏམས་པ་
མཛད། ཐབས་ཅད་ལ་ཐུན་མོང་དུ་ཆོས་ རྩོམས་ཤིང་འཇིག་རྟེན་དང་མཐུན་པའི་བཀའ་ལུང་
སྙན་པས་དབུགས་དབྱུང་སྟེ་བསྔོ་བ་དང་སྨོན་ལམ་ཡན་ཆད་ཀྱི་སྒོ་ནས་ཐར་པའི་ས་བོན་བཏབ།
–གང་དུ་བཞུགས་ཤིང་འབྱོན་བྱའི་གནས་ཐམས་ཅད་དུ་བདེན་སྟོབས་བརྗོད་པ་ཙམ་གྱིས་ཀྱང་ཆར་
ཟ4 1
75

འབེབས་ཤིང་ལོ་ལེགས་ པ་ དང༌། ནད་ ཡམས་ དང་། འཁྲུག་རྩོད་ཞི། གསང་ཆབ་མྱངས་བ་
ཙམ་གྱིས་ནད་གདོན་གྱིས་ཉེན་པའི་སྐྱེ་བོ་རྣམས་སོར་ཆུད། སྐྱེ་བོ་གྲངས་མེད་འདུས་པའི་སར་
སེམས་བསྐྱེད་ལ་སོགས་པ་གནང་བའི་དུས་ཁྱད་པར་ཅན་ལ་མེ་ཏོག་གི་ཆར་དང་འཇའ་འོད་ཀྱི་
གུར་ཕུབ་པ་ལ་སོགས་པའི་ལྟས་ངོ་མཚར་བ་བྱུང་། གསུང་ངག་རིན་པོ་ཆེ་བཀའ་རྒྱས་བཏབ་ཀྱི་
མ་གནང་། གཞན་ཐུན་མོང་བ་དང་ཐུན་མོང་མ་ཡིན་པའི་ཆོས་ཀྱི་འཁོར་ལོ་ཕྱོགས་དང་རིས་སུ་
མ་བཅད་པ་དུས་དང་གནས་སྐབས་ཐམས་ཅད་དུ་བསྐོར་ནས་ཆོས་ཀྱིས་བསྐྱང་བར་འོས་པ་རྣམས་
ཆོས་ཀྱིས་བསྐྱངས། གནང་སྦྱིན་དང་བཀའ་ལུང་ལ་སོགས་པ་འཇིག་རྟེན་གྱི་ཚུལ་དང་མཐུན་
པས་བསྐྱང་དགོས་པ་རྣམས་སྐབས་སུ་བབ་ཅིང་ཁ་ན་མ་ཐོ་བ་མེད་པར་མཛད། མི་ཚེ་ཕྲན་དུ་མ་
དང་དགེ་འདུན་ཕྲ་རགས་མང་པོ་དང་དབུས་གཙང་གི་རྒྱུ་འགྲུལ་ལ་སོགས་པའི་འདུ་ལོངས་ནི་
སྤྲིན་བཞིན་དུ་འཐིབ། རྟ་ཕྱུགས་དང་ཟས་ནོར་ལོངས་སྤྱོད་ཀྱི་འདུ་བགྲོད་ནི་ཆར་བཞིན་དུ་
འབབ། སྐུ་བསོད་ ཀྱི་སྟོབས་ནི་དབྱར་མཚོ་བཞིན་རྒྱས། མི་དང་མི་མ་ཡིན་ པ་ དང་ ལྷ་དང་
བཅས་པའི་འཇིག་རྟེན་གྱིས་དད་ཅིང་འདུན་པ་སྙན་པའི་གྲགས་པ་བསྒྲགས། ས་སྐྱ་བདག་ཆེན་
ཤར་པ་ཆེན་པོ་ཞེས་གྲགས་པའི་རྔ་སྒྲས་ས་ཆེན་པོ་འདི་འགུལ་ཞིང་ལྡེག་ པ་ཙམ་དུ་གྲགས།
དཔོན་གཉེར་བ་གསུམ་ལ་སོགས་པའི་ཕྱག་གཡོག་ལས་ སྣ་འཛིན་པ་ཆོས་དང་མཐུན་བཞིན་
འཇིག་རྟེན་མཁྱེན་པ་དུ་མས་བཏེགས་པའི་སྟོབས། རྣམ་པར་གཡེངས་བའི་རྐྱེན་དེ་ཙམ་གྱིས་མི་
བརྫི་བར་ཕྱག་དཔེའི་གཟིགས་རྟོག་དང་། ཆོས་འཆད་པ་དང་ཐུགས་དམ་གྱི་རིམ་པ་རྣམས་ཡར་
འཕེལ་དུ་མཛད་པའི་ཏིང་ངེ་འཛིན་དུ་མ་བརྙེས། ཞལ་གྱི་དཀྱིལ་འཁོར་མཐོང་བ་དང་གསུང་གི་
དབྱངས་ཀྱི་ཆ་ཤས་ཐོས་པ་དང་། ཕྱག་ན་བསྣམས་པའི་དར་གྱི་ཅོད་པན་གྱིས་བྱིན་རླབས་ཐོབ་
པ་ཙམ་ལ་དགའ་སྤྲོ་ཆེད་ཆེར་བྱེད་པས་སྐྱེ་བོ་འབུམ་ཕྲག་དུ་མས་ཕྱག་དང་བསྐོར་བ་དང་བསྟོད་
བཀུར་བསྔགས་པས་མཆོད། འགྲོ་མགོན་ཆོས་ཀྱི་རྒྱལ་པོ་འཕགས་པ་རིན་པོ་ཆེའི་སྐུའི་སྣང་
བརྙན་སླར་བྱོན་པ་ལྟ་བུར་གྱུར་ཀྱང་ཁེངས་པ་དང་གྲགས་པ་སྤངས། བསྟུན་ཀ་དང་སྒྲུབ་གཏན་
ནས་མི་མཛད་པ་ཆོས་དོན་དུ་གཉེར་བའི་གདུལ་བྱ་ནམ་ལྷག་པའི་དུས་སུ་དབང་བསྐུར་ཇི་ལྟར་
དཀའ་བ་དག་ཀྱང་དེ་མ་ཐག་ཚེགས་མེད་དུ་མཛད་ནས་སྨིན་ཅིང་གྲོལ་བའི་ལམ་པོ་ཆེར་བཀོད་པ་
མཛད་པས། དུས་ཕྱིས་མདོ་ཁམས་ཀྱི་ཕྱོགས་སུ་བྱོན་པའི་དགེ་བའི་བཤེས་གཉེན་ཞིག་ལ་ རྗེ་
འདིར་ཕྲིན་ལས་ཆེ་བར་གྲག་ཅིང་། སྤྱིར་ས་སྐྱ་པ་དང་ཁྱད་པར་ཀུན་མཁྱེན་ཨེ་ཝཾ་པའི་བསྟན་

པ་ཁམས་ཕྱོགས་སུ་ནམ་ལངས་ཉི་མ་ཤར་བ་ལྟར་གསལ་ཞིང་དར་རྒྱས་སུ་མཛད་པ་ཡིན་ནོ། །
ཤུལ་རིང་ལམ་གྱི་མཁའ་ལ་མཁའ་འགྲོ་དཀར་པོ་རབ་དཀར་ངང་ཁྱུས་བསྐོར་བ་བཞིན། ཤར་
ཕྱོགས་ཆོས་ཚེ་གང་དང་གང་གི་གནས་སུ་དེར་གནས་མི་དང་འབྱུང་པོས་ཀྱང་། གུས་པའི་རྩེ་
དགས་ རང་དང༌ རང་གི་མཁོ་དགུ་ཉེར་མཁོའི་རྒྱ་མཚོས་མཆོད། །ལྷར་བཅས་འཇིག་རྟེན་ཀུན་
ནས་ཀུན་དུ་དགའ་བས་ རབ་དགའི་བསྟོད་དབྱངས་རོལ་མོས་བྲེལ། །ཡུན་རིང་བགྲོད་དཀལ་
ལམ་འཕྲང་ཆུ་དང་གྲུ་གཟིངས་ཟབ་པའི་འཁྲུལ་འཁོར་ལ། །མི་དང་མི་མིན་དངོས་དང་ཤུགས་
ཀྱིས་ རིངས་ཤིང་སྐྱེན་པར་ བསྐྱལ། །དགྲ་དང་ཆོམ་རྐུན་འབྱུང་པོའི་ཁ་རླངས་མུན་ པའི་ སྨག་
གིས་མི་བརྫི་བའི། །སྲིན་པོའི་གཟུགས་འཆང་ཕོ་ཉར་བཅས་པའི་ཡེ་ཤེས་མི་ཡི་གུར་དུ་ཕུབ། །
ཁ་བ་ཅན་འདིར་གར་བྱོན་དབང་གི་ཆུ་བ་ཀུན་འབབ་བྱིན་རླབས་ཆར་གྱི་སྐལ་བས་གནམ་ས་
སྦྲེལ།། རྒྱ་བོད་མི་ཡི་འཁྲི་ཤིང་ཕྱོགས་གཅིག་སྤུངས་འདྲའི་འཕྲོ་འདུ་ཇི་སྙེད་བཀའ་ལུང་རྫི་ཡིས་
རྗེས་སུ་བསྐྱང་། །དཔལ་འབྱོར་ལོངས་སྤྱོད་འབྲུ་ཕྱུགས་སྨན་གྱིས་རི་རླུང་ཀུན་འགེངས་སེམས་
མེད་པ་ཡང་རྩ་ལྗང་པ་ཏྲ་བྲེས། །ལྷག་བསམ་རི་རྩེར་ཐུབ་བསྟན་སྤྲིན་གྱི་གདུང་འདེགས་འདི་
འདྲའི་ བཀོད་ པ་ ཤོང་ བའི་ ཤེས་ བྱའི་ ཡངས་ པ་ མཚར། །མཐུ་སྟོབས་ གཤོགས་ པས་ སྣང་ སྲིད་
མཁའ་ ལ་ བསྐྱོང་། །ངུར་ སྒྲིག་ ཟོལ་ གྱིས་ གྲུབ་ པའི་ གོས་ དཀར་ སྦས། །མངོན་ ཤེས་ ཀྱིས་
བརྟགས་ ལུང་ བསྟན་ རྫོ་ རྔ་ བརྡུངས། །མཁས་ མང་ ངང་ པའི་ དེད་ དཔོན་ ཨེ་ ཝཾ་ པས། །ཤར་
ཕྱོགས་ མ་ ཧཱ་ བྷོ་ཊའི་ རྒྱལ་ ཁམས་ སུ། །འགྲོ་ མགོན་ འཕགས་ པའི་ དཔེ་ ཡིས་ སྒྱུ་ མར་ ཁྱོད།
།ལྟད་མོའི་ཆེད་དུ་བསྔགས་ཀྱིས་བྱིན་རླབས་ཚེ། །མཚན་ཙམ་གྱིས་ཀྱང་ས་སྐྱའི་བསྟན་པ་སྤེལ།
།ཤ་ཆང་ཟས་ལ་ཟས་སུ་མི་སེམས་དཀའ་ཐུབ་ཀྱི། །ཤཱཀྱའི་བསྟན་པའི་སྙིང་པོ་ཡང་སྙིང་བཅས།
།ཇི་བཞིན་མ་འདྲེས་མ་ལུས་སྟོན་མཁས་གང་གིས་བསྟན། །ཉི་མའི་འོད་ལྟར་འོད་སྟོང་ཕྱོགས་
བརྒྱར་འབར་བར་མཛད། །གང་གི་ཕྲིན་ལས་མཆོག་གི་རྣམ་ཐར་སྙན་དངགས་རྒྱན་མཛེས་པའི། །
གཏམ་གྱིས་གླང་ཆེན་རབ་བརྟགས་རྭ་ཡིས་དབེན་ཀྱང་ཡོན་ཏན་དཔང་མཐོ་བས། །ཡུལ་དུས་
ཀྱིས་འཕྲོག་སེམས་ཀྱི་ར་བའི་སྦྲགས་སུ་མི་ཤོང་ཡང་། །ཐུབ་དབང་མཛད་པ་གངས་རིའི་ཕུང་པོ་
འགྲོ་ཤེས་ པ་ ཡིས་ དཔེ་ཟླར་ བསྐྲུན། །དེ་ ལྟར་ རིམ་གྱིས་ ཡར་བྱོན་ནས་དབུས་ སུ་ ཕེབས། །
དཔལ་ནཱ་ལེནྡྲར་བྱོན་ཏེ་རྟེན་མཇལ་དང་མར་མེ་སྙན་དར་མང་ཇ་འབྱེད་བཅས་དང་ཆོས་ཀྱི་བཀའ་
དྲིན་ཅུང་ཟད་སྩལ། །མཁན་ཆེན་ལུམ་པ་བ་ཤེའུ་ལོ་ཙཱར་གྲགས་པ་དང་དེ་མཇལ་མཛད། ལྷ་
77

སར་ གསེར་ ཆབ་ དཀར་ མེ་ སྙན་ དར་ སོགས་ ཕུལ། རིན་ སྤུངས་ དང་ དཔལ་ འཁོར་ བདེ་ཆེན་
བརྒྱུད་ནས། ཡོས་ལོ་དེ་ཉིད་ཀྱི་ཧོར་ཟླ་བཅུ་གཉིས་པའི་ནང་དུ། དཔལ་ཨེ་ཝཾ་ཆོས་ལྡན་དུ་
ཕེབས། གཟིམས་ ཁང་ བདེ་ ཡངས་ སུ་མཛད། དུས་ གསུམ་ སངས་ རྒྱས་ ཐམས་ ཅད་ ཀྱི་ངོ་བོ་
པཎ་ཆེན་ནམ་མཁའ་དཔལ་བཟང་པོའི་དྲུང་དུ། བཀྲ་ཤིས་ཁ་དར་ལྔ་བཅུ། སྐུ་གསུང་ཐུགས་
ཀྱི་ རྟེན་ དུ་ མ། མཆོད་ པའི་ རིགས་ ཁྱད་ འཕགས་ མང་ པོ། གོས་ བེར། བླ་ བྲེ། སྣམ་ སྦྱར།
གོས་ ཡུག །དར་ ཡུག །ཇ་ བཟང་ འབྲིང་ ལ་ སོགས་ པའི་ དངོས་ པོ་ སྟོབས་ ཆེ་ བ་ ཕུལ།
ཚོགས་པ་སྤྱི་ལ་མང་ ཇ་དུ་མ་དང་། ཇ་ གོས་དང་། སྤོས་ལ་སོགས་པའི་འགྱེད་མང་པོ། ལྷ་
ཁང་རྣམས་སུ་འཕེན་ བླ་ བྲེ། སྙན་དར་ དཀར་མེ་གཞི་རྟེན། འདུ་ཁང་དུ་འཕེན་ བླ་ བྲེ་དུ་མ།
སྒྲུབ་མཆོད་ཆེན་མོའི་དུས་ འགྲེམ་རྒྱུའི་གོས་འཕེན་ལ་སོགས་པ་བསམ་གྱིས་མི་ཁྱབ་པ་ཕུལ།
དུས་ཇའི་རྟེན་ལ་བླ་བྲང་དུ་ཇ་སིགས་བཞི་བརྒྱ་དང་བཞི་བཅུ། དེ་དང་མཐུན་པའི་རྟ་དྲེའུ་མཛོ་
གོས་ དར་ སོགས་ ཕུལ་ ཏེ། འབྲུག་ལོ་ཧོར་ཟླ་དང་པོའི་ ཚེས་ གཉིས་ནས་ བརྩམས་ཏེ་ དཀོན་
མཆོག་དཔལ་ལྡན་པའི་དུས་ཇ་བླ་བྲང་ནས་བཟུང་། རྗེ་ཉིད་ཀྱི་སྒེར་དུ་མཆོད་འབུལ་དགོངས་
རྫོགས་གནང་བ་ལ། འབྲུག་ལོ་ནས་ ལུག་ལོ་བར་ལོ་བཞི་ལ། ཧོར་ཟླ་བརྒྱད་པའི་ཚེས་བཞི་
ལྔ་དྲུག་རྣམས་ལ་ཚོགས་ཆེན་དུ་འབྲས་ གྲོ་གང་རུང་གི་ཐུག་པ། མང་ ཇ། ཞིབ་འགྱེད་མར་
དང་བཅས་པའི་བསྙེན་བཀུར་མཛད་ནས་ཀུན་རིག་གི་སྒྲུབ་མཆོད་བསྙེན་རྒྱས་དང་བཅས་བཏང་།
སྤྲེལ་ལོ་ནས་བརྩམས་ཏེ་ཉི་མ་བཞི་ལ་གཤེད་དམར་ལྷ་ལྔའི་སྒྲུབ་མཆོད་བཙུགས། ཚེས་གཉིས་
བྱུང་ངོ་ཅོག་ལ་རྡོ་རྗེ་འཛིན་པ་ཉི་ཤུ་སྐོར་གྱིས་ཞབས་འབྲིང་བ་མཛད་ནས་བླ་མ་མཆོད་ཆོག་རྒྱས་པ་
རེ་མཛད། དེ་ལ་ དཀར་མེ་ཞལ་ཟས་བསྙེན་བཀུར་གྱ་ནོམ་པ་མཛད། ཆུ་མོ་སྦྲུལ་ལོར་ནང་
རྟེན་བཞེངས་པ་ལ། དངུལ་ ལྷད་མེད་ ཨེ་ཝཾ་ གྱི་ལྕགས་ སྲང་ གི་ ཁལ་ལྔ། ཉག་ བཞི། གསེར་
ཞོ་ བརྒྱད་ ཅུ་ གྱ་ལྔ། ཟངས་ ཁལ་ ཉི་ཤུ། གཡུལ་ སོགས་ པའི་ ཕྲ་ དུ་ མ་དང་ བཅས། བལ་ པོ་
འགུ་རུ་ཞེས་བྱ་བ་རིག་བྱེད་ལ་ཤིན་ཏུ་མཁས་པ་དཔོན་གཡོག་རྣམས་ཀྱིས། དངུལ་གདུང་རྣམ་
རྒྱལ་མཆོད་རྟེན་ཆེ་ཞིང་ལགས་པར་གྲུབ། ལྷ་བཟོ་བ་རྣམས་ལ་བསྙེན་བཀུར་ཟད་མི་ཤེས་པ་
མཆོད་ ཅིང་། ཡོན་ གསེར་ ཞོ་ བརྒྱད་ ཅུ་ གྱ་ ལྔ། ལྔ་ དཀར་ཉེར་ ལྔ། ཛ་ བདེན་ ལྡུམ། ཚོན་ སི་
ཡུག དངུལ་ ཞོ་སུམ་ཅུ་སོགས་ གནང་སྟེ་ ཚིམ་པར་མཛད། གཟུངས་གཞུག་ ཡིད་ཆེས་པ་ཕུལ་
ཏེ། དཔལདཔལ་ས་སྐྱ་པ་ངག་དབང་བསོད་ནམས་དབང་པོ་བཀྲ་ཤིས་གྲགས་པ་རྒྱལ་མཚན་དཔལ་

བཟང་ པོ་ དང་། བྲང་ ཏི་ པ་ ནམ་ མཁའ་ དཔལ་ བཟང་ དང་། རྗེ་ ཉིད་ ལ་ སོགས་ པས་ རབ་
གནས་རྒྱས་པར་མཛད་དེ་གསེར་སྐུ་ལྷ་ཁང་དུ་བཞུགས་སུ་གསོལ། ཚོགས་ཆེན་དུ་དགའ་སྟོན་
ཆེན་པོ་དང་། རབ་ གནས་ ལ་ འབུལ་བ་གྱ་ནོམ་ པ་ མཛད། བདག་ཆེན་བསོད་ནམས་དབང་
པོའི་དྲུང་དུ་ཚེ་ དཔག་མེད་ལྷ་དགུ་དང་། ཕུར་པ་ས་ལུགས་ཀྱི་དབང་དང༌། འཇམ་དབྱངས་
དང༌། པུ་ ཏྲའི་ རྗེས་ གནང་། དཔལ་ མགོན་ གྱི་ ཚེ་ ཁྲིད་ རྣམས་ གསན། འབུལ་ བ་ སྟོབས་ ཆེ་
བས་མཉེས་པར་མཛད། དེ་དང་སྟབས་བསྟུན་ ལམ་འབྲས་ཆོས་ཀྱི་བརྒྱུད་པའི་བྲིས་ སྐུ་བཅུ་
བདུན། གསེར་ རིས་ ཀྱི་ གྱ་ནོམ་ པས་ སྨྲས་ པ་ བཞེངས་ཏེ། རྗེ་ བཙུན་ དམ་ པ་ དཀོན་མཆོག་
དཔལ་ལྡན་པའི་ཐུགས་དགོངས་པ་ཡོངས་སུ་རྫོགས་པར་མཛད། གང་ལ་ཅི་འདོད་ཀྱི་དམ་པའི་
ཆོས་ཀྱི་བཀའ་དྲིན་མང་དུ་སྩལ། ཤིང་ཕོ་རྟ་ལོར་པཎ་ཆེན་ནམ་མཁའ་དཔལ་བཟང་པའི་དྲུང་དུ་
ལམ་འབྲས་གསན། ལོ་མཇུག་ལ་ སྟོད་ཕྱོགས་སུ་ཕེབས་པ་ན། རྗེ་བཙུན་ནམ་མཁའ་དཔལ་
བཟང་ པས་ གཙོ་མཛད། ངོར་པའི་ལས་ཚན་རྣམས་ ཀྱིས་ ལམ་འབྲས་གནང་དགོས་ཚུལ་ནན་
ཆགས་བྱུང་བ་ལ་བརྟེན། ཤིང་མོ་ལུག་ལོ་ཨེ་ཝཾ་དུ་ཕེབས་ནས། ཚོགས་ཆེན་དུ་གསུང་ངག་
རིན་པོ་ཆེ་ལམ་འབྲས་བུ་དང་བཅས་པའི་གདམས་ངག་རྒྱས་ཤིང་ཞིབ་པ་ཞིག་གནང་། དབྱར་
ཁ་ཐར་པ་རྩེ་ནས་མཚམས་འོག་ཏུ་སྤྱན་དྲངས་ཏེ་གདན་ས་མཛད་དགོས་ཚུལ་གྱི་བཀའ་ལུང་གནང་། །
དེ་མཐུན་ངོར་པའི་ལས་ཚན་ཐམས་ཅད་ཀྱིས་གསོལ་བ་བཏབ་པ་ལ་བརྟེན་ཏེ། རྗེ་ཉིད་དགུ་ལོ་
སུམ་ཅུ་རྩ་བརྒྱད་དུ་ཕེབས་པ་མྱོས་བྱེད་གྲགས་པ་ཤིང་མོ་ལུག་གི་ལོ། ཆུ་སྟོད་ཟླ་བའི་ཉེར་ལྔ་
གཟའ་སྐར་དང་སྦྱོར་བྱེད་བཟང་པོ་འཛོམ་པའི་ཉིན། རྒྱལ་བས་ལུང་བསྟན་པའི་སྐྱེས་བུ་ཆེན་པོ།
རྒྱལ་བ་རྡོ་རྗེ་འཆང་ཀུན་དགའ་བཟང་པོའི་མི་འཇིགས་སེང་གེའི་ཁྲི་ལ་ཞབས་ཀྱི་པདྨོ་བཀོད་དེ།
དཔལ་ ཨེ་ཝཾ་ཆོས་ལྡན་གྱི་བསྟན་པའི་བདག་པོར་མངའ་གསོལ་ནས། བླ་མ་བརྒྱུད་པ་དང་
བཅས་པ་དང་ཡི་དམ་དཀྱིལ་འཁོར་གྱི་ལྷ་ཚོགས་ཆོས་སྲུང་རྣམས་དང་བཅས་པས་བཀྲ་ཤིས་དང་
བྱིན་རླབས་ཀྱི་དཔལ་འབར་བར་མཛད་དོ། །གང་གི་དཔལ་འབྱོར་མི་ཟད་ནམ་མཁའ་མཛོད་
ཀྱི་སྒོ་འཕར་ གྲངས་མེད་པ། མཆོག་དམན་སྦྱིན་གནས་ལུས་ངག་ཡིད་ཀྱི་སྒྲ་དང་སྒྲ་མིན་གྱིས་
བརྡུངས་ཚེ། ལྷག་བསམ་ཤུགས་ ཀྱིས་མྱུར་བར་ཕྱེ་ཞིང་མི་ཟད་འདོད་དགུའི་ཟོང་བྱིན་པས། །
ཚིམ་པའི་གླུ་དབྱངས་དང་འགྲོགས་ཁྱོད་ཀྱི་བསྔགས་པ་ཁ་ཡི་རོལ་མོར་བགྱིད། པད་དཀར་ཅན་
དང་ཕན་ཚུན་གླེང་བགྲོ་ས་སྟོན་རི་པ་ལྷག་བསམ་སྤྲོས་པ་རྒྱས་པའི་དཔྱིད། །ཀུན་གཟིགས་ཟོལ་

དང་འཕགས་པའི་མིང་གི་ཆོས་ཀྱི་རྒྱལ་སྲིད་མཐའ་དག་སྐྱོང་དང་ལྷན་ཅིག་ཏུ། ། འཛམ་གླིང་ས་
ལ་དབང་མཛད་སླར་ཡང་དཀོན་མཆོག་དགེས་པའི་བློ་ཅན་ཕྲིན་ལས་ལྷུན་གྲུབ་འདྲེན་པར་ཆས། །
དེ་མ་ཐག་ཏུ་ཆོས་ཀྱི་རྒྱལ་པོས་མཛད་པའི་དཔེ་དེང་འདིར་བྱོན་གཏན་ཚིགས་དང་བཅས་གླེང་།
། ཤེས་བྱའི་ནམ་མཁའ་ཡངས་པ་འགོག་པ་ཡིས། །གུས་པའི་སྤྲིན་རུམ་ནས་འཐོན་མཆོད་པའི་
ཆར། །ཨེ་ཝཾ་ འདུས་ པ་ རྒྱ་ མཚོ་ རོ་ གཅིག་ཏུ། །ཕེབ་ཚེ་མགོན་ གྱི་ཐུགས་ དགོངས་ཆལ་ཆིལ་
ཁེངས། །ཤེལ་ དང་ གཡུ་ ཡི་ ཕྲ་ཚོམ་ གྱིས་ བཀྲ་བའི། །གསེར་ དང་ དངུལ་ གྱི་མཆོད་སྡོང་ ཆེ་
སོགས་བསྐྲུན། །རྒྱུན་དང་དུས་ཀྱི་མཆོད་པ་རྣམ་མང་པོ། །སྤྱི་དང་དགོས་ཀྱིས་བཟུང་འདི་ཡ་
མཚན་རྨད། །གང་གི་མཁྱེན་པ་ལྷ་ཡི་རྔ་ཆེན་ལས་འོངས་མདོ་རྒྱུད་སྙིང་པོའི་གསུང་ངག་སྒྲ་
དབྱངས་ འབུམ། ། སྔོན་མེད་ལེགས་ བཤད་ སྙན་ པའི་ རྩེ་ འཛོས་ རིགས་ ཀྱི་བདག་ པོའི་ གསུང་
དབྱངས་ཟིལ་གྱིས་གནོན་པ་རྩོམ། །སྤྱོད་བཟང་ལྷ་ཡི་བུ་རྣམས་གཉིད་སད་གྱུར་ཏེ་བདག་ཅག་
སྟོན་པར་ལྷ་སྲས་འདི་འོས་ཞེས། །རྡོ་རྗེ་འཛིན་དངོས་བླ་མའི་བསྟན་པ་སྐབས་གསུམ་མེ་ཏོག་
སིལ་མ་གཏོར། །དེ་ནས་ལུགས་ལོའི་དབྱར་ཆོས་ནས་བརྩམས་ཏེ་དེ་དུས་ཆོས་རྣམས་ཆག་མེད་
དུ་གནང་ཞིང་ཆོས་མཚམས་རྣམས་སུའང་ཆོས་ཀྱི་བདུད་རྩི་མཐའ་ཡས་པ་སྩལ། བར་སྐབས་
ཤིག་འཁོར་ལོ་བདེ་མཆོག་ནག་པོ་པའི་བསྙེན་པ་མཛད་ནས་རྡུལ་ཚོན་གྱི་དཀྱིལ་འཁོར་བཞེངས་
ཏེ་དབང་བསྐུར་བ་དང་ནག་པོ་རིམ་བཞིའི་ཁྲིད་ལ་སོགས་པ་གནང་། སྐུའི་གཅུང་ཀུན་དགའ་
དཔལ་བཟང་པོས་གསོལ་བ་བཏབ་ནས་ཀྱེ་རྡོ་རྗེའི་རྩ་རྒྱུད་ཀྱི་བཤད་པ་གནང་ཞིང་གསོལ་ཕོག་
བཟང་པོ་ཡང་གནང་། གཟིམས་ཆུང་ནས་སྒེར་གྱི་གསོལ་ཇ་གཉིས་རེ་དང་གདན་བཞེས་དཀར་
གྲོ་གནང་སྟེ་སྡོམ་གསུམ་རབ་དབྱེའི་གཞུང་དོན་ཚེས་བཅོ་ལྔ་བྱུང་རེས་ཀྱིས་འཛུགས་པ་གནང་།
ས་ཕོ་ཁྱི་ལོའི་སྟོན་གཅུང་བདག་ཆེན་ཀུན་དགའ་དཔལ་བཟང་པོ་དཔོན་སློབ་ཉི་ཤུ་སྐོར་ཁམས་
ཕྱོགས་ སུ་དགེ་བསྐུལ་ལ་རྫོང་ལྟར་གནང་། གཞན་ཡང་ ཕྱིའི་འབུལ་སྡུད་པ་དུ་མ་རྫོང་ལྟར་
གནང་སྟེ་དུས་མཆོད་ཀྱི་རྒྱུན་བསྲིང་བའི་ཐབས་མཛད་ཅིང་རྗེ་ཉིད་སྐུ་སྟོབས་ཆེ་བས་འབུལ་བ་འོང་
སྒོ་གཞན་དང་མི་འདྲ་བའི་སྟོབས་ ཀྱིས་དགེ་འདུན་སྤྱིའི་དུས་ ཇ་སྒྲུབ་མཆོད་ སོགས་ཀྱི་བསྙེན་
བཀུར་སྔར་ལས་མི་དམན་པའི་སྟེང་དུ་གསར་འཕེལ་འགའ་ཞིག་དང་གྲྭ་པ་སོ་སོའི་སྣ་ལེན་གནད་
སྦྱིན་སྤུས་བསྒྱུར་མཆུངས་པ་མེད་པ་དང་དཀར་མེ་རྒྱུན་འབར་དང་ཁྱད་པར་བ་རྣམས་འཕེལ་རྒྱས་
བདང་སྦྱིན་བདག་གྲྭ་རིགས་ཆར་གཏོགས་དང་བཅས་པའི་རྫོང་ལྟར་ཕུན་སུམ་ཚོགས་པ་བྱུང་བ་
80

མངོན་སུམ་གྱིས་གྲུབ་ཅིང་བཀའ་འགྱུར་བཞེངས་པ་བཞེད་དེ། ལྕགས་ཕོ་བྱི་བའི་ལོ་པཎ་ཆེན་
ནམ་མཁའ་དཔལ་བཟང་པ་བདག་ཆེན་གྲགས་པ་བློ་གྲོས་པས་ས་སྐྱར་སྤྱན་དྲངས་ནས་ཕེབས་
ཁར་སྙན་ཞུས་ཕུལ་བཞིན། སྟོན་སྤྱན་འདྲེན་བཏང་བའི་དེ་མ་ཐག་ཏུ་ངོར་དུ་ཕེབས་ཏེ། ས་
མཆོད་དང་བསྐང་གསོ་བརྒྱ་ རྩ། སྟོན་ཆོས་ གནང་བའི་ཞལ་བཞེས་གནང་བ་དང་བཀའ་གྲོས་
ཞིབ་ པར་ ཞུས། རྗེ་ ཉིད་ ཧོར་ ཟླ་ དགུ་ པའི་ ཚེས་ བཞི་ ལ་ ཆིབས་ ཐོག་ ཏུ་ ཕེབས། དགེ་ བའི་
བཤེས་གཉེན་དུ་མའི་ཞབས་འབྲིང་དང་བཅས་རྒྱལ་མཁར་རྩེར་བརྒྱུད་ནས་ལྷོ་རང་དུ་ཕེབས།
ཕག་རི། སྤྱི་ཞིང་ཁ། འོ་འདུལ་ཁ་ལ་སོགས་ པའི་ དགོན་སོ་སོའི་སྤྱི་སྒོས་སྦྱིན་བདག་རྣམས་
ཀྱི་བསྙེན་བཀུར་འབུལ་ནོར་ རྒྱ་ ཆེ་ བ་ དང་། དངུལ་དང་། ཤོག་བུ་སྟོབས་ཆེན་བྱུང་། གུར་
དྲག་དང་ཚེ་དབང་གྲུབ་རྒྱལ་ལུགས་སོགས་ཆོས་ཁ་ཅི་རིགས་ པ་གནང་། མཆོད་ཡོན་རྣམས་
ཀྱིས་དགུན་དཔྱིད་བཞུགས་དགོས་པའི་ཞུ་ནན་ཆེས་པ་ལ་བརྟེན། ངོར་དུ་དུས་ཆོས་ཀྱི་གསུང་
ངག་བྲང་ཏི་པས་གནང་དགོས་པའི་སྙན་བསྐུལ་ཕུལ་བས། བརྟག་པ་མཛད་པས་མ་ཚུད་ནས་
རྗེ་ཉིད་སྤྱན་འདྲེན་དུ་སླེབ། ལྕགས་མོ་གླང་ལོའི་ཧོར་ཟླ་དང་པོའི་ཟླ་མཇུག་ལ་ཨེ་ཝཾ་དུ་ཕེབས།
དགེ་འདུན་རྣམས་ཀྱིས་སེར་ཕྲེང་རྒྱ་ཆེན་པོས་བསུ་བ་མཛད། དཔོན་སློབ་རྣམས་ལ་སྐུ་ཆོས་
ཟབ་ པ་ གནང་། ཕེབས་ པའི་ ཕྱིས་ ཉིན་ ནས་ གསུང་ ངག་ ལམ་འབྲས་ ཚུགས། དེ་ནས་ སྙེ་མོ་
ནས་ ཡིག་ མཁན་ མཁས་ པ་ མང་ པོ་ བཀུག །རྒྱལ་ རྩེ་ ནས་ མ་ དཔེ་ གཡར་ ཏེ་ བཀའ་ འགྱུར་
བཞེངས་པའི་དབུ་གཙུགས། ལོ་དེ་ལ་ཁམས་ནས་གཅུང་རིན་པོ་ཆེའི་འབུལ་སྐྱེལ་སྟོབས་ཆེ་བ།
བར་ལམ་བདག་པོ་སྐུ་སྐྱེའི་དྲུང་གིས་ཀྱང་འབུལ་སྐྱེལ་བསམ་ལས་འདས་པ་སླེབ། ལོ་གསུམ་
བཀའ་འགྱུར་ བཞེངས་པའི་གླང་ལོར་བྲིས་པ་ཉི་ཤུ། སྟག་ལོར་ བྲིས་པ་བཞི་བཅུ་ཞེ་དྲུག །
ཡོས་ལོར་སུམ་ཅུ་སོ་བདུན་ལ། ཉི་མ་རེ་ལ་གསོལ་ཇ་འདབ་སྦྱོར་བཞི་རེ། བྲིས་པ་ལྔ་ལྔ་ལ་
ཁྲུང་ཚོད་གསུམ་རེ། ཟླ་རེ་ལ་ཕོགས་མི་རེ་ལ་འབོ་དཀར་གྱི་ནས་ཁལ་གསུམ་བྲེ་ལྔ་མ། ཐུད་
ལྕགས་ སྤང་ གི་ ཁལ་རེ་ཉག་བདུན་མ། ཕོགས་རྒྱབ་དར་ ཁ་རེ། དཀར་ཤ་ ཁོག་ ཕྱེད་རེ། ཟླ་
རེ་ ལ་ གསོལ་ རས་ འཕར་ མ་ ལན་ གཉིས་ གནང་ བ། གསོལ་ ཇ་ བཟང་ བ་ སྟེསྦྱོང་ གཉིས། ཁྲུད་
གང་ ཡོག །དཀར་ཤ་དྲས་མེད་ རེ་དང་ཟ་ཤ་རེ། སྐབས་དག་ལ་ཟུར་གསོས་ ཀྱི་ཐ་མར་ དང་
བཅས་པ། འབུལ་བ་པུསྟི་རེ་ལ་ནས་ཁལ་བརྒྱད་ཅུ་རེའི་རྩིས། ལྟོ་དཀར་བ་ལ་འདབ་ལོག །
ཐུད་དང་འབུལ་བ་རྣམས་ལ་གཡུ་བྱི་རུ་སྤོས་ཤེལ་དར་རས་ལ་སོགས་པའི་སྤུས་བསྒྱུར་དང་གང་

འདོད་གནང་། ཤོག་བུ་ལྷོ་ཤོག་མང་པོ་སྦྱར་བ་ཤིན་ཏུ་མཐུག་ཅིང་བཟང་བ་རམས་ཆོས་འབའ་
ཞིག་མཛད་དེ། བྲིས་ པས་ སྦས་ བསྐུང་ བྱས་ པ་ ཚུན། གྲོང་ འབྲིང་ གི་ལོ་ གཅིག་ གི་ལུད་ ཙམ་
འགྲོ་བ་ཡོད་ཅེས་ བྲིས་པ་དག་ཟེར། པུསྟི་རེ་ལ་གསེར་དངུལ་ལྷད་མེད་ཞོ་ཉི་ཤུ་རྩ་བཞི་རེ།
ལྟོ་དཀར་དང་དབུའི་ཤོག་གྲངས་འགའ་ཞིག་སེར་མ། ལྷག་མ་རྣམས་ལ་ངོས་རེ་ལ་གསེར་ཕྲེང་
གཉིས་ གཉིས། ལྷག་ མ་ དངུལ་ ཡིག །ཤོག་ བུ་ བཅུ་ བཅུ་ ཚར་ བ་ དང༌ སྤྱན་ ལམ་ ཕེབས་ པ་
མཛད། ཉང་སྟོད་ནས་མདོ་སྔགས་རིག་གནས་མཐའ་དག་ལ་མཁས་པ་གྲོང་གསར་ལོ་ཙཱ་བ་
དང༌། སྣར་ཐང་ནས་འབུམ་རབ་འབྱམས་པ་མགོན་པོ་བཀྲ་ཤིས་སོགས་ཀྱིས་ཞུས་དག་བྱས།
གླེགས་ཤིང་མཚལ་མ་དམར་འབྱམས་གསེར་རིས་ཅན། གླེགས་ཐག་བཟང་པོ་ལྷོ་གོས་ཀྱི་ནང་
དང་རས་སེར་པོས་ཕྱི་བྱས་པ། རྟེན་ཁེབས་ཆེ་ལེགས་ཀྱི་ན་བཟའ་རེ་དང་བཅས་པའི་པུསྟི་བརྒྱ་
ལྷག་ པ་བཞེངས། མདོ་ཕྲན་ པུསྟི་ གཅིག་དང་ གཟུངས་འདུས་ པུསྟི་ གཅིག་སྐྱ་པོད་དུ་བཞེངས།
རྡོ་རྗེ་ཕྲེང་བའི་དབང་རྫས་རིགས་ལྔའི་དབུ་རྒྱན་བརྒྱ་ཐམ་པ་བཞེངས། སྟག་ལོ་སྨལ་པོ་ཟླ་བའི་
ཚེས་བཅུ་བཞི་ལ་པཎ་ཆེན་ནམ་མཁའ་དཔལ་བཟང་པ་ཞིང་ཁམས་གཞན་དུ་གཤེགས། རྒྱལ་
ཟླ་བའི་ཚེས་གསུམ་ལ་སྐུ་གདུང་ལ་ཆོས་ཞུགས་ཀྱི་ཞབས་ཏོག་ཕུལ། ཚེས་བཅུ་གཅིག་ནས་
བརྩམས་ཏེ་ཞག་བཅུའི་བར་དུ་རྗེ་ཉིད་ཀྱིས་གཙོས་པའི་དགེ་འདུན་རྣམས་ཀྱིས་སྒྲུབ་མཆོད་ལྔའི་
དཀྱིལ་ འཁོར་ ཞལ་ ཕྱེ་ འབྱོར་ བར་ མཛད་ དོ། ། ལྷོ་ མོན་སྐྱེ་བོས་ ཆེན་ པའི་ ཡུལ་ ལྗོངས་ནས།
ལེགས་འོང་ཤིང་ལས་གྲུབ་པའི་དར་དཀར་པོ། །མཐོན་མཐིང་ལ་ཡང་ཅོ་འདྲི་ཁ་བསྒྱུར་བའི། །
ཆུ་མཐོང་ངོས་ལ་ རྒྱུ་སྐར་དཀྲིག་པའི་དབུས། །ཉི་ཟླ་དཀྱུས་འདྲའི་གསར་དང་དངུལ་ཡིག་གི་
། ལེགས་སྦྱར་སྐད་ཀྱིས་སྨྲས་པའི་གཏམ་རིང་པོ། །གངས་ཅན་བརྡ་མཐུན་གཟུགས་ཀྱི་རྔ་བོ་
ཆེ། ། ཤེས་ལྡན་ངག་གི་དབྱུ་གུས་བསྐུལ་མ་ཐག །མདོ་རྒྱུད་སྒྲ་དབྱངས་འབུམ་ཕྲག་ཁོལ་པོར་
བསྐྲུན། ། ཀ་བ་བཟང་པོ་ཁ་དོག་དུ་མས་ག་ན་ཡང་བྱུགས་ང་ཡིར་མེད་པའི་རི་མོས་འཁྱུད། ཅ་
རེ་བྲིས་ལ་ཆ་ཤས་འགུལ་སྙམ་ཇ་བཟང་ཁུ་བ་ཉ་ཕྱིས་སྣོད་དུ་བསྟར་འདྲ་བའི། ཏ་ཐཱ་ག་ཏའི་ཐ་
དད་སྐྱེས་རབ་ད་ལྟ་མཐོང་ཙམ་ན་རྒ་སེལ་བའི་སྣང་བརྙན་ལ། པ་ཏམ་ཀ་སོགས་ཕ་མཐའ་ཡས་
ས༔
ཤིང་བ་མོའི་ཟིལ་པའི་མ་ལུས་སྣུམ་ལྟའི་གནམ་རྒྱན་དང༌། ཙ་ར་རབ་འབབ་ཚ་གདུང་སེལ་བྱེད་
ཛ་སྩའི་རྒྱུན་འདྲ་ཝ་ལེར་གསལ་བའི་མར་མེ་སོགས། ཞ་ཡིག་ལྟར་བསྐྱིལ་ཟ་འོག་གོས་ཅན་ཡ་
མཚན་པུསྟིས་གཏམས་པའི་རྩེར། ར་བའི་མདོག་ཅན་ལ་རྩེ་ལས་མཐོ་ཤ་ཐང་བཅད་ནས་ས་ལེ་

སྦམ་བསྐུས་ཏོག་དང་བཅས། ཧ་ཅང་དམན་པ་ཨ་ལ་ལ་ཞེས་བསྟོད་པའི་དཔེ་མིན་དཔྱོད་ལྡན་
འགའ་ འདི་ གསར་དུ་བསྐྲུན། ། གདེང་ཅན་དབང་པོའི་ ཕོ་ བྲང་ འཕོས་པའི་དཔྱིད། །ངུར་སྨྲིག་
ཚོན་གྱིས་ཁ་དོག་བསྒྱུར་བ་བཞིན། །ལུགས་གཉིས་དཔལ་འབྱོར་མི་ཟད་ནམ་མཁའི་མཛོད།
། འཕྲོ་འདུའི་སྐྱེད་མོས་ཚལ་འདིའང་འཕྲུལ་དུ་བཙལ། །ལུག་ལོ་ཧོར་ཟླ་གཉིས་པའི་ནང་དུ།
ལོ་པ་སྤྱན་སྔ་རིན་པོ་ཆེ་ངག་དབང་ཀུན་དགའ་དོན་གྲུབ་པ་ཨེ་ཝཾ་དུ་ཕེབས། བདེ་ཡངས་སུ་
བཞུགས། ཀྱེ་རྡོ་ རྗེའི་རྒྱུ་ལམ་ལ་སོགས་གསུང་ཆོས་དུ་མ་གསན། ཕྱིས་ལན་ཅིག་ཕེབས་ཏེ་
གསང་འདུས་འཇམ་རྡོར་དང་སྤྱན་རས་གཟིགས་དྲིལ་བུ་ལྷ་ལྔའི་དབང་སོགས་དང་། རྗེ་དཀོན་
མཆོག་དཔལ་ལྡན་དང་རྗེ་ཉིད་ཀྱི་བཀའ་འབུམ་སོགས་ཆོས་དུ་མ་གསན། མཐོང་བདག་རྐྱེན་
དབུ་འདྲེན་ཚད་མེད་དུ་མཛད་དེ་ཐུགས་སྲས་སུ་གྱུར་ཏོ། །ཕག་ལོར་སྟོབས་ཀྱི་འཁོར་ལོས་སྒྱུར་
བའི་རྒྱལ་པོ་མི་དབང་ཀརྨ་མཐུ་སྟོབས་རྣམ་རྒྱལ་སྐུ་གཤེགས་པའི་དགོངས་རྫོགས་ལ་ཡངས་པའི་
ས་ཆེན་པོ་ལ་བཀའ་ཁྲིམས་ཀྱི་འཁོར་ལོ་ཐོགས་མེད་དུ་བསྒྱུར་ཞིང་དཀོན་མཆོག་གསུམ་གྱི་དབུ་
འཕང་འདེགས་པའི་སྟོབས་ལྡན་གྱི་རྒྱལ་པོ་ཆེན་པོ་གནམ་སའི་བདག་པོ་གཙང་ཆེན་ཀརྨ་ཕུན་
ཚོགས་རྣམ་ རྒྱལ་ གྱིས། སྡེ་བཞིའི་དཔལ་ལ་མངོན་པར་ སྤྱོད་ པའི་ ཕོ་བྲང་ཆེན་པོ་ བཞིས་ཁ་
བསམ་གྲུབ་རྩེར་སྤྱན་དྲངས་ཏེ། ཨེ་ཝཾ་པའི་ཚོགས་ཆེན་གསེར་མདོག་ཅན་དང་ཐུབ་བསྟན་རྣམ་
རྒྱལ་གཉིས་ནས་དགེ་འདུན་བརྒྱ་རེ་དང་བཅས་པས་ཀུན་རིག་རྡུལ་ཚོན་གྱི་དཀྱིལ་འཁོར་བཞེངས་
ཏེ་ཞག་གྲངས་དུ་མའི་བར་སྒྲུབ་མཆོད། འབུལ་བ་དང་བསྙེན་བཀུར་བློས་མི་འཁྱུད་པས་མཆོད་
དེ་ ཨེ་ ཝཾ་ དུ་ ཕེབས། ཁམས་ ནས་ ཕྱག་མཛོད་ གྲགས་ པ་ རྒྱལ་ མཚན་ གྱི་ དགོངས་ རྫོགས་ ལ།
བར་ ལམ་ བདག་ ཆེན་ ཀུན་ དགའ་ བློ་གྲོས་ པའི། ཇ་ སྦོབ་རྩེ་ བཅུ་ གསུམ། གོས་ ཡུག་ གཉིས།
སྨན་ ཚེ་ ཡུག་ གཉིས། གོས་བེར་ གསུམ་ལ་ སོགས་ པ་ བསྐུར་ ནས། དུས་ཆེན་ཚེས་ གསུམ་ ལ་
དུས་ཇ་འཛུགས་དགོས་པའི་བཀའ་ལུང་ཕེབས་པ་རྗེ་འདིའི། ད་ལན་གྱི་ཆས་ཀ་འདི་ཚོས་དུས་
ཇ་ཡུན་རིང་ལྡང་བ་དཀའ། ཞབས་དྲུང་རིན་པོ་ཆེའི་སྐུ་ནར་བྱོན་པས་ཕྱིས་ཀྱང་ཅི་འཕྲོས་མི་
ཤེས། ཚེས་ གསུམ་ རྗེ་ ལྷ་མཆོག་ པའི་ དུས་ ཇ་ ཡོད་ པས་ མི་ དགོས། རྗེ་ སེམས་ དཔའ་ཆེན་པོ་
ལ་དུས་ཇ་མི་འདུག་པས་འདི་འཛུགས་ཨེ་ཐུབ་བསམ་པ་ཡོད་ཅིང་། ཚེས་བརྒྱད་དུ་ཡང་བཟང་
བས་འདི་ཚོས་གཞི་རྟེན་བྱས། འཕྲོ་བླ་བྲང་ནས་མཐུད་དེ་ཚེས་བརྒྱད་ལ་དུས་ཇ་ཞིག་འཛུགས་
གསུངས་ནས་ རྗེ་ སེམས་དཔའ་ཆེན་པོའི་ བྲིས་ སྐུ་ ཆེ་ ལེགས་ གསེར་ སྟོབས་ཆེན་ སོང་ བ་ ཞིག་

བཞེངས་ཏེ་དུས་ཇའི་དགེ་རྒྱུན་བཙུགས། འདི་ནི་མ་འོངས་པ་མཁྱེན་པར་མངོན་སུམ་གདོན་མི་
ཟ་སྟེ། རྗེ་ཉིད་ ཕྱིས་ཚེས་བརྒྱད་ལ་སྐུ་གཤེགས་པ་དང་། བླ་བྲང་མ་ནས་རྗེ་ཉིད་ལ་དུས་ ཇ་
ཉིད་མི་འོང་བ་འདི་དང་མཐུན་པས་སོ་སྙམ་དུ་སེམས་སོ། །ཆུ་མོ་བྱི་བའི་ལོར་ཉུག་རྒྱལ་ཁང་དུ་
སྡེ་ པས་ ལན་ གསུམ་ སྤྱན་དྲངས། །དཔལ་ལྡན་རྩེར་ཆུ་ འདུས་སྡེ་བས་སྤྱན་དྲངས། སྐུ་འཁོར་
བ་སུམ་ཅུ་ཙམ་ཕེབས། བསྙེན་བཀུར་འབུལ་ནོད་རྒྱ་ཆེན་བྱུང་། བཀའ་ཆོས་བློ་དང་འཚམ་པ་
གནང་། གླང་ལོར་གཙང་ཆེན་སྟོབས་ཀྱི་འཁོ་ལོས་སྒྱུར་བའི་རྒྱལ་པོ་ཀརྨ་ཕུན་ཚོགས་རྣམ་རྒྱལ་
གྱི་དཔུང་གི་ཚོགས་ཉི་ཟེར་གྱི་རྡུལ་ཙམ་བྱང་ལྷ་རྩེར་བཏེག །བདག་པོ་བྱང་པ་ལ་བཀའ་བཀྱོན་
གནང་བའི་སར་ཆིངས་ལ་ཕེབས། སྡེ་སྲིད་ཆེན་པོས་ཉི་མ་གཉིས་གསུམ་ཕོགས་རྒྱགས་སོགས་
འཐེན་ཏེ་སྐུ་ངོ་ཆེན་དུ་རྩི་བ་གནང་། དེ་ནས་བྱང་བདག་པོ་ནམ་མཁའ་ཚེ་དབང་ལྷ་རྩེ་ནས་ངམ་
རིངས་སུ་ཕེབས་པའི་སྐུ་སྲུང་སྐྱེལ་མ་མཛད། ཕྱིར་ལམ་ཤབ་དགེ་སྡིང་རུས་སྐྱ་ནས་ཞབས་དྲུང་
གྲགས་པ་བློ་གྲོས་བཞུགས་པ་མཇལ་ནས་ཨེ་ཝཾ་དུ་ཕེབས་ལོ་དེའི་སྟོན་རོང་ནས་ཆོས་རྗེ་འོད་
མཆོག་ པས་ སྤྱན་དྲངས་ཏེ། རྒྱལ་མཁར་རྩེར་མི་དབང་ གཙང་ཆེན་བཞུགས་ པ་ ལ། བྱང་པ་
བདག་པོ་ལ་ངམ་རིངས་འཇགས་པའི་སྐུ་ངོ་མཛད་ནས་རོང་དུ་ཕེབས་ཏེ་རྡོ་རྗེ་ཕྲེང་བའི་དབང་
སོགས་གནང་ནས་ཡར་ཕེབས། ཤིང་ཕོ་སྟག་ལོ་གྲོ་བཞིན་ཟླ་བ་ལ། དཔལ་ས་སྐྱ་པ་བདག་
ཆེན་མཐུ་སྟོབས་དབང་ཕྱུག་ཨེ་ཝཾ་དུ་ཕེབས་ནས་གསོལ་བ་བཏབ་སྟེ། ཚེ་དཔག་དཀར་པོའི་
རྗེས་ གནང་། ཞེན་པ་བཞི་བྲལ་གྱི་ཁྲིད། མགོན་པོ་ལྷ་བརྒྱད་ཀྱི་ རྗེས་གནང་པུསྟི་མེ་འབར་
མའི་ ལུང་། སྒྲོལ་ མ་ དཀར་ མོའི་ རྗེས་ གནང་ སོགས་ གནང་། ན་བཟའ་ མཆོད་ ཆ་ ལ་ སོགས་
པའི་རྫོང་ལྟར་མཛད་དེ་ཁམས་ཕྱོགས་སུ་ཐེགས། ལྷོ་རོང་ནས་རྗེ་ཉིད་སྤྱན་འདྲེན་ནན་ཆེར་བྱུང་
བ་ལ་ཆོས་རྗེ་རིན་པོ་ཆེ་དཔལ་ལྡན་དོན་གྲུབ་པའི་ཞལ་བཞེས་མཛད་པའི་མི་ལེགས་ཚུལ་ཞུས་པ་
ལ། སྟོན་སྐུའི་དབོན་རིན་པོ་ཆེ་དབག་ཆེན་ཤེས་རབ་འབྱུང་གནས་པ་དཔོན་སློབ་ལྷོ་རོང་དུ་
རྫོང་ ལྟར་ གནང་། རྗེ་ ཉིད་ དཔོན་ རྟ་ནག་ཏུ་ ཆབ་ ཚན་ མཛད། དགུན་ སྟོད་ ཨེ་ཝཾ་ དུ་ ཕེབས།
ལྷོ་རོང་ནས་ གདུང་བརྒྱུད་དབོན་ རིན་ པོ་ཆེ་ ཡང་ ཕེབས། མར་ཁལ་སྟོང་ ཕྲག་མང་པོ་སོགས་
བྱུང་། ཁམས་ ནས་ ཞབས་ དྲུང༌ ཀུན་ སདགའ་ དཔལ་ བཟང་ བས་ ཇ་ སློབ་ རྩེ་ བརྒྱ་ དང་ གཅིག
།གོས་བཟང་བསྒྲིགས་ཀྱི་འཕན་འདུ་ཁང་གི་གདུང་ཁེབས་སུ་འཁོར་མར་འཁོར་བ་སོགས་ཕུལ།
འབུལ་སྐྱེལ་ཡན་གར་བ་བཞི་ཙམ་དང་བཅས་དེ་ལོ་བླ་བྲང་དུ་སྤོབ་རྩེ་སུམ་བརྒྱ་ལྷག་པ་སོགས་༣
84

ཀྱིས་གཙོ་བྱས་དངོས་པོ་སྟོབས་ཆེ་བ་བྱུང་བར་སྣང་ངོ་། །སྟོབས་ཀྱིས་དྲེགས་པའི་རྒྱལ་ཕྲན་དུ་
མ་ཡིས། ། གདོང་པད་གཟུགས་བརྙན་གཅིག་ཏུ་སྡུད་པའི་སྣོད། །ཞབས་སྟེགས་ རིན་ཆེན་ཁྲི་
ལས་ མི་གཡོ་བར། །ས་ གསུམ་ ཁོལ་པོར་བཀོལ་བའི་དམར་མདངས་ཅན། །སྲིད་ པའི་ཕུན་
ཚོགས་ མཐའ་ དག་ བསྡུས་ ནས་ སླར། །རྣམ་ དཀར་ དགེ་ བའི་ ཕྱོགས་ སུ་ སྤུངས་ པ་ བཞིན།
།རྒྱལ་བའི་བསྟན་པ་མཐོན་པོར་འདེགས་པའི་བདག །མི་བརྗིད་པ་ཡི་བརྒྱ་བྱིན་སྐྱིན་དབང་ཆེ།
།རྫོགས་ལྡན་ཁྲིམས་ལས་འགྱུར་མེད་ས་འཛིན་དབུས། །གང་འདུལ་ཕྲིན་ལས་སྒོ་འཕར་བཞི་ཕྱེ་
བས། ། བསམ་ ཀུན་ གྲུབ་ པའི་ནོར་ བུའི་ གཞལ་མེད་རྩེར། །གནམ་ དུ་ གཤེགས་ པའི་ ལམ་
མཁན་གཙོ་བོར་མཆོད། །པད་སར་འཛིན་ པ་ལག་པ་སྟོང་ལྡན་ལྷ་ ཁྱོད་ཞིང་འདིར་ཡང་ཡང་
ཉུལ་ཞིང་ཐབས་སྦྱར་བདེན། །ལན་ཅིག་མིན་པར་ཞི་དུལ་ཁུར་འཆང་བཤེས་གཉེན་བརྒྱུད་པ་
ཕྱི་ལས་སྔ་མ་མཆོད་ཟོལ་གྱིས། །དཔུང་གི་རྒྱབ་བརྟེན་རྨད་དུ་བྱུང་ངོ་རང་དོན་དོར་ནས་གཞན་
དོན་ལྷུར་ལེན་མིང་འདི་མཚར། །མ་འོངས་གཟིགས་པའི་ལྟད་མོས་ཐུགས་མི་འབྱུང་བར་ཐབས་
མཁས་སྒྱུ་ཡིས་བསླུ་བ་གཞན་སུས་ཤེས། །ས་འདི་གཡོ་ཞིང་འདེགས་པའི་དཔུང་ཚོགས་བཞིས།
།སྲིད་རྩེ་འདར་ལྡེམ་དམག་གི་དཔུང་བཤམ་ སར། །སྐུ་ཡི་དཀྱིལ་འཁོར་དགེ་ འཚན་ཉི་འོད་
བརྒྱ། ། ལྷགས་ ཚེ་ ཕན་བདེའི་ ལམ་ བཟང་ ལྷམ་མེར་གསལ། །འདི་ཅི་ འཇམ་ དབྱངས་ ཉིད་
ཀྱི་ ཞལ་ སྐྱིན་ནམ། །སྟོན་ པ་ མཆོག་ གི་དུལ་ བ་ འཕྲོག་མཁན་ཞེས། །སོམ་ཉིར་ གྱུར་ ཚེ་ མི་
དབང་བཀའི་འཁོར་ལོ། །རྡོ་རྗེ་འཆང་དབང་རྒྱལ་ ཚབ་ཉིད་དུ་བསྔགས། །ལྷ་ཡི་ཐིག་ལེས་
བསྐྲུན་པའི་འཇམ་དབྱངས་གདུང་། །མཐུ་སྟོབས་ཅན་དེ་ གཙུག་ གི་ ཞབས་མཐིལ་ལ། །གུས་
པས་གཏུགས་ཀྱང་དྲེགས་པའི་རི་བོ་བསྙིལ། །བསྔགས་འོས་ཁྱོད་ཀྱི་ཡོན་ཏན་ཕ་མཐའ་ཡས།
།དེ་ལྟར་ན་རྗེ་བཙུན་ཆོས་ཀྱི་རྗེ་འདིས་རང་གི་རིགས་ཀྱི་བདག་པོར་གྱུར་པའི་རྩ་བའི་བླ་མ་དམ་པ་
མཚུངས་མེད་ཨེ་ཝཾ་པ་ཆེན་པོ་དཀོན་མཆོག་དཔལ་ལྡན་པ་དེ་ཉིད་ཀྱི་ཞབས་ཀྱི་པདྨོ་སྤྱི་བོར་བཟུང་
སྟེ། དོན་ཡོད་རྣམ་པ་ བཞིའི་ སྒོ་ནས་མཉེས་པ་མཛད་ནས། །དབང་ རྒྱུད་མན་ངག་ ལུང་ གི་
བདུད་ རྩི་ མཐའ་ ཡས་ པ་ གསོལ་ ཞིང་། དུས་ རྟག་ཏུ་ གསོལ་ བ་ འདེབས་ པར་མཛད་ལ། སྐུ་
གཤེགས་རྗེས་ཀྱང་དགོངས་པ་རྫོགས་པའི་ཐབས་སྨོས་པ་བཞིན་དང་། ལོ་དུས་རྟག་ལོ་གཉིས་
ཚོགས་ཆེན་དུ་མང་ཇ་གདན་བཞེས་དཀར་གྲོ་བུར་སྟོན་འགྱེད་བཟང་བ་གནང་བ་དང་། ཕྲིན་
ལས་ཀྱི་གཙོ་བོ་རྗེ་དེ་ཉིད་ལས་གསན་པའི་ཆོས་རྣམས་གདུལ་བྱ་ལ་ཡང་འདོམས་པར་མཛད་པ་
85

དང༌། དུས་རྒྱུན་དུ་བླ་མའི་རྣལ་འབྱོར་ རིགས་མི་འདྲ་བ་དུ་མ་དང་སྐུ་བསྟོད་དངོས་གྲུབ་ཀུན་
འབྱུང་མའི་བཟླས་བརྗོད་གྲངས་མེད་པ་དང་། ཐུགས་དམ་རྩེ་གཅིག་པའི་སྒོ་ནས་མཚན་བརྗོད་
པ་ན། དྲིན་ཅན་རྩ་བའི་བླ་མ་མཚུངས་མེད་ཨེ་ཝཾ་པ་ཆེན་པོ་དཀོན་མཆོག་དཔལ་ལྡན་ཞེས་སྤྱན་
ཙུབ་མཛད་དེ་གསུང་པ་དང་། རྣམ་ཐར་གྱི་ལུང་མཛད་པ་ན་དབང་མེན་དུ་སྤྱན་ཆབ་ཉིལ་མཛད་
པ་དང་། དགེ་བའི་མཛད་པ་གང་དང་གང་མཛད་པ་ན་ཐམས་ཅད་རྗེ་བཙུན་དེ་ཉིད་ཀྱི་དགོངས་
པ་རྫོ་གས་ཐབས་སུ་དམིགས་ཤིང་བསྔོ་བའི་སྒོ་ནས་གསོལ་བ་ཕུར་ཚུགས་སུ་འདེབས་པ་མཛད།
བླ་མ་དེ་ཉིད་ཀྱང་ཐུགས་ཀྱི་སྲས་སུ་དགོངས་ཏེ་ཐུགས་མཉེས་པའི་ཞལ་ཏ་ཡང་བྱོན་ཞིང་བྱིན་
རླབས་ཞུགས་པའི་མཚན་མ་ཡང་མངའ་སྟེ། དེ་ཡང་རྗེ་དཀོན་མཆོག་དཔལ་ལྡན་པས་ལྷན་ཅིག་
བདེ་མཆོག་ནག་པོ་པའི་བསྙེན་པ་ཁ་གསོ་མཛད་དེ། རྡུལ་ཚོན་བཞེངས་ནས་རྗེ་བྲང་ཏི་པ་དང་
རྗེ་ འདི་ གཉིས་ ལ་ དབང་ གནང་། རྗེ་ པཎ་ ཆེན་ ལ་ བ་ སོའི་ ཁ་ཊཾ་ ག་ ཞིག་ དང༌། རྗེ་འདི་ལ་
འཕགས་པ་རིན་པོ་ཆེའི་དབང་རྫས་ལྕགས་ལ་གསེར་ཚགས་བྱས་པའི་ཁ་ཊཾ་ག་ལེགས་པོ་ཞིག་
གནང་སྟེ། ཁྱེད་གཉིས་ཀྱི་བདེ་མཆོག་ནག་པོ་པའི་བསྙེན་པ་གྱིས་ལ། དབང་བསྐུར་གང་ཡང་
མཛོད་གསུངས་པའི་བཀའ་ལུང་བྱོན་པ་དང་། སྟག་ལོར་སྐུ་གཤེགས་ལ་ཉེ་བར་དབང་ཁང་དུ་
ཞབས་དྲུང་ས་སྐྱ་པ་འཇམ་དབྱངས་བསོད་ནམས་དབང་པོ་དང་། དབུ་མཛད་ཤཱཀྱ་རྒྱལ་མཚན་
ལ་སོགས་ལ་གསུང་ཆོས་གནང་བའི་སྐབས་ཞིག །ད་བདག་གི་ཕུང་པོ་འདི་ལ་བདག་ཆེན་ཤར་
ནས་ཀྱི་ཆས་གཞུག་དང་སྦྱིན་སྲེག་བྱེད་པ་ཞིག་ཨེ་འོང་སྙམ་པ་ཡིན་ཀྱང་། ཁོང་རྣམས་གཡེང་བ་
ཆེ་ཞིང་ས་ཐག་རིང་བའི་སྟབས་ཀྱིས་རེ་ཞིག་ཅུང་མི་འོང་བ་འདྲ་གསུངས་པ་དང་། ཤར་ནས་
བདག་ཆེན་བྱོན་བྱུང་ན་ཁྱེད་དཔོན་སློབ་རྣམས་ཀྱིས་བདག་ལ་ལྟོས་པའི་གྲྭ་རིགས་སྦྱིན་བདག་
རྣམས་ལ་བདག་དྲན་མི་དགོས་ཙམ་གྱི་མགོ་འདོན་གནང་དགོས་ཞེས་སོགས་ཐུགས་ཀྱི་དཀྱིལ་དུ་
བཞུགས་པའི་བཀའ་བཀོད་འབྱོན་གིན་སྔར་ཐུགས་ལ་མི་བཞུགས་པའི་ཆོས་དེ་དགོངས་མོ་གསོལ་
བ་བཏབ་པའི་ཚེ་སང་གནང་བས་ཆོག་པ་ཡོང་གིན་ཡོད་གསུངས་འདུག་ཅེས་རིན་པོ་ཆེ་སྙིང་རྗེ་
བཟང་པོའི་གསུང་ལས་ཐོབ་པ་དང༌། སྐུ་གཤེགས་རྗེས་དགོངས་རྫོགས་བསམ་གྱིས་མི་ཁྱབ་པ་
དང༌། ལོ་གཉིས་གསུམ་གྱི་བར་བཅུ་བཞི་བྱུང་ངོ་ཅོག་ལ་བླ་མ་མཆོད་ཆོག་མཛད་ པ་སོགས་
ཀྱིས་དགོས་པ་སྐོང་བར་མཛད་དེ་ཐུགས་སྲས་དམ་པར་གྱུར་པ་ཡིན་ནོ། །ཆོས་རྗེ་ཆོས་འོད་ཟེར་
བ་ལ་གསུང་ཆོས་ཅུང་ཟད་ལས་མ་གསན་ཀྱང་s tག A
 ། ཐུགས་ཤིན་ཏུ་དད་དེ་དགོངས་རྫོགས་ལ་ཐུབ་
86

བསྟན་དུ་མང་ཇ་འགྱེད་བཅས་ སྐུ་ གདུང་ལ་ སན་དར་ཡུག་སོགས་ཕུལ། ལོ་གཅིག་ལ་ཚེས་
བརྒྱད་བྱུང་རེས་ལ་བླ་མ་མཆོད་ཆོག་མཛད་པ་དང་། འཇམ་དབྱངས་བསོད་ནམས་དབང་པོ་ལ་
བསྙེན་བསྐུར་འབུལ་ནོད་རྒྱ་ཆེན་མཛད་ཅིང་། སྔ་སོར་བཞུགས་གདན་དཔངས་བསྟོད་པ་དང་།
དབུ་ཞྭ་ཕུད་ནས་ལྡང་བ་མཛད་པ་སོགས་ཚད་མེད་གནང་བ་དང་། ཕྱིས་རྟིང་བདག་ཆེན་འདི་
འཆད་ཉན་སྨྲ་ཞིང་ཕྲིན་ལས་ཆེ་བ་ལ་ཕྲག་དོག་པའི་མི་སྲུན་པ་དག་གི་ཞུ་ལོག་ལ་བརྟེན་ནས་
བཀའ་བཀྱོན་པའི་གསུང་བྱོན་ཀྱང་རྗེ་འདི་དད་གུས་མི་འགྱུར་ཞིང་ལན་དུ་གྱུར་པ་གཅིག་ཀྱང་མི་
མཛད་པ་སྣང་བ་དང་། བདག་ཆེན་རྩེ་གདོང་པས་དྲུང་དུ་ཡང་བསྙེན་བཀུར་གྱ་ནོམ་པ་མཛད།
ཐུགས་དད་ཆེན་པོས་གསོལ་བ་འདེབས་པའི་ཡུལ་དུ་དགོངས་ཏེ། སྐུ་གཤེགས་ཁར་ཡང་སྤྱན་
དྲངས་ནས་ཨེ་ཝཾ་གྱི་གདན་སར་བཞུགས་པའི་རྟེན་འབྲེལ་བསྒྲིག་པར་མཛད། མདོར་ན་བདག་
ཅག་གི་བླ་མ་འདིས་བླ་མ་རྣམས་ལ་སངས་རྒྱས་དངོས་ཀྱི་འདུ་ཤེས་སུ་བསྟན་ཏེ་དངོས་གྲུབ་ཐམས་
ཅད་ཀྱི་རྩ་བ་བླ་མ་ཡོངས་སུ་མཉེས་པར་མཛད་པས་དགེ་ལེགས་ཐམས་ཅད་ལྷུན་གྱིས་གྲུབ་པ་
ཡིན་ནོ། །དཔལ་ཀྱེ་རྡོ་རྗེ་དང་འཁོར་ལོ་བདེ་མཆོག་དང་གཤེད་དམར་འཇིགས་བྱེད་ལ་སོགས་
པའི་གཞི་དང་ཁ་གསོའི་བསྙེན་པ་དུ་མ་མཛད་ཅིང་། ཉིན་རེ་བཞིན་སྔ་དགོངས་ལ་ཀྱེ་རྡོ་རྗེའི་ཕྱི་
ནང་གི་མངོན་པར་རྟོགས་པ་གསལ་བཏབ་སྟེ་དབང་ལེན་པ་དང་རྫོགས་རིམ་རླུང་དང་གཏུམ་མོ་ལ་
སོགས་པའི་རྣལ་འབྱོར་དང་བཟླས་པ་དུ་མ་མཛད་ཅིང་། ལམ་ཟབ་གཉིས་དང་། བླ་མ་རིན་
འབྱུང་། བིར་ སྲུང་ གཉིས། ནཱ་ རོ་ མཁའ་ སྤྱོད། གཤེད་ དམར་ འཇིགས་ བྱེད་ ལ་ སོགས་ པའི་
བསྒོམ་བཟླས་དང་། འབྱུང་འདུལ་དང་སེང་གདོང་མ་ལ་སོགས་པའི་ལྷ་ ཕྲན་མང་པོའི་བསྒོམ་
བཟླས་དང་ཡི་དམ་དང་ཆོས་སྐྱོང་གི་གཏོར་འབུལ་བཟླས་པ་བསྐང་བཤགས་རྣམས་དང་། བླ་
མ་བརྒྱུད་པའི་གསོལ་འདེབས་ སོགས་ཆོས་སྤྱོད་ཀྱི་ཞལ་འདོན་རྣམས་ཆག་མེད་དུ་མཛད་ལ།
དུས་སྐབས་གང་དུ་བབས་པའི་དབང་རྗེས་གནང་སོགས་གང་གནང་བའི་ལྷ་དེའི་བསྐྱེད་རྫོགས་
བདག་འཇུག་བསྒོམ་བཟླས་སོགས་དུ་མ་གློ་བུར་དུ་མཛད་པ་དང་། ཉལ་བ་དང་ལྡང་བ་དང་ཁ་
ཟས་དང་སྤྱོད་ལམ་ལ་སོགས་པའི་རྣལ་འབྱོར་དུས་རྒྱུན་དུ་མཛད་པས་སྐུ་གསུང་ཐུགས་ཐ་མལ་དུ་
ལུས་པའི་སྐབས་མི་སྲིད་དེ་དམ་ཚིག་རྣམ་པར་དག་སྟེ་ལུང་བསྟན་གྱི་མཚན་མ་བཟང་པོ་བརྙེས་པ་
ལ་བརྟེན་ནས་དམ་རྫས་རིལ་བུའི་སྒྲུབ་པ་གསང་སྒྲུབ་གཅིག་དང་ཚོགས་སྒྲུབ་གཅིག་སྟེ་སྒྲུབ་པ་
ཚད་ལྡན་ གཉིས་དང་ རྒྱུན་སྤེལ་བའི་སྒྲུབ་པ་ལན་འགའ་མཛད་པ་མཐར་ཕྱིན་ཅིང་། སྒྲུབ་པ་

གྲོལ་ནས་ཚོགས་ཆེན་དུ་གྲྭ་པ་རེ་རེ་ལ་བཅུ་ལྷག་རེ་འགྱེད་པ་མཛད་ལ་སྒྲུབ་པ་དེ་དག་གི་སྐབས་
སུ་ངོ་མཚར་བའི་ལྟས་དང་འཕེལ་ཆ་ཆེན་པོ་འོང་གི་ཡོད་འདུག་པ། ལན་གཅིག་མང་ཇ་ཚོགས་
པའི་སྐབས་སུ་བླ་བྲང་གི་ཉེ་ལོགས་ཀྱི་བསྐོར་ལམ་རྣམས་སུ་སྨན་ཡོད་འདུག་པ་དང་། རྗེ་འདི་
མདོ་ཁམས་སྨད་ཀྱི་ཡུལ་མགོ་ལོག་གི་སའི་ཆར་སྒར་འབྱོར་བཞུད་མཛད་སྐབས་སྟག་ལོ་ཧོར་ཟླ་
དགུ་པ་ཙམ་གྱི་དུས། རྗེ་དཀོན་མཆོག་དཔལ་ལྡན་པའི་སྐུ་འདྲ་ཕྱག་ནས་མ་ཞིག་ཡོད་པ་སྒམ་བུ་
ནང་དུ་ན་བཟའ་ཕྱི་འདྲིལ་སོགས་མང་པོ་བྱས། དུས་རྒྱུན་པར་མཆོད་གཡོག་པས་ཁུར་འགྲོ་བ་
ཞིག་ཡོད་པ། ཉིན་གཅིག་སླེབ་ནས་གུར་ནང་དུ་རྟེན་གྱི་གཙོ་བོ་ལ་སྤྱན་འདྲེན་ཞུ་བ་རྩོལ་ནས་
ཤུབས་ཞལ་ཕྱེ་བ་ན། བརྡབ་དྲག་དང་རྟོག་རྩིང་གང་ཡང་བྱུང་བ་མེད་ཀྱང་སྐུའི་དབུ་ལ་གས་
འདུག་པ་ནས། ཐུགས་མ་བདེ་སྟེགས་གྲུབ་བཙས་གྲུབ་པ་དང་། རབ་གནས་བསྐྱར་མ་ཞིག་
འབུལ་སྐབས། རྗེ་དེ་ཉིད་ཀྱི་ཚེམས་སྐུ་ལུས་ལ་འབྲལ་མེད་དུ་འཆང་རྒྱུ་ཞིག་ཡོད་པ་སྐུ་ཁྲུས་
གསོལ་བར་དགོངས་ནས་གཟིགས་པས། དེ་ལ་རིང་བསྲེལ་ཡིད་དུ་འོང་བ་ཞིག་འཁྲུངས་ནས་
ཚེམས་ཀྱི་མདོག་ཀྱང་སྨུག་པོར་སོང་འདུག་པས། སྐུ་གཤེགས་ཡོད་པ་འདྲ་སྙམ་ནས་སྤྱན་ཆབ་
མང་པོ་དབང་མེད་དུ་ཤོར་བ་གསུངས་པ་དང་། འབྲུག་ལོ་སྐུ་ཤིན་ཏུ་བསྙེལ་བའི་སྐབས་ཤིག །
བདག་གི་བླ་མ་འབུམ་ཆེན་ཐམས་ཅད་མཁྱེན་པ་སྐུ་གཞོགས་སུ་བྱོན་ཏེ། ཐུགས་དམ་གྱི་ལྟས་ཅི་
འདྲ་བྱུང་ ཞུས་པས། ད་ལན་ རང་མི་འཆི་བ་འདྲ། ནུབ་ གཅིག་ རྗེ་ དཀོན་མཆོག་དཔལ་ལྡན་
ཕེབས་ ནས། འགྲོ་ རིན་ གཟིམས་ ཆུང་ གི་ མཆོང་ ཆ་ རྣམས་ བསྡུས་ གསུངས་ བྱུང་ བས། དེ་
རྣམས་ བསྡུ་ གྲབས་ བྱེད་ ཀྱིན་ ཡོད་ ཙ་ ན། ཆོས་ ཁྲིམས་ པ་རྣམས་ བྱུང་ནས་ ད་ ལམ་ བཞུགས་
དགོས། རིན་པོ་ཆེ་དཀོན་མཆོག་དཔལ་ལྡན་པ་ཡང་བཞུགས་པ་ཡོད་ཟེར་ནས་སྡོད་པའི་རྨི་
ལམ་བྱུང་ཞེས་ཕེབས་འདུག ། འདི་དག་ནི་ཡ་མཚན་རྨད་དུ་བྱུང་བའི་ལྟས་སུ་འདུག་ཅིང་འདིས་
མཚོན་ནས་བླ་མ་དེ་ཉིད་ཀྱིས་ རྗེས་སུ་གཟུང་བའི་མཚན་ལྟས་དུ་མ་ཡོད་པ་གདོན་མི་ཟའོ།
།དེས་ན་རྗེ་བཙུན་དམ་པ་དེའི་ཐུགས་ཀྱི་སྲས་བྱིན་རླབས་ཞུགས་པའི་རྒྱལ་ཚབ་དམ་པར་གྱུར་པ་
ཡིན་ནོ། །ཡང་མུས་ཆེན་འཇམ་པའི་དབྱངས་དཀོན་མཆོག་རྒྱལ་མཚན་པས་ཐུགས་ཀྱི་སྲས་སུ་
དགོངས་ཤིང་གླིང་ཁར་བྱོན་དུས། ཞལ་བཞི་པའི་ རྗེས་ གནང་ཞིག་དགོས་ཞུས་པས། མི་འོང་
འདིས་ངལ་འཁུ་ལྡོག་ཅིག་བྱེད་ཀྱི་ཡོད། འོན་ཀྱང་བརྟག་པ་བྱེད་གསུངས་ནས་མཛད་པས་ཚུད་
དེ་རྗེས་གནང་མཛད་ནས་ཐུགས་ཤིན་ཏུ་དགེས་པར་མཛད་པ་དང་གས པ
 ། པབ་སཟས་ སྐུ་གཤེགས་ནས་དགོངས་ནས

རྫོགས་དང་གསོལ་འདེབས་རླབས་པོ་ཆེ་མཛད་ཅིང་དད་གུས་བསམ་གྱིས་མི་ཁྱབ་པ་མཛད་འདུག་
པས་བྱིན་རླབས་ཀྱང་ཞུགས་པར་ངེས་སོ། །རྗེ་བྲང་ཏི་པཎ་ཆེན་ནམ་མཁའ་དཔལ་བཟང་པོའི་
ཞབས་པད་སྤྱི་བོར་བསྟེན་ཏེ་གུས་པས་མཆོད་ཅིང་ཞལ་གྱི་བདུད་རྩི་ངོམས་པ་མེད་པར་གསོལ་ཏེ་
བཀའ་ལུང་རྣམས་དང་བླངས་ཤིང་ཉིད་ལ་གསན་པའི་གསུང་ཆོས་དང་གསུང་རབ་རྣམས་ལ་རྩ་ལ་
འདོན་ཞིང་ འཆད་ཉན་མཛད་པས་ཐུགས་ དགེས་ཏེ། བདག་གི་བླ་མ་འབུམ་ཆེན་ཐམས་ཅད་
མཁྱེན་པ་ལ། ཞབས་དྲུང་བདག་ཆེན་འདིས་ངས་གང་ཞུས་ལ་གསན་གྱི་ཡོད་ཅེས་པའི་གསུང་
ཡང་བྱོན་འདུག་པ་དང༌། རྩེ་གདོང་དུ་བཞུགས་གྲལ་ཅིག་གི་ཚེ་ རྗེ་དཀོན་མཆོག་དཔལ་ལྡན་པ་
དང་ཤར་པ་དབོན་གཉིས་ཐུགས་རབ་ཆེ་བའི་ལོ་རྒྱུས་བྱུང་བ་རྗེ་ནམ་མཁའ་དཔལ་བཟང་པས་རྗེ་
དཀོན་མཆོག་དཔལ་ལྡན་ལས་ཀྱང་ཐུགས་རབ་ཆེ་བ་འདུག ། བདག་ཆེན་གྱིས་དྲི་བཟང་པོས་
ཁྱབ་པ་བྱུང་བ་བདག་གིས་ཀྱང་ཚོར་བ་སོགས་དེ་དུས་གཞིག་བརྟག་ཆུག་པ་མ་བྱུང་ཕྱིས་བརྟགས་
ན་རྨད་དུ་བྱུང་བའི་མཚན་མར་ངེས་པ་དང་། གཞན་ཡི་དམ་ཆོས་སྐྱོང་གི་བྱིན་གྱིས་བརླབས་
པའི་ལྟས་ཀྱང་མངའ་བར་ཁུམ་སྟེ་རྒྱུད་ཀྱི་བཤད་པ་དང་ལམ་འབྲས་ཀྱི་ཆ་ལག་དང་ཆོས་སྐྱོང་གི་
ཆོས་སྐོར་སོགས་གནང་བ་ན་འཁུ་ལྡོག་གི་རྣམ་པ་ཅུང་ཟད་འབྱུང་གིན་སྣང་བ་དང་། ཨེ་ཝཾ་གྱི་
གདན་སར་བཞུགས་ནས་ལོ་གཅིག་སོང་བ་ན། གཉན་ཆེན་ཐང་ལྷ་བབས་པའི་དཔའ་བོ་ཞིག་
གིས་གཏད་ཁྲོམ་གྱི་འཁོར་ལོ་དག་བཏོན་པའི་དུས་ཁོ་ན་རེ། ས་སྐྱ་གུར་མགོན་གྱིས་གཏང་རག་
བཏང་བྱུང་ཟེར་ནས་ཕུད་ཕོར་ནམ་མཁར་བཟེད་པས་ཕུད་ཕོར་ཆུས་གང་བ་བྱུང་། དགེ་སློང་
དཔལ་རྒྱན་པ་སོགས་ལ་འཐུང་རྒྱུ་བྱུང་འདུག་པ་དང་། ཐུགས་སུན་བྱུང་བ་དག་ལ་མི་འཚམ་པ་
དུ་ མ་ དག་བྱུང་ བ་ གནང་བའི་ཕྱིར་ རོ། །ཡང་ འབྲུག་ལོར་བསྙུང་བའི་ནུབ་གཅིག །གྲོག་པོ་
ཧྲལ་ཧྲུལ་ཅིག་ན། ཁམས་པའི་གནས་སྐོར་བ་གཉིས་ ཀྱིས། ཁྱེད་ལ་གཏད་བཅུག་པ་འདི་ན་
ཟེར་ནས་དབྱུག་པས་ས་གློག་གི་འདུག་པས་དེ་ནང་ནས་འཁོར་ལོ་འགའ་ཞིག་ཐོན་བྱུང་བའི་
མནལ་ལམ་བྱུང་བས། དེ་ནས་ཞག་བདུན་སོང་མཚམས་ངོར་གྱི་གྲོག་པོ་ནུབ་ནས་གཏད་ཁྲོམ་
གྱི་འཁོར་ལོ་རང་དགར་ཐོན་པ་གྲྭ་པ་ཞིག་གིས་རྙེད་བྱུང་གསུངས་པ་སོགས་ཕྲིན་ལས་སྒྲུབ་པའི་
མཚན་མ་བྱུང་། གདུང་ རིགས་ལ་འགོ་བའི་ཆོས་སྲུང་དམག་ཟོར་མས་བཀའ་བཞིན་སྒྲུབ་ པ་
ཞིག་སྟེ་མདོ་ཁམས་ཀྱི་ཆོས་གྲྭ་སྤ་སྤོང་གི་གདན་སར་བཞག་ནས་ཟུལ་ལྕགས་རར་ཕེབས་པ་ན།
གློ་བུར་བསྙུང་གཞི་ཤིན་ཏུ་ཐུ་བ་ཞིག་བྱུང་བ་ལ་ཨ་ཕྱི་མའི་འཁུ་ལྡོག་ཏུ་དགོངས་ཏེ། ང་ཕྱོགས་
89

གར་འགྲོ་ཡང་ཁྱོད་ལ་གཏོར་མ་ནི་སྟེར། ཕྲིན་ལས་ཅི་བྱེད་སྙམ་པ་ཐུགས་ལ་འཁྲུངས་པས།
ནུབ་གཅིག་མནལ་ལམ་དུ་གཡོན་ངོས་ཞིག་ན་ཤིང་གི་ཁང་པ་ཞིག་འདུག་པས་ཁམས་པའི་མ་ཎི་
པ་ མང་ པོ་ པད་དབྱངས་ བྱེད་ ཅིང་ ཞུགས་ འགོ་ འདུག །རྟ་རྐང་ པ་ གསུམ་ བྱས་ པ་་ཞིག་ ཀྱང་
ཞུགས་སོང་། །དེ་ནས་བུད་མེད་རྐང་པ་མི་བདེ་བ་ཞིག་བྱུང་ནས། ངའི་རྐེད་པ་ལ་ཇ་སྤོབ་རྩེ་
ཕོག་ཟེར་བས། འདི་ ཨ་ཕྱི་མ་ ཡིན་འདུག །འདི་དང་དམག་ཟོར་མ་ཟེར་བ་གཅིག་གམ་མི་
གཅིག་ སྙམ་ པ་ ཐུགས་ ལ་ འཁྲུངས་ པས། བུད་ མེད་ན་རེ། ངའི་ སྡོད་ ས་ཤེལ་ དཀར་ན་ཡོད་
ཟེར། འོ་ན་ ཁོང་ གཉིས་ གཅིག་ པར་ འདུག །ང་ལ་བར་ཆད་བྱེད་མ་ཐང་ སྙམ་པ་ན། བུད་
མེད་དེས་ཞལ་དུ་ལག་པ་བརྐྱང་ནས་ངས་ཁ་སིང་འདི་འདྲ་ཅིག་བྱས་པ་ཡིན་ཟེར་བས། ཐུགས་
ཀར་བསྙུང་ཟུག་བཟོད་བརླག་མེད་པ་གཅིག་རྨིས། དེ་མཚམས་མནལ་སད་པས་བསྙུང་གཞི་
སྤྲིན་དངས་པ་བཞིན་སོང་འདུག ། དའི་ཞག་འགའ་ཞིག་ན་ཆིབས་པ་བཟང་བ་ཅིག་ཤི་སོང་
གསུངས་ཏེ་ ངོ་ མཚར་ བའི་ རྣམ་ པར་ཐར་པའོ། ། མངོན་ པར་ དད་ པའི་ལང་ཚོ་ཅན་ཁྱོད་ ཀྱི།
།བསྟེན་ ཚུལ་ ཟུར་མིག་ གཡོ་ བའི་ ལྕགས་ ཀྱུ་ འདིས། །ཆགས་ ལྡན་ རྗེ་ བཙུན་ བླ་ མའི་ ཐུགས་
བརླངས་པོར། །བཏབ་ཚེ་བྱིན་རླབས་འགུགས་པའི་ཕོ་ཉར་གྱུར། ། རླུང་གིས་བསྐྱོད་པའི་ཤིང་
ལོ་དང་ནི་དྲི་ཞིམ་གྱིས་བོས་བུང་བ་དག་ནི་རང་དབང་བགྱི། །དེ་བཞིན་གུས་པའི་ཤིང་རྟས་
དྲངས་ པའི་ བྱིན་རླབས་ཉི་མས་མུན་པ་བཅོམ་པ་ཆོས་ཉིད་ཡིན། །རྟེན་འབྲེལ་གནད་དེས་རྩ་
བརྒྱུད་བླ་མ་ཀུན་གྱི་ཐུགས་མཚོར་གཅེས་པའི་ནོར་བུ་ཉིད་དུ་འགྱུར། །དེ་སླད་ཁྱོད་ཉིད་དགོས་
འདོད་འབྱུང་བའི་གནས་སུ་མི་བསྔགས་ཤེས་ལྡན་སུ་ཞིག་ཐེ་ཚོམ་ཟ། །གངས་ཅན་འདི་ན་ཆོས་
ཀྱི་རྒྱལ་པོ་ཉིད་གྱུར་ཁྱོད་ཀྱི་སྙན་པའི་རྔ། ། གཟུར་གནས་ངག་གི་དབྱུ་གུས་བསྐུལ་ལས་སྒྲ་
དབྱངས་རྣ་བའི་དྲུང་དུ་ཆོས། །ཕྱི་ནང་རྟེན་འབྲེལ་ཟབ་མོ་གཤིས་ལས་རང་བཞིན་གྱིས་གྲུབ་
འཕྲུལ་འདི་ལ། ཕྲག་ དོག་དེ་དག་ རང་ གི་དད་ པའི་ དབང་ པོ་ ཉམས་ ཀྱི་ གཞན་ཅི་བྱ། གང་
ཁྱོད་ ཡོན་ ཏན་ ཀུན་ གྱི་མཛོད་ གྱུར་ པའི། །སྣང་ ངོར་ ལེགས་ ཚོགས་ ཡར་ངོའི་ ཟླ་ བ་ བཞིན།
།གང་འཕེལ་བརྙེས་པར་སྟོན་འདིས་འདྲེན་འོད་ཀྱི། ། རེ་བའི་འབྲས་བུ་སྨིག་རྒྱུའི་ཆུ་བཞིན་བྱས།
།དམ་ཚིག་རྣམ་དག་མཛེས་མ་ཁྱོད་ཉིད་ཀྱིས། ། བཟླས་བརྗོད་བཀླམ་པ་བསྲེལ་བའི་ཆོ་གའི་
ཆང་། །ཅི་དགར་འཐོར་བའི་དམ་རྫས་བ་ཀུ་ལིས། ། རིལ་བུ་མེ་ཏོག་ཁ་ཕྱེའི་ཚར་བརྒྱ་ངོམས།
།མི་ཕྱེད་བདེ་བའི་རྡོ་རྗེ་སྟོང་ཉིད་དྲིལ་བུའི་པཱ་དའི་སྒྲ་དབྱངས་ཅན། །མཉམ་སྦྱོར་ཕྱག་རྒྱ་ཆེན་
90

པོས་རོལ་པའི་གར་བཏབ་རྣམ་འཕྲུལ་དུ་མ་སྟོན། ། མེ་དཔུང་འོད་ཀྱིས་སྒྲུབ་པ་པོ་ལ་ཡེ་ཤེས་
སྣང་བ་མྱུར་སྐྱེད་པའི། ། ཡི་དམ་ལྷ་ཚོགས་མཉེས་པའི་དངོས་གྲུབ་དབང་གི་ཆུ་བོ་ཁྱོད་ཀྱིས་
འཐུང་། །ཟབ་གསལ་སྐྱེ་བ་མེད་ལས་སྐྱེས་པའི་སྐུ་མདོག་ འཇིགས་རུང་དུས་མཐའི་སྤྲིན་ལྟར་
གནག །བྲག་ཅའི་རྔ་གསང་ལྟར་ཟབ་སྟོང་གསུམ་གཡོ་བའི་ཧཱུཾ་ཕཊ་གད་མོ་འབྲུག་ལྟར་སྒྲོགས།
།ཀུན་ཏུ་ཞི་ཡང་ཐུགས་རྗེས་རབ་འཕྲོས་ཆོས་སྲུང་ཀུན་དང་ཁྱད་པར་རེ་བ་ཏཱི། །བཀའ་ཡི་སྤྲིང་
ཡིག་རྣ་བའི་རྒྱན་བྱེད་དགོངས་པའི་ལས་རྣམས་སྒྲུབ་པ་ངོ་མཚར་རྨད། །ཆོས་ཀྱི་རྗེ་སྨྲ་བ་རྣམས་
ཀྱི་གཙུག་གི་རྒྱན་དུ་གྱུར་པ་མཁྱེན་རབ་ཀྱི་མངའ་བདག་འདིས་དགུང་ལོ་བཅུ་བཞི་བཞེས་པ་ནས་
ཇི་སྲིད་སྐུ་མ་གཤེགས་ཀྱི་བར་དུ་དམ་པའི་ཆོས་ཀྱི་འཁོར་ལོ་བསྐོར་བས་དུས་འདའ་བར་མཛད་
དེ། དེ་ ཡང་ ཨེ་ཝཾ་ གྱི་གདན་ སར་ ལོ་ ཉེར་ གཅིག་ བཞུགས་པ་ལས། གསུང་ ངག་ རིན་ པོ་ཆེ་
ལམ་འབྲས་བུ་དང་བཅས་པའི་གདམས་ངག་ཚར་ཉི་ཤུ་ཐམ་པ་གནང་སྟེ། དེ་དག་ལ་ཡང་དབང་
བྱིན་རླབས་ལུང་མན་ངག་བཤད་པ་དམིགས་ཐུན་རྣམ་པ་ཚང་ཞིང་ཡོངས་སུ་རྫོགས་པ་འབའ་ཞིག་
ལས་མ་ཚང་བ་དང་མ་རྫོགས་ པ་ མཛད་མི་སྲིད། བཀའ་བཀོད་ལ་ཡང་ ཁྱོད་ཆོས་ཉན་ཚོས་
འདུན་པ་ཆེན་པོས་ཉན་དགོས། དཔེ་ལུང་ སྣ་ རེ་ལ་ གནང་མེད་བསམ་ པ་ བྱེད་མི་རུང་། འོ་
སྐོལ་གྱི་ལམ་འབྲས་འདི་ལ་དཔེ་ལུང་སྣ་གཅིག་ཡན་ཆད་བླ་མ་དེ་རང་ལ་ཐོབ་པའི་རྒྱུན་རྣམ་དག་
འདི་ཡོད་པ་ཡིན་གསུངས་ཤིང་། རྒྱུ་ དབང་ གི་སྐབས་ ཨེ་ཝཾ་དུ་གཉུག་མར་བཞུགས་པ་དང་
ཕྱོགས་ནས་བྱོན་པ་སོགས་ཀྱི་ཞག་ཉི་ཤུ་རྩ་གྲངས་ཀྱི་བར་ཉིན་རེ་ལ་དངོས་སྟེ་བཞི་བཞི་གནང་བ་
དང༌། ལྷོ་རོང་ནས་བྱོན་པའི་ལོ་ནི་ཉིན་རེ་ལ་དངོས་སྟ་དྲུག་དྲུག་གནང་བ་དང་། ལམ་དབང་
ཉིན་རེ་ལ་ཚར་དུ་འགྲོ་མཛད་པ་དང་དུས་སྐབས་འབའ་ཞིག་ལ་ནི་ཡུམ་བཀའི་དབང་བྱིན་རླབས་
དེ་བཞིན་མཛད་ལ་ལམ་ཟབ་བིར་སྲུང་རྣལ་འབྱོར་མའི་བྱིན་རླབས་རྣམས་ནི་ཉིན་ཞག་དུ་མར་ཐོ་
རངས་ནས་སྲོད་ཀྱི་བར་གནང་བ་དང་། གཞན་སྔ་དྲོའི་ཆ་སྣང་གསུམ་གྱི་སྐབས་སུ་ཆོས་སྤྱོད་
སྐོར་དང་རྣམ་ཐར་རྣམས་ཀྱི་ལུང་དང༌། རྒྱུད་གསུམ་གྱི་སྐབས་སུ་ལས་དང་པོ་པ་དང་ཐུན་མོང་
གི་ཆོས་བདུན་ལ་སོགས་པ་གླེགས་བམ་གྱི་ལུང་མཛད། ཕྱི་དྲོའི་ཆ་ལ་སྣང་གསུམ་སྐབས་སུ་
གསུང་ ངག་ གི་ ལོ་རྒྱུས་སྤྱི་བཤད། ལྟ་བའི་སྐབས་སུ་དམ་ཚིག་དང་ ལམ་ གྱི་ ཁོག་ཕུབ། ཕྱི་
བསྐྱེད་རིམ་ལ་རྣལ་འབྱོར་བཅུའི་བཤད་པ་རྒྱས་པ། ནང་བསྐྱེད་རིམ་གྱི་སྐབས་སུ་ལུས་དཀྱིལ་
གྱི་ཟབ་བཤད་རྣམས་ཁ་བསྐང་སྟེ། ཁྲིད་ཀྱི་དངོས་གཞི་སྣང་གསུམ་མཛེས་རྒྱན་གྱི་ཚིག་དོན་ཇི་
91

ལྟ་བ་བཞིན་ལ་གསལ་བྱེད་ཀྱི་ཚོགས་དུ་མ་དང་བཅས་ཏེ་གདུལ་བྱའི་ཡིད་ལ་འབབ་པར་ཐུགས་
ཐོགས་ནས་གསུངས་ཤིང་། ཐུགས་དམ་བྱ་ཚུལ་འདུག་སྟངས་ངག་འདོན་ལ་བྲེལ་ཚིག་གི་ཁྱད་
པར་གཅོད་འཚམས་ལ་སོགས་པ་དང་ལུས་སྦྱངས་རླུང་འབུད་ཚུལ་འཁྲུལ་འཁོར་སོགས་ཀྱང་རྗེ་
ཉིད་ཀྱིས་སྟོན་ཅིང་ལས་སླ་མི་མཛད། ནང་གི་རྟགས་དང་ཡོན་ཏན་ལ་སོགས་པའི་སྐབས་སུ་
ཉམས་སུ་ལོང་དང་འདི་བཞིན་འོང་ངེས་ཤེས་ཡང་ཡང་འདེམ་པར་མཛད་པས་བྱིན་རླབས་ཀྱི་དྲོད་
དང་རྟགས་མཁའ་འགྲོའི་ཁ་རླངས་ཐུ་ལེ་བ་ཡིན་སྙམ་པའི་ངེས་ཤེས་སྐྱེས་ཏེ། སློབ་གཉེར་དང་
ཆོས་ཐོབ་སྟབས་གཅིག་ཏུ་འོང་བ་ཞིག་ཡོང་ལ། འདིས་གདན་སར་ཕེབས་ནས་ལོ་ཤས་ཤིག་
སོང་བ་ན་དཀོན་གཉེར་དཔལ་ལྡན་དོན་གྲུབ་ཀྱི་རྨི་ལམ་དུ། རྗེ་འདིའི་འདུ་ཁང་སྒོ་སྟེང་གི་རྣལ་
འབྱོར་དབང་ཕྱུག་གི་སྐུ་དེའི་རྡུལ་རྣམས་ཕྱིས་ནས་འོད་འབར་བ་ཅིག་མཛད་སོང་བ་རྨི་ལམ་ཟེར་
བ་དེ་དང་མཐུན་པའི་གསུང་ངག་རིན་པོ་ཆེའི་བསྟན་པ་ཤིན་ཏུ་གསལ་བར་མཛད། གཞན་རྡོ་རྗེ་
ཕྲེང་བའི་ དབང་ ཚར་བཅུ་ལྷག་དང་། སྦྱོང་དཀྱིལ་བཅུ་གཉིས་ ཀྱི་དབང་ལན་དུ་མ་དང་། ཀྱེ་
རྡོ་ རྗེའི་བཀའ་བབས་ཕྱི་མ་གསུམ། བཅུ་བདུན་མ་གུར་སཾ། བདེ་མཆོག་ལོ་ནག་དྲིལ་གསུམ།
ལ་ བ་ པ། པདྨ་ དྲ་ བ། རྡོ་ རྗེ་ མཁའ་ འགྲོ། གསང་ འདུས་ ལུགས་ གསུམ། གཤེད་ དམར་
གཉིས། འཇིགས་ བྱེད་ སྐོར། དགྲ་ གདོང་། ཡང་ ཕུར་ གུར་ དྲག །ཀུན་ རིག་ འཆི་
འཇོམས། ཚེ་དབང་གཉིས་མི་འཁྲུགས་པ་ལ་སོགས་པའི་ཟུར་བཀའི་ཚོགས་རྣམས་ཀྱང་ནམ་
ཞུས་པ་ལྷུག་པར་གནང་བ་གྲངས་མེད་ལ་བླ་མ་སོ་སོའི་ཕྱག་ལེན་བཞིན་ཡིག་ཆ་ཐ་དད་ཀྱི་ཚིག་
རིས་དང་བཅས་ཏེ་སྤྲོས་པ་རྒྱ་ཆེན་པོས་གནང་བ་མ་གཏོགས་ཕྱོགས་མཐུན་གྱི་རྒྱས་འགེབས་དང་
ཆོ་ག་བསྡུས་ཏེ་ལས་སླ་མཛད་པའི་སྲོལ་མེད། དབར་ན་དབང་ཡུན་རིང་ཐུང་གྲངས་མང་ཉུང་དེ་
ཙམ་ལ་ཡང་ དབང་ བཤད་རྒྱས་ པ་ འབའ་ཞིག་མཛད། ཁྱད་ པར་གསུང་བརྗོད་ པ་ དག་ཅིང་
གསལ་ལ་སྙན་པ་ཚིག་ལྷད་གཏན་ནས་མི་འབྱུང་ཞིང་དལ་བྲེལ་སྙོམས་ཤིང་འགྱུར་འགུགས་ཅུང་
ཟད་དང་བཅས་ཏེ་གསུངས་པ་དང་། དབང་རྫས་འགྲིམ་པ་ལ་སོགས་པའི་ཚེ་རྣམ་འགྱུར་མཛེས་
ཤིང་བྱང་ བ་ཡིད་ལ་འབབ་པ་འབའ་ཞིག་འབྱུང་བས། དུས་དེར་གངས་ཅན་གྱི་ལྗོངས་འདིར་
འཆད་ པ་ པོ་ གཞན་ ལས་ ཁྱད་ དུ་ ཐོན་ པ་ ཡོངས་ སུ་ གྲགས་ཤིང་། བགྲེས་ པ་ ཁ་ ཅིག །འདི་
sa
འདྲའི་ཆོས་གནང་ལུགས་ས་ལོ་མཁྱེན་པའི་སྤྱན་ལྟོས་རྗེ་དཀོན་མཆོག་ལྷུན་གྲུབ་ལ་ཡོད་པ་ཡིན།
དིང་སང་བླ་མ་འདི་ཁོ་ན་ལ་སྣང་ཞེས་ཀྱང་གླེངས། ལམ་སྐོར་ཕྱི་མ་བརྒྱད་ཀྱི་ཁྲིད་ལན་གཉིས།
92

གཤེད་དམར་སྤྲོས་མེད། རྭ་རྩེ་ སེམས་འཛིན། ནག་པོ་རིམ་བཞི་ལ་སོགས་པ་གསང་ སྔགས་
ཀྱི་ཁྲིད་དུ་མ་ལན་འགའི་བར་དུ་མཛད་པ་ལ། ཁྲིད་དངོས་གཞི་དང་སོ་སོའི་ལོ་རྒྱུས་བསྐྱེད་རིམ་
གྱི་བཤད་པ་སོགས་ཐུགས་ནས་གསུངས་ཤིང་། རྒྱབ་ཆོས་ཀྱི་ཡིག་ལུང་དང་བཅས་པ་གནང་ནང།
བློ་སྦྱོང་ གཉིས་ དང་ གཅོད་ ཁྲིད་ སོགས་ ཀྱང་ ལན་ དུ་ མ་ གནང་། སྒྲུབ་ ཐབས་ བརྒྱ་ རྩ་ དང་ རྒྱ་
མཚོའི་རྗེས་གནང་སོ་སོའི་རྒྱ་གཞུང་གི་ལུང་དང་བཅས་པ་ལེན་དུ་མ་དང་། རྗེས་གནང་ཟུར་
བཀའ་དུ་མ་ནི་གྲངས་ཀྱིས་གཞལ་དུ་མེད་པ་གནང་། རྩ་རྒྱུད་བརྟག་གཉིས་ཀྱི་བཤད་པ་ཚར་
གསུམ། སྦྱོང་ རྒྱུད་ ཀྱི་ བཤད་ པ་ ཚར་ གསུམ། མཚན་བརྗོད་ དང་ སྤྱོད་འཇུག་ གི་ བཤད་ ལུང་
ཚར་རེ། ས་སྐྱ་བཀའ་འབུམ་ཡང་ཚར་གསུམ། རྒྱུད་འབུམ་དང་ཆོས་ སྣ་ སོ་དགུ་ ཚར་རེ། རྡོ་
རྗེ་འཆང་ཡབ་སྲས་རྣམས་ཀྱི་བཀའ་འབུམ་ལན་འགའ་ཞིག ། རྗེ་དཀོན་མཆོག་ལྷུན་གྲུབ་པའི་
བཀའ་འབུམ་ཚར་དུ་མ། བླ་མ་ཡབ་སྲས་ རྗེ་ཉིད་དང་བཅས་པའི་གསུང་རབ་བཀའ་གདམས་
གླེགས་བམ། ཆོས་ཆུང་བརྒྱ་རྩ་ བློང་སྦྱོང་པོད་ཆུང་། རྒྱལ་སྲས་བཀའ་འབུམ་སོགས་ལུང་གི་
ཚོགས་དུ་མ་མཛད། ལོ་རེ་བཞིན་བསྙེན་རྫོགས་བསྒྲུབ་ཆ་བརྒྱ་ ཕྲག་ དུ་ མ་ དང་། རབ་བྱུང་
དང་དགེ་ཚུལ་གྲངས་ལས་འདས་པ་འབྱུང་བ་དང་། ཁམས་ལ་ཕེབས་སྐབས་དང་གདན་སར་
ཕེབས་ནས་ལོ་འགའ་ཡར་མཁན་པོ་བྲང་ཏི་པ་སྤྱན་དྲངས་ཏེ་རྗེ་ཉིད་ལས་སློབ་མཛད་པ་དང་།
ཕྱི་ནས་མཁན་པོ་མཛད་པའི་སྡོམ་ལྡན་དུ་སྒྲུབ། དེ་ལྟར་ཆོས་གནང་ཡང་མཁྱེན་རབ་ཡངས་ཤིང་
ཐུགས་རྩོལ་ཆེ་བས་དཀའ་ཚེགས་མེད་པར་ཞར་ལ་འགྲོ་བ་ཞིག་ཡོད་པས་དུས་ཐམས་ཅད་དུ་གཙོ་
བོ་འཆད་ཉན་ལ་འགྲུབ་པར་མཛད་པས་ཆོས་ཚུལ་ ནས་ གྲོལ་ མི་ཤེས་པ་ལྟ་བུ་ཞིག་ཡོད་དེ།
དཔེར་ན། ཡོས་ལོའི་ལམ་འབྲས་རྒྱས་ཤིང་ཞིབ་པ་སྐལ་ལྡན་འགའ་ལ་ཆ་ལག་དང་བཅས་པ་
གནང་ ནས་ ལས་ གྲལ་ དང་ སྒྲུབ་མཆོད་ལ་ ཕེབས། གྲོལ་ མཚམས་ ཀྱི་ ཀྱེ་རྡོར་ བཀའ་ བབས་
གཞན་ གྱི་དབང་ཚོགས་ཆེན་ལ་བསྐོར་ནས་མཛད། དེ་ནས་ རྗེ་ དཀོན་མཆོག་ལྷུན་གྲུབ་པའི་
བཀའ་འབུམ་ལ་སོགས་པའི་ལུང་མང་པོ་མཛད། ཆོས་བར་ཞག་བཅུ་ཙམ་མཛད་ནས་དབྱར་
ཆོས་ ལ་ ལམ་ སྐོར་ གྱི་ ཁྲིད་ དང་། ཆོས་ སྣ་ སོ་ དགུའི་ ལུང་ གནང་། དེའི་འཕྲོ་ ལ་ ཀུན་མཁྱེན་
སྔགས་ འབུམ་ གྱི་ ལུང་ སོགས་ མཛད། དེ་ནས་ས་ མཆོད་ བར་ ཞག་བཅུ་ཙམ་ ཆོས་ བར་ དང་།
ཕྱིས་སྟོན་ཆོས་ལ་འཇིགས་བྱེད་ཀྱི་དབང་ཁྲིད་སོགས་གནང་བའི་ཟླ་བ་བཅུ་ཙམ་ཞག་ཉི་ཤུ་སྐོར་
བལག་ལས་གཞན་འཆད་ཉན་འབའ་ཞིག་མཛད་པ་དང་། སྟག་ལོ་དབྱར། ས་སྐྱ་བཀའ་འབུམ་དང་
93

སྒྲུབ་ཐབས་བརྒྱ་རྩ་ སྔ་དགོངས་གཉིས་ལ་གནང་། ཉིན་མོ་ཆོས་གཉིས་ཀྱི་བར་ལ་སྦྱོང་དཀྱིལ་
གྱི་ དབང་ མཛད། ཞོག་ པར་ སྦྱིན་ བདག་ ལ་ ཚེ་ དབང་ སོགས་ གནང་། དགོངས་ མོ་ ཁམས་
འགྲོས་པ་སོགས་ལ་ཆོས་སྐྱོང་སྐོར་སོགས་ཀྱི་རྗེས་གནང་དུ་མ་མཛད་པ་ལྟ་བུ་གསུང་ཆོས་སྨྲ་བའི་
སྐབས་སུ་གསོལ་བ་དང་གསོལ་ཇ་བཞེས་རིང་མ་གཏོགས་ཆོས་འཆད་པའི་བྱ་བ་འབའ་ཞིག་
མཛད་དེ། རྗེ་ འདི་ལ་ བཞུགས་ པའི་ཆོས་གང་ཞུས་ པ་མི་སྣང་བ་མི་སྲིད་ཅིང་འཕྲལ་འཕྲལ་
གནང་ ཆོག་ པ་ ཞིག་ སྣང་བ། རྡུལ་ཚོན་ བྲི་བ། མཆོད་པ་བཤམ་པ། དཀྱིལ་ འཁོར་ བསྡུ་ བ་
སོགས་ཀྱང་རྗེ་འདི་ཉིད་ཀྱིས་མཛད་པ་སོགས་ཆེས་ཁྱད་དུ་འཕགས་པ་ཞིག་ཡོད་དོ།། ཡང་མཁས་
པ་རྣམས་ཀྱི་བྱ་བར་ཕྱིར་ལེགས་བཤད་གསར་དུ་བསྐྲུན་པ་ཡང་། འཇམ་དབྱངས་དཀོན་མཆོག་
རྒྱལ་མཚན་ལ་བསྟོད་པ། རྗེ་དཀོན་མཆོག་དཔལ་ལྡན་ལ་བསྟོད་པ་དགེ་ལེགས་ལྷ་ལམ་མ།
ཡང་དེ་ལ་བསྟོད་པ་པད་དཀར་ཕྲེང་མཛེས། རྗེ་ནམ་མཁའ་དཔལ་བཟང་པོ་ལ་བསྟོད་པ་རྒྱ་
ཆེན་མ། ངག་དབང་བསོད་ནམས་དབང་པོའི་རྟོག་བརྗོད་དང་བསྟོད་པ། ཡུལ་ཁྱད་པར་ཅན་
རྣམས་ལ་མཆོད་བརྗོད་ངག་གི་འདོད་འཇོ་མཆོད་སྤྲིན་བསོད་ནམས་ཀྱི་ཕུང་པོ་རྣམ་པར་རྒྱས་བྱེད།
ལམ་ འབྲས་ ཕྱག་ མཆོད་ ཀྱི་ ཁ་སྐོང་། ས་སྐྱ་པ་ རྒྱན་ རིན་ པོ་ ཆེའི་ བརྟན་བཞུགས། བློ་ སྦྱོང་
བརྒྱུད་པའི་གསོལ་བ་འདེབས་པ། བླ་མ་དང་ཀྱེ་རྡོ་རྗེ་ལ་གསོལ་བ་འདེབས་པ་བྱིན་རླབས་སྤེལ་
བའི་ཆུ་རྒྱུན། རང་ལ་བསྟོད་པ་གཉིས། ཤུག་ཐང་ཆོས་རྗེ་སངས་རྒྱས་རྣམ་རྒྱལ་ལ་བསྟོད་པ།
གནས་ འཇི་ཆོས་ རྗེ་ དཔལ་ལྡན་ཆོས་ གྲགས་ ལ་ ཕུལ་བའི་ཞུ་ཡིག ། རྩ་ བའི་བླ་མ་ ལ་གདུང་
དབྱངས་ཀྱི་སྒོ་ནས་གསོལ་འདེབས། བཀའ་འགྱུར་རོ་མཚལ་གསེར་དངུལ་ལས་བཞེངས་པའི་
ཆདདཀའ་ཆག་ཐུབ་བསྟན་གསལ་བའི་ཉི་འོད། ཆོས་ཀྱི་རྗེ་དཀོན་མཆོག་དཔལ་ལྡན་པའི་རྣམ་ཐར་
དངོས་གྲུབ་ཀྱི་གཏེར་ཆེན། པཎ་ཆེན་ནམ་མཁའ་དཔལ་བཟང་པོའི་རྣམ་ཐར་ངོ་མཚར་རྒྱུད་
མངས། རྗེ་ཉིད་ཀྱི་གསན་ཡིག་ རྒྱལ་ བསྟན་ཀུན་དའི་ཚལ། བདེ་མཆོག་ནག་པོ་པོའི་དཀྱིལ་
ཆོག་ངག་འདོན་བདུད་རྩིའི་ཆུ་རྒྱུན། གཤེད་དམར་ལྷ་ལྔའི་ཆོ་ག་བདུད་རྩིའི་རོལ་མཚོ་དང་དེའི་
བསྙེན་པ་བྱེད་ཚུལ། སྣང་གསུམ་གྱི་ཁྲིད་ལུང་རྣམ་བཞག་འབྲིང་པོ། གསུང་རབ་རིན་པོ་ཆེའི་
དམིགས་ ཁྲིད་ ཀྱི་ ཐོ་ ཡིག །བདེ་ མཆོག་ དང་ གཤེད་ དམར་ དང༌ གསང་ འདུས་ མི་ བསྐྱོད་ པའི་
དབང་གི་མཚམས་སྦྱོར་རེ། དཔལ་ས་སྐྱའི་གདུང་རབས། ནག་པོ་ཆེན་པོའི་ལོ་རྒྱུས་ཀྱི་ཡི་གེ་
འདོད་དོན་ཀུན་འགྲུབ། གུར་མགོན་ལྷ་བརྒྱད་ཀྱི་རྗེས་གནང་བྱ་ཚུལགནང
 ། བློའི་མུན་སེལ་དམག་བ
94

ཟོར་རྒྱལ་མོའི་རྗེས་གནང་བྱ་ཚུལ། ས་སྐྱའི་མགོན་ཁང་སོགས་སུ་ཕུལ་བའི་བསྟན་དར་ཁ་ཡིག་
ཁ་ ཡར། རྒྱུད་སྡེ་བཞིའི་ལམ་ རིམ་ གྱི་ཡི་གེ ། ཨེ་ཝཾ་ གྱི་སྒྲུབ་མཆོད་ཀྱི་ཚོགས་སྐད་ཀྱི་ཡི་གེ
།ཚོགས་ སྐད་ ཆེན་ མོའི་ ཡི་ གེ །འབུལ་ བསྐུལ་ གྱི་ ཡི་ གེ་ ཕུན་ ཚོགས་ བསམ་ འཕེལ། ཡང་
འབུལ་ བསྐུལ་ གྱི་ ཆབ་ཤོག །ཨ་ ལི་ ཆོས་ རྗེ། རུ་ ཐོག་ མཁན་ པོ། ཆོས་ རྗེ་ དཔལ་ལྡན་དོན་
གྲུབ་རྣམས་ལ་གནང་བའི་ཆབ་ཤོག་སོགས་ཡུལ་གྱི་རྒྱལ་པོ་དང་གཡས་རུ་བྱང་བ་དང་། གཞི་
ཁ་རྩེར་སྡེ་སྲིད་ཀརྨ་ཕུན་ཚོགས་རྣམ་རྒྱལ་ལ་གནང་བའི་ཆབ་ཤོག ། སློབ་བུ་ཀུན་དགའ་དོན་
གྲུབ་ལ་གནང་བའི་ཞལ་གདམས་རྣམས་དང་། ལམ་དབང་བསྐུར་ཚུལ་གྱི་ཡེ་གེ་སྟེ་གླེགས་བམ་
དུ་ལངས་པ་མཛད་དེ། འདི་དག་ཀྱང་མཁས་པ་རྣམས་ཡིད་འཕྲོག་པའི་ཚིག་གི་སྦྱོར་བ་ཕུན་
སུམ་ཚོགས་ཤིང་ད་ཟབ་ཅིང་རྒྱ་ཆེ་བ་སྟོན་པའི་སྒོ་ནས་གདུལ་བྱ་མཆོག་དམགན་ཡོངས་ལ་ཡང་
དག་པའི་ལམ་སྟོན་པའི་ལེགས་པར་བཤད་པ། འབའ་ཞིག་སྡེབ་སྦྱོར་ལྷུར་བླངས་པ་མཐོང་བ་
ཙམ་གྱིས་དོན་ དང་ ལྡན་ པར་ འགྱུར་བ་ ཤ་ སྟག་ ཡོད་དོ། །བཞི་ ཡིས་ ལྷག་པའི་བཅུ་ ཕྲག་ ལོ་
གྲངས་ ནས། །ཇི་ སྲིད་ཞི་བར་ གཤེགས་ ལ་ཉེ་བའི་བར། །ཟབ་ རྒྱས་ དམ་ པའི་ ཆོས་ ཀྱི་སྦྱིན་
གཏོང་མཁན། །སྒྱུ་འཕྲུལ་སྲས་ ཀྱི་འགྲན་ཟླར་བསྐྲུན་མིན་ནམ། །ལྗོངས་འདིར་འཆི་བ་མེད་
པའི་ ལམ། །འདོམས་མཁས་ དུས་ མཚུངས་ ཀུན་ནང་ན། །ཆོས་ ཁྱད་ འཕགས་ པའི་ གཏམ་ གྱི་
རྔ། །བརྡུངས་ པའི་ སྒྲ་ དབྱངས་ སྲིད་ མཐར་ གནས། །མ་འཁྲུལ་ ཆོ་ གས་ དབང་ གི་ ཆུ་ བོས་
བཀའ་གནང་ བཅས་པའི་ཆར་འབེབས་སམ། ། མ་རིག་དཔྱིས་འབྱིན་རྒྱུད་ཀྱི་ཚིག་དོན་འཆད་
དམ་ལུང་སྦྱིན་ནམ། །མ་ནོར་ལམ་གྱི་ཁྲིད་རིམ་མཐའ་དག་ངེས་དོན་སྙིང་པོ་གཞོལ་བའི་ཚུལ།
།མ་འགྲུངས་དངས་པའི་ཡིད་མཚོར་ཁྱབ་འདི་འཆད་པོ་གཞན་གྱི་སྤྱོད་ཡུལ་མིན། ། ཡེ་ཤེས་ལྔ་
ལྡན་ཐེག་པའི་རྡོ་རྗེ་ཐབས་མཁས་འཕྲུལ་གྱི་རི་མོ་ཞིག་ནས་བསྣམས། ། རྒྱུད་སྡེའི་ངོ་བོ་མཐའ་
དག་ སྒྲོགས་ པའི་ དྲིལ་ བུའི་ སྒྲ་ དབྱངས་ཤེས་ རབ་ཟབ་མོས་དཀྲོལ། །མཐུ་ སྟོབས་ནུས་ལྡན་
ཉམས་དང་རྟོགས་པའི་ནོར་བུས་གྲུབ་གཉིས་འདོད་པ་རྟག་འཇོ་བ། །གྲགས་པའི་རྒྱལ་མཚན་
མཐོན་པོར་འཛིན་པའི་མགོན་དེ་སླར་ཡང་བྱོན་ནམ་འཕྱང་མོ་ཡུག ། ཨེ་ཝཾ་ཟབ་ཅིང་རྒྱ་ཆེའི་
དམ་ ཆོས་ ཀྱི། །དཔལ་ ལྡན་ གནས་ མཆོག་ དབུས་ བཞུགས་ རྡོ་ རྗེ་ འཆང་། ། མཁས་ ཀུན་
དགའ་ བའི་ ཕྲིན་ ལས་ བཟང་ པོ་ ཅན། །ཞི་ བར་ གཤེགས་ དུས་ ངོ་ མཚར་ གཏམ་ དེ་ བརྫུན།
།གཞན་དུ་མཁྱེན་བརྩེ་འགྲན་པའི་ཟླས་དབེན་ཞི་ང་། །ཆོས་སྒོ་བརྒྱད་ཁྲི་བཞི་སྟོང་འབྱེད་པ་པོ།
95

།གངས་ཅན་མཁས་བཙུན་ཆེ་དགུའི་གཙུག་ཏོར་ལ། །ཕྱག་གི་བུམ་པ་འཇོག་འདི་གཉིས་པ་སུ།
།མཁྱེན་པའི་རྒྱ་མཚོ་བསྲུབས་ལས་འཐོན་པའི་ལེགས་བཤད་སྣང་བྱེད་ཚོགས། །དེ་ནས་དཔྲལ་
བར་ནམ་མཁའ་མཛོད་ཀྱི་ཕྱག་རྒྱ་བཅས་ལ། ན་མོ་ཆོས་ཀྱི་དབྱིངས་ཀྱི་བྱིན་གྱིས་རླབས་དང་།
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་རྗེ་རྣམ་པར་དག་པའི་བྱིན་གྱིས་
རླབས་དང༌། གསང་སྔགས་དང་ཕྱག་རྒྱའི་མཐུ་དང་། བདག་གིས་མོས་པ་དང་ཏིང་ངེ་འཛིན་
དང་། སྨོན་ལམ་གྱི་དབང་གིས་འཇིག་རྟེན་གྱི་ཁམས་ན་བདག་པོས་ཡོངས་སུ་མ་བཟུང་བའི་
མཆོད་པའི་བྱེ་བྲག་ཇི་སྙེད་ཡོད་པ་དང་། གཞན་ཡང་བྱང་ཆུབ་སེམས་དཔའ་ཀུན་ཏུ་བཟང་པོའི་
རྣམ་པར་ཐར་པ་ལས་བྱུང་བའི་མཆོད་པའི་སྤྲིན་གྱི་ཕུང་པོ་ལྟ་བུ་བསམ་གྱིས་མི་ཁྱབ་པ་ཞིག་བླ་མ་
དང་དཀྱིལ་འཁོར་གྱི་འཁོར་ལོ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་སྤྱན་ལམ་དུ་
འབྱུང་ ཞིང་ རྒྱས་ པར་ གྱུར་ ཅིག །ཅེས་ བརྗོད་ ལ་ སེ་ གོལ་ བརྡབ། ཡང་ ཕྱག་ རྒྱ་ བཅས་ ལ།
ཨོ་ སརྦ་ བིཏ་ པཱུ་ ར་ པཱུ་ ར། སུ་ ར་ སུ་ ར། ཨཱ་ བརྟ་ ཡ་ ཨཱ་ བརྟ་ ཡ་ ཧོ། ན་ མས་ མན་ བུདྡྷ་ནཱཾ།
ཨ་བྷི་སྨ་ར་ཡེ་སྤ་ར་ཎ་ཨི་མཾ་ག་ག་ན་ཁཾ། དྷརྨ་དྷཱ་ཏུ་ཨཱ་ཀཱ་ཤ་ས་མནྟ་ནཱཾ། སརྦ་ཏ་ཐཱ་ག་ཏ་ཨ་
པ་རི་ཤོ་དྷ་ཡེ། མཎྜལེ་མ་མ་པྲ་ཎི་དྷི་པུཎྱ་ཛྙཱ་ན་བ་ལེན། སརྦ་ཏ་ཐཱ་ག་ཏ་བ་ལེནྡྷ་བནྡྷ་སྭ་སྠཱ་ན་
བ་ལེན་ཙ་ ཡེ་སྭཱ་ཧཱ། ཞེས་བརྗོད་དེ་ ཕྱག་རྒྱ་བཀྲོལ་ཏེ་སེ་གོལ་ལན་གཉིས་བརྡབ་པར་བྱའོ།
། བྱིན་རླབས་ཚ་ཟེར་བརྒྱ་འབར་དངོས་ཀུན་གསལ་བའི་འོད་སྟོང་ཅན། ། སྡེབས་ལེགས་ཚིག་
གི་རྟས་དྲངས་ཟབ་དོན་མཁའ་ལ་དབང་བསྒྱུར་བ། ། ཁྱོད་གསུང་གཟུགས་བརྙན་བསྟན་པའི་ཉི་
མ་གསར་པ་ཉིད་དུ་ཁུམ། །དེ་ལྟར་ན་བདག་ཅག་གི་ལྷ་དང་བཅས་པའི་འགྲོ་བ་མཐའ་དག་གི་
འདྲེན་མཆོག་དམ་པ་ཤར་ཆེན་ཆོས་ཀྱི་རྒྱལ་པོ་འདིས་སྐུ་ཚེ་འཁོར་མར་དམ་པའི་ཆོས་ཀྱི་འཁོར་ལོ་
བསྐོར་བར་མཛད་པའི་སྟོབས་ཀྱིས་ཞལ་གྱི་བདུད་རྩི་གསོལ་ཞིང་ཞབས་པད་སྤྱི་བོར་བཟུང་སྟེ་
དད་པ་དང་གུས་པས་གསོལ་བ་འདེབས་པའི་སྒོ་ནས་བླ་མ་དམ་པར་འཛིན་པའི་སློབ་མ་མཁས་
བཙུན་བཟང་པོའི་ཡོན་ཏན་མངའ་བའི་བསྟན་འཛིན་གྱི་སྐྱེས་བུ་བགྲངས་པ་ལས་འདས་པ་བྱོན་པ་
ལས་རགས་རིམ་ཙམ་སྨོས་ན། གངས་རིའི་ཁྲོད་འདིར་ཐུབ་དབང་གཉིས་པ་དཔལ་ལྡན་ས་སྐྱ་
པའི་བདུང་བརྒྱུད་རིན་པོ་ཆེ་བདག་ཆེན་འཇམ་པའི་དབྱངས་མཐུ་སྟོབས་དབང་ཕྱུག་གྲགས་པ་
རྒྱལ་ མཚན་ དཔལ་ བཟང་ པོ་ དང་། འཇམ་ པའི་ དབྱངས་ རབ་ ནས་ རབ་ཏུ་ བྱོན་ པའི་ གདུང་
རིགས་བདག་ཆེན་གདུང་ རྒྱུད་ རིན་པོ་ཆེ་སྐུའི་ གཅུང་ཀུན་དགའ་དཔལ་བཟང་པོ་དང་། སྐུའི་

དབོན་པོ་རིན་པོ་ཆེ་སྐྱེ་དགུའི་ཙུག་རྒྱན་བདག་ཆེན་ཤར་པ་ཆེན་པོ་ཆོས་རྗེ་ཤེས་རབ་འབྱུང་གནས་
ཀུན་དགའ་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ་དང་། མདོ་རྒྱུད་རིག་གནས་རྒྱ་
མཚོའི་ཕ་རོལ་ཏུ་སོན་ཅིང་མཁས་པའི་བགྱི་བ་གསུམ་གྱིས་བསྟན་པ་གསལ་བར་མཛད་པ་དཔལ་
ཨེ་ཝཾ་ཆོས་ལྡན་གྱི་མཁན་ཆེན་རྡོ་རྗེ་འཆང་ཆེན་པོ་དཔལ་ལྡན་དོན་གྲུབ་པ་དང་། པཎ་ཆེན་ནམ་
མཁའ་དཔལ་བཟང་པོའི་སྐུའི་དབོན་རིན་པོ་ཆེའི་བྲང་ཏི་མཁས་པའི་རིགས་སུ་འཁྲུངས་པ་ཨེ་ཝཾ་
ཆོས་ལྡན་གྱི་མཁན་ཆེན་རྒྱུད་གསུམ་སྨྲ་བའི་དབང་པོ་རྡོ་རྗེ་འཛིན་པ་ནམ་མཁའ་སངས་རྒྱས་པ་
དང་། མཐའ་ཡས་པའི་ཤེས་བྱ་ལ་རྣམ་པར་དཔྱོད་པའི་བློ་གྲོས་རྒྱས་པ་སྙིགས་དུས་ཐམས་ཅད་
མཁྱེན་པ་མཁས་པའི་གཙུག་རྒྱན་འབུམ་རབ་འབྱམས་པ་ཆེན་པོ་འཇམ་དབྱངས་རྒྱལ་བ་བློ་གྲོས་
པ་དང་། དབང་ལུང་མན་ངག་དུ་མ་འཆད་པ་ལ་བློ་གྲོས་ཤིན་ཏུ་ཡངས་པ་ཆོས་རྗེ་ནམ་མཁའ་
དཔལ་ལྡན་པ་དང༌། གངས་ཅན་རྒྱ་མཚོའི་དོན་ལ་འཇུག་པའི་རྣམ་དཔྱོད་ཀྱི་སྤོབས་པ་དགེ་བ་
རིག་པ་འཛིན་པའི་དབང་པོ་ཆོས་ཀྱི་རྗེ་བཀྲ་ཤིས་རྒྱ་མཚོ་པ་སྟེ། ཨེ་ཝཾ་གྱི་ཟུར་ཆོས་པ་རྣམས་
དང༌། རྗེ་དྲུང་མཁྱེན་བརྩེའི་དབང་ཕྱུག་གི་དབོན་རིན་པོ་ཆེ་སྙན་བརྒྱུད་རྒྱ་མཚོའི་མངའ་བདག་
གནས་གསར་ཆོས་རྗེ་དབང་ཕྱུག་རབ་བརྟན་པ་དང་། འཁོར་ལོ་སྡོམ་པའི་རྣལ་འབྱོར་གྱི་དབང་
ཕྱུག་མུས་ཆེན་བསོད་ནམས་ལྷུན་གྲུབ་པ་དང་། ཐུབ་བསྟན་ཡངས་པ་ཅན་གྱི་མཁན་ཆེན་ཀུན་
སྤངས་པ་མང་དུ་ཐོས་པ་ཆེ་ཞིང་བཙུན་དུ་མའི་བླ་ན་མཐོ་བ་ངག་དབང་ཆོས་ཀྱི་གྲགས་པ་དང་།
བྱང་ངམ་རིང་དགའ་ལྡན་བྱམས་པའི་གླིང་གི་མཁན་ཆེན་འདུས་པ་རྒྱ་མཚོའི་གཙུག་རྒྱན་རྒྱང་
འབུམ་མོ་ཆེ་བ་མང་ཐོས་ཚུལ་ཁྲིམས་རྒྱལ་པོ་དང་། ཐུབ་བསྟན་རྣམ་རྒྱལ་གྱི་མཁན་ཆེན་རྣམ་
དག་རིགས་པའི་དབང་ཕྱུག་མཁས་པའི་གྲགས་དཀར་གསལ་བའི་སྡེ་སྣོད་འཛིན་པ་ཆེན་པོ་བཟོད་
པ་རྒྱ་མཚོ་མཚན་གཞན་ཆུ་འདུས་དཀར་པོར་གྲགས་པ་དང་། མཐའ་ཡས་པའི་གསུང་རབ་ལ་
འཆད་རྩོད་རྩོམ་པའི་སྤོབས་པ་དགེ་བ་ཐུབ་བསྟན་རྣམ་རྒྱལ་གྱི་མཁན་ཆེན་མཁས་པ་དབང་ཕྱུག་
སྡེ་སྣོད་འཛིན་པ་ཆོས་རྣམ་རྒྱལ་ དང་། ཐུབ་བསྟན་ གསེར་མདོག་ཅན་ གྱི་མཁན་ཆེན་ གཞུང་
ལུགས་རབ་འབྱམས་སྨྲ་བ་འཇམ་མགོན་ལྷུན་གྲུབ་པ་དང་། འབྲས་ཡུལ་རྫོང་དཀར་གྱི་མཁན་
ཆེན་ལུང་དང་རིགས་པའི་དབང་ཕྱུག་ཤེས་རབ་རྒྱལ་མཚན་གཞན་ཤཱ་རིའི་བུར་གྲགས་པ་དང་།
དེའི་གདན་ས་པ་རབ་འབྱམས་ཆོས་དཔལ་འབྱོར་ལྷུན་གྲུབ་པ་དང༌། སྐྱེད་ཚལ་འོག་གི་མཁན་
ཆེན་རིག་གནས་མཁྱེན་པ་ངག་གྲུབ་ཐོབ་པ་དང་། ལྡུམ་བུ་གྲྭ་ཚང་གི་སློབ་དཔོན་པ་ཆོས་རྗེ་རིན་
1
97

པོ་ཆེ་དགེ་འདུན་རྒྱལ་མཚན་པ་དང་། དགས་པོ་གྲྭ་ཚང་གི་སློབ་དཔོན་གནམ་ལྕགས་རིགས་
པའི་འཁོར་ལོ་བསྐོར་བ་པོ་སངས་རྒྱས་བཀྲ་ཤིས་མཚན་གཞན་བྱེ་སྦེ་སྐམ་པོ་གྲགས་པ་དང་།
འབྲོམ་གྱི་སློབ་མ་སྐུ་མཆེད་གསུམ་གྱི་ཡ་གྱལ་སྤྱན་སྔ་རིན་པོ་ཆེ་ཚུལ་ཁྲིམས་འབར་ལ་སོགས་པའི་
རྒྱལ་ཚབ་ལོ་བ་སྤྱན་སྔ་རིན་པོ་ཆེ་འགྲོ་བའི་མགོན་པོ་ངག་དབང་ཀུན་དགའ་དོན་གྲུབ་པ་དང་།
ཤང་རྒྱ་ཚོའི་བླ་ཆེན་སྤྲུལ་སྐུ་རིན་པོ་ཆེ་འགྲོ་བའི་འདྲེན་པ་དཀོན་མཆོག་རྒྱ་མཚོ་དང་། ཆོས་རྒྱལ་
མེས་དབོན་རྣམས་ཀྱི་གདུང་རིགས་གུ་གེའི་ལྷ་བཙུན་ཆོས་རྗེ་པ་དང་། ཤེའུ་རིའི་ཆོས་རྗེ་དང་
བཞི་སྟེ་ཆོས་རྗེ་སོགས་མངའ་རིས་ཀྱི་ཡུལ་ལྗོངས་ན་འགྲོ་དོན་མཛད་པ་དུ་མ་དང་། ཁ་ཆེ་པཎ་
ཆེན་གྱི་གདན་ས་པ་ཇོ་གདན་མཁན་ཆེན་རིན་པོ་ཆེ་དང་། ཀར་འབྲུག་ཟུང་དུ་འཇུག་པའི་སྒྲུབ་
བརྒྱུད་བསྟན་པའི་མངའ་བདག་ཟབ་མོ་བྲག་གི་བླ་མ་ཀ་བཞི་པ་ཀ་མ་ཚུལ་ཁྲིམས་འགྱུར་མེད་
དང༌། གསང་སྔགས་རྙིང་མའི་བསྟན་འཛིན་སྡོམ་བཙུན་དམ་པ་ཆོས་རྗེ་འོད་གསལ་མཆོག་དང༌།
དཔལ་མགོན་ཞལ་བཞི་པའི་བསྙེན་པ་བྱེད་པ་དུ་མས་མཚན་མ་བརྙེས་ཤིང་མན་ངག་དུ་མའི་
མཛོད་འཛིན་པ་ཆོས་སྐུ་རྡོ་རྗེ་བ་དང་། ཐུབ་བསྟན་ཡངས་པ་ཅན་གྱི་གདན་ ས་པ་རོང་སྟོན་
སངས་རྒྱས་རིན་ཆེན་པ་དང་། གྲྭ་ཚང་ཆེན་པོའི་གདན་ས་པ་སྒམ་པོ་སྤྲུལ་སྐུ་དང་། ཆོས་རྗེ་རི་
བོ་དགེ་ལྡན་པའི་གྲུབ་མཐའ་ལ་མཁས་པའི་རྣལ་འབྱོར་ཅན་ཇོ་གདན་མཁན་ཆེན་འགོས་དབོན་
དགེ་འདུན་བཟང་པོ་དང་། ཀོང་ཡུལ་དུ་ཤོ་ཀ་ཆོས་སྡེའི་མཁན་ཆེན་རབ་འབྱམས་པ་ཆོས་རྗེ་
བསོད་ནམས་ལྷ་དབང་དང་། མདོ་ཁམས་ཕྱོགས་སུ་སྐྱོ་མདའ་གླིང་སྨད་སློབ་དཔོན་བྱང་ཆུབ་
སེམས་དཔའ་ཆེན་པོ་བཀའ་བཅུ་མཚོ་སྐྱེས་རྡོ་རྗེ་པ་དང་། ཁང་སར་གདན་ས་པ་རྡོ་རྗེ་འཛིན་པ་
དཔལ་ལྡན་ཕྲིན་ལས་པ་དང་། བཀའ་བཞི་རྟག་འཛོམ་སློབ་དཔོན་སྡེ་སྣོད་འཛིན་པ་དཔལ་ལྡན་
བློ་གྲོས་པ་དང༌། ས་སྐྱ་པའི་བསྟན་པ་ལ་ལུགས་གཉིས་ཀྱི་མངའ་ཐང་ཆེ་བ་གསེར་མདོག་ཆོས་
རྗེ་ ཁུ་དབོན་དུ་མ་ དང་། ཀུན་མཁྱེན་ གོ་བོ་ རབ་ འབྱམས་ པའི་ དབོན་ རིགས་ ཆོས་ རྗེ་ བསོད་
ནམས་ ཤེས་ རབ་ པ་ དང༌། གཞན་ ཡང་ ཆོས་ གླིང་ དྲུང་ པ། ཡའུ་ དྲུང་ པ། གླིང་ དྲུང་ པ།
ལྕགས་ ར་ དྲུང་ པ། ཨ་ གྲོ་དྲུང་ པ། ཝ་ ར་ སྐྱ་དྲུང་ པ་ སོགས་ ཀྱི་ སྐུ་མཆེད་རྣམས་དང་། ཀམ་
པ་དྲུང་པ་སྐུ་མཆེད་ཁུ་དབོན་དུ་མ་དང་ཁྱད་པར་དམ་པའི་ཆོས་ཤེས་ནས་ཉམས་སུ་ལེན་པ་ཀུན་
སྤངས་དཀོན་མཆོག་བཀྲ་ཤིས་ པ་དང༌། སྒར་ རྗེ་ དབོན་པོ། གོ་ན་ཆོས་ རྗེ། སུ་རུ་དབོན་པོ།
གྲྭའུ་བླ་མ་སོགས་སྐུ་མཆེད་ཁུ་དབོན་དུ་མ་དང་། དགྲ་བླ་རབ་འབྱམས་པ་བསོད་ནམས་ཡེ་

ཤེས། ཀམ་ཕུ་རབ་འབྱམས་པ་དཀོན་མཆོག་བཀྲ་ཤིས་སོགས་གྲྭ་ཚང་གི་སློབ་དཔོན་དུ་མ་དང་།
ངོར་ཐུབ་བསྟན་ས་སྐྱ་རྩེ་གདོང་གསང་ཕུ་སོགས་གྲྭས་སོ་སོའི་འབུལ་སྡུད་མཛད་པ་དུ་མ་སོགས།
མདོར་ན་དབུས་གཙང་ཁམས་གསུམ་མངའ་རིས་དང་བཅས་པ་ན་རྗེ་འདིའི་སློབ་མར་གྱུར་པའི་
བསྟན་འཛིན་གྱི་སྐྱེས་བུ་གྲངས་མེད་པ་བཞུགས་ནའང་དེ་ལྟར་ཕྱོགས་ཙམ་མཚོན་པའི་སྒོ་ནས་
སྨོས་པའི་དགེ་བའི་བཤེས་གཉེན་དེ་དག་དང་འདིར་མཚན་འདྲིར་མ་ལངས་པ་དུ་མ་དག་གི་སྐུ་
དངོས་དང་སློབ་མ་དང་ཡང་སློབ་དང་། ཉིང་སློབ་དང་བཅས་པའི་བསྟན་པ་ལ་བྱ་བ་མཛད་པ་
དང་མཛད་བཞིན་པ་དང་མཛད་པར་འགྱུར་བའི་སྒོ་ནས་མཛད་པ་ཕྲིན་ལས་ཀྱི་འཁོར་ལོ་རྒྱུན་མི་
འཆད་པ་འབད་མེད་ལྷུན་གྲུབ་ཀྱི་ཚུལ་དུ་འབྱུང་བ་ཡིན་ནོ།། བསྟན་པ་སྟོབས་ཀྱིས་འཛིན་པའི་སྡེ་
དཔོན་ཡང༌། རྭ་ལོ་ཙཱ་བའི་གདུང་བརྒྱུད་ཤངས་རྒྱ་ཚོའི་ སྡེ་པ་ཀརྨ་མགོན་པོ་ཡབ་སྲས་དང༌།
ཆུ་འདུས་སྡེ་པ་དཔལ་ལྡན་རྩེ་བ་ཡབ་སྲས་དང་། ཉུག་རྒྱལ་ཁང་གི་སྡེ་པ་ཡབ་སྲས་དང་། བྱེ་
སྦེ་ནང་པ་ཡབ་སྲས་སོགས་དང་། ཁམས་སུ་བེ་རེ་རྒྱལ་པོ་ཨ་འཕེན་རྒྱལ་ཡབ་སྲས་སོགས་ཀྱིས་
བཀུར་སྟི་དང་རིམ་གྲོས་མཆོད་ཅིང་ཞབས་པད་སྤྱི་བོའི་རྒྱན་དུ་བཟུང་སྟེ་ཆོས་ཀྱི་བདུད་རྩི་གསོལ་
བར་མཛད་པ་ཡིན་ནོ། །རིགས་གསུམ་ཆོས་འཁོར་བསྐོར་པས་རིགས་ཅན་གསུམ་གྱི་འདུས་པ་
བཞིན། །དབང་ བཞིའི་ ཆར་ རྒྱུན་ ཕབ་ པས་ རྒྱུད་སྡེ་བཞི་ འཛིན་མཁས་མང་གི །རིགས་ ལྔའི་
ཁྱད་བདག་ཁྱོད་ཉིད་འཁོར་བ་རྒྱུད་ལྔའི་འདྲེན་པ་ཞེས།། དུས་དྲུག་སྒྲ་དབྱངས་གསར་པས་འགྲོ་
བ་དྲུག་གི་སྐབས་སུ་བསྔགས། །ཆོས་ཀྱི་རྒྱལ་པོར་དཔལ་ལྡན་ས་སྐྱ་པ་ཞེས་གྲགས་འབར་དང་།
།ཐུབ་པའི་བསྟན་ ལས་ དངོས་དང་ ངོ་བོ་བྱེད་ལས་མཚུངས་པའི་ཤར་ཆེན་ཆོས་ཀྱི་རྗེ། གཞན་
ཡང་མཁས་ཤིང་བཙུན་ལ་བཟང་ དང་གྲུབ་པའི་མགོན་པོ་གང་བསྔགས་ཕལ་ཆེ་བས། །ཁྱོད་
ཞབས་པདྨོ་གཙུག་ཏོར་རྩེར་འདེགས་གྱ་གྱུས་མ་ཡིན་དད་དང་གུས་པས་སོ། ། ལྷ་དང་དགེ་སྦྱོང་
གྲུབ་པའི་ རིག་འཛིན་མི་དང་མི་མིན་འབྱུང་པོའི་ཚོགས། །མཆེད་གྲོགས་འོས་དང་མི་སྲུན་མི་
རུང་སེམས་ལྡན་དྲེགས་རྨོངས་ང་རོ་ཅན། ། གངས་ཅན་འདི་ན་གྲགས་པ་གསལ་ལྡན་དམ་པར་
ཁྱོད་ཀྱི་སློབ་མར་གྱིས། །ཐོར་ཅོག་མདུད་པ་ཅིག་ཅར་གྲོལ་བས་ཞབས་བརྟན་ཁྲི་འཕང་གྱེན་དུ་
བཏེག །མགོན་ པོ་ གང་ གི་ སྙན་ པའི་ གླུ། ། དར་ དིར་ རྣ་ བའི་ རྒྱན་ སྩལ་ བ། །དཔྱོད་ལྡན་
བུང་བའི་ན་ཆུག་ གིས། །ས་ཆེན་པདྨའི་ཚལ་འདི་ཁྱབ། །ཡིད་བཞིན་ནོར་བུས་དགོས་འདོན་
གང་ བྱིན་ པའི། །རྟོགས་པས་བཅོས་ པ་ མེད་ བཞིན་ ཕྲིན་ལས་ཀྱང་། །ཕྱོགས་ འཆད་ རི་ བློས་

བསྒྱུར་དུ་མི་བཏུབ་པའི། །ལྷུན་གྲུབ་རྒྱུན་མི་འཆད་པའི་རྒྱལ་ཐབས་མཛད། །དེ་ལྟར་ཆོས་ཀྱི་
རྒྱལ་པོ་འཇམ་པའི་དབྱངས་མིའི་ཚུལ་བཟུང་བ་འདིས་བསྟན་པ་དང་སེམས་ཅན་གྱི་དོན་རླབས་པོ་
ཆེ་དེ་དག་མཛད་ནས། ཤིང་ཕོ་སྟག་གི་ལོ་དགོན་པ་རྣམ་སྲས་ཀྱི་རྒྱབ་རི་ན་བླ་ཤིང་སྐམ་པ་དང་།
ཨེ་ཝཾ་བླ་བྲང་པའི་ཐུགས་དམ་གཏོར་མ་ལ་སྐྱ་རིང་པོ་སྐྱེས་ཤིང་ཀླུ་སྤྲིངས་སུ་དམག་ཟོར་རྒྱལ་མོའི་
རྟེན་གཏོར་ཞིག་པ་ལ་སོགས་པའི་བཀྲ་མི་ལེགས་པ་དག་བྱུང་འདུག་པ་དང་། ཕྱོགས་ཀྱི་མོ་ཕྲུ་
མཁན་མཁས་པ་དག་གིས་ ཀྱང་། ས་དཀར་པོའི་ ཡིག་འབྲུ་གཅིག་ཡལ་ཞེས་སོགས་ ཀྱི་ ལུང་
བསྟན་བྱུང་བ་དང་མཐུན་པར་ལོ་དེའི་མཇུག་ལ་རྗེ་འདི་སྐུ་ཁམས་བསྙེལ། སྐུ་མཚམས་བཅད་
དེ་ ཐུག་ དམ་མཛད། སྐུ་རིམ་རྣམས་ རིམ་པར་བསྒྲུབ་སྐབས། ཤིང་མོ་ཡོས་བུའི་ ལོ་ གསར་
བའི་ཚེ། ཨེ་ཝཾ་གྱི་ལས་ཚ་དང་ཁང་ཚན་མི་སྣ་རྣམས་ཀྱིས། སྐུ་ཁམས་ཀྱི་ལྕོགས་པ་ཙམ་འོང་
བ་འདུག་ན་གསུང་ངག་གནང་བར་ཞུས་པས། བཀྲ་ངན་པའི་ལྟས་མང་པོ་བྱུང་བས་ད་ལོ་ངེད་
ཀྱིས་ལམ་འབྲས་བྱས་ན་ངེད་དང་ལམ་འབྲས་གཉིས་ཀ་མི་འོང་བ་ཡོང་། །དེ་ལས་རྩེ་གདོང་
ནས་ཞབས་དྲུང་རིན་པོ་ཆེ་སྤྱན་འདྲེན་ཞུས་ནས་གསུང་ངག་གི་གསོལ་བ་ཡར་འདེབས། ངེད་
རང་གིས་ཀྱང་བཀའ་ཆོས་འདྲ་ཞུ་དགོས་འདུག་པས་དེ་བཞནི་བྱས་ན་ལེགས་པ་འདྲ་གསུངས་པ་
དང་དུ་བླངས་ཏེ། ཧོར་ཟླ་གཉིས་པའི་ནང་ དུ་རྩེ་ གདོང་ནས་ དཔལ་ས་སྐྱ་པ་ཆེན་པོ་འཇམ་
དབྱངས་བསོད་ནམས་ལྷུན་གྲུབ་པ་སྤྱན་དྲངས་ཏེ་ཉེར་གཅིག་ལ་ཕེབས་ནས་ཚོགས་སུ་ལམ་
འབྲས་ དང་། རྗེ་ ཉིད་ ལའང་ དབང་ གནང་ སྟེ། སྐུ་ རིམ་ སྟོབས་ཆེ་ བ་ བསྒྲུབས། འཕྲོད་རྟེན་
ཕུལ་ཡང་སྐུ་ལྡང་སྐྱེད་མ་བྱུང་། ཉེར་བཞིའི་ཉིན་བརྟན་བཞུགས་ཕུལ་བས་དགོས་ཆེད་མེད།
ད་ལམ་འཚོ་བ་ཐག་ཆོད་གསུངས་པ་ལ་སོགས་པའི་བཀའ་བཀོད་གནང་། ཧོར་ཟླ་གསུམ་པའི་
ཚེས་ལྔ་ནུབ་ཤབ་ཤིབ་མང་ པོ་ གསུང་ གི་འདུག་ པ་ཉན་པས། དགེ་བ་འདི་ཡིས་སྐྱེ་བོ་ཀུན། །
།ཞེས་སོགས་ཀྱི་སྨོན་ལམ་མང་དུ་མཛད་འདུག ། ཚེས་བདུན་གྱི་ནུབ་སྐུ་དྲུང་ན་ཡོད་པ་རྣམས་ལ་
བཤགས་ པ་ ཐོན་ གསུངས། མགོན་ པོའི་ བཤགས་ པ་ ལེགས་ སམ་ ཞུས་ པས་ མིན། ལྟུང་
བཤགས་ ཐོན་ གསུངས། ཁོང་ རྣམས་ ཀྱིས་ ཀྱང་ དེ་ བཞིན་ མཛད། དེ་ དག་ གི་ སྐབས་ འགའ་
ཞིག་ཏུ་རྗེ་དཀོན་མཆོག་དཔལ་ལྡན་པ་ཕེབས་བྱུང་ཞེས་སོགས་ཀྱི་གསུང་འབྱོན་འདུག་ཟེར། དེ་
ནས་དགུང་ལོ་ལྔ་བཅུ་ང་བརྒྱད་དུ་ཕེབས་པ་ཤིང་མོ་ཡོས་ནག་པ་ཟླ་བའི་ཚེས་བརྒྱད་ཀྱི་སྔ་ཆ་ལ་བླ་
མའི་རྣལ་འབྱོར་དང་འདའ་ཁ་མའི་ཐུགས་དམ་མཉམ་པར་བཞག་སྟེ། གཟུགས་སྐུའི་བཀོད་པ་
100

རེ་ཞིག་བསྡུས་པའི་ཚུལ་བསྟན་ནས། ཆོས་ཀྱི་རྗེ་འཇིག་རྟེན་ཐམས་ཅད་ཀྱི་ཡོངས་སུ་འདྲེན་པ་
ཉིད་དང་པོར་གང་གིས་ཆོས་ཀྱི་དབྱིངས་འཕོ་འགྱུར་མེད་པའི་ངང་དུ་གཤེགས་པར་གྱུར་ཏོ།
།མཚན་དཔེས་རབ་བརྒྱན་སྐྱོན་མེད་རྡོ་ རྗེའི་སྐུ། ། ཟབ་གསལ་ སྒྲ་སྒྲོགས་གཞོལ་མེད་རྡོ་ རྗེའི་
གསུང་། །མི་རྟོག་བདེ་ཆེན་སྒྲིབ་མེད་རྡོ་རྗེའི་ཐུགས། ། ངེས་པའི་དོན་དུ་འཆི་མེད་རྡོ་རྗེ་འཆང་།
།རྟག་འཛིན་འགྲོ་ལ་འདུལ་བྱས་ངང་ཚུལ་དང་། ། གསལ་བར་སྟོན་ཕྱིར་ཞིང་གཞན་གཤེགས་
ཚུལ་ གྱི། །སྲིད་ཞིའི་མཐའ་ ལ་ མི་ གནས་ ཐབས་ ཚུལ་ ཆེ། །རང་ བཞིན་ དབྱིངས་ སུ་ མྱ་ ངན་
འདས་ཚུལ་སྟོན། །ཀྱི་ཧུད་ངུར་སྨྲིག་ན་བཟའི་དམར་འོད་དང་འགྲོགས་བསྟན་པ་ཉི་མ་གསར་
པ་འཕྲལ་དུ་ནུབ། གཞན་སེམས་འོད་དཀར་འཁྲིགས་པའི་སེམས་དཔའ་མཚན་མའི་མགོན་དེ་
དུས་ཀྱི་ནུབ་རིར་གཤེགས། །དབང་རྒྱུད་མན་ངག་ཆུ་འཛིན་དབྱིངས་སུ་འཐོར་བས་ཐེག་ཆེན་
བསྟན་པའི་ཀུན་གསལ་སྟོང་པར་གྱུར། །ཡོངས་རྫོགས་ཐུབ་བསྟན་མིང་གི་ལྷག་མའི་རྒྱལ་སྲིད་
འཛིན་པོ་འདི་ལ་སུ་ཡིས་ཇི་ལྟར་བྱ། ། ཞི་དུལ་མཛེས་སྐུ་བལྟ་བའི་མིག་དབང་འགྲིབ། །དལ་
འཇམ་གསུང་སྙན་ཉན་པའི་སྣང་བ་འགགས། ། མི་འཇིགས་སེང་གེའི་ཁྲི་དེ་སྟོང་པར་བཞག
། ཀྱེ་མ་འདི་འདྲའི་དུས་ཞིག་གང་ལས་བྱུང་། །ད་ནི་སྙིགས་མ་ལྔའི་མུན་པ་ལྷགས། །ཐུབ་པའི་
གསུང་ རབ་ དབང་ པོའི་ ངངས་ མ་ ཟུམ། །ཐར་ པའི་ ལམ་ མཁན་ མཆོག་ གི་ སྒྲོན་མེ་ མནལ།
། བདག་སོགས་དུས་མཐའི་འགྲོ་རྣམས་སྐལ་བ་དམན། །ཚེ་འདིར་དངོས་སུ་མཇལ་བའི་སྐབས་
མེད་ ཀྱང་། །རྨི་ ལམ་ ཙམ་ དུ་ སྐུ་ ཡི་ སྣང་ བརྙན་ དག ། བསྟན་ པ་ དབུགས་དབྱུང་ གཟིངས་
བསྟོད་བྱིན་རླབས་ཏེ། །མགོན་མེད་བདག་ གི་ རེ་བ་སྐོང་དུ་གསོལ། །ཤཱཀྱ་སེང་གེའི་གདུང་
འཚོབ་ མགོན་ པོ་ གང་ གི་ རྡོ་ རྗེའི་ སྐུ་ ཡིས་ སྣང་བརྙན་ཆགས་འཇིག་འདི་ ལྟ་ན། སྲིད་གསུམ་
མཐའ་དག་སྟོང་ཉིད་མེ་ལྕེ་གཅིག་ཏུ་འབར་ཞེས་དབེན་པའི་གསུང་ལ་སྙིང་པོ་ཅིས་མི་འཛིན།
།དེ་ལྟའི་ངང་ཚུལ་ཁོ་ནར་མ་ཟད་མྱ་ངན་འདས་དང་དེ་ལས་ཆེས་ལྷག་མཆིས་ནའང་སྒྱུ་མ་ཡི།
།འཁྲུལ་འཁོར་བཞིན་ལས་གཞན་དུ་མེད་གསུངས་ཆོས་དེ་འབའ་ཞིག་དེང་འདིར་ཁོ་བོའི་ཡིད་ཀྱི་
ངལ་བསོར་ གྱུར། ཀུན་རྫོབ་ཆོས་ ཀུན་སེམས་ཀྱི་སྣང་བ་ལ། །ཡོངས་སུ་བདེན་པར་གྲུབ་ པ་
ཅང་ མ་ མཆིས། །དེ་ སླད་ བླ་ མ་ གཤེགས་ པའི་གདུང་བ་ ཡང་། །རང་སེམས་འཁྲུལ་ པའི་སྣང་
བ་ཁོ་ནར་ཟད། །སེམས་ཉིད་སྣང་སྟོང་ཟུང་འཇུག་རང་གི་ཞལ། །མཐོང་ ཚེ་ སྙིང་ པོའི་ བླ་མ་
དང་ འཇལ་ ཞེས། །འདོམས་ པའི་ གསུང་ གི་ སྙིང་ ལ་ ཞེན་ པའི་ བློས། །རྣལ་ འབྱོར་ ཟབ་ མོ་
101

བསྒོམ་པ་ལྷུར་བྱའོ། །དེ་ནས་ཚེས་བཅུ་བཞིའི་ཉིན་ཐུགས་དམ་གྲོལ་བའི་རྟགས་བྱུང་ནས་སྐུ་
གདུང་རིན་པོ་ཆེ་ལ་ཆས་གཞུག་གི་ཆོ་ག་རྣམས་བདག་ཆེན་རིན་པོ་ཆེ་རྩེ་གདོང་པས་གནང་ནས།
སྐུ་གདུང་གི་དྲུང་དུ་མཆོད་པའི་བཀོད་པ་རྒྱ་ཆེན་པོ་དང་བཅས་ཏེ་རྡོ་རྗེ་འཛིན་པ་འགའ་ཞིག་གིས་
གསོལ་འདེབས་ནར་མར་མཛད། ས་ག་ཟླ་བའི་ཚེས་བརྒྱད་ཀྱི་ཐོ་རངས་སྐུའི་དབོན་རིན་པོ་ཆེ་
ཤེས་ རབ་འབྱུང་གནས་ པ་དང་། །ཆོས་རྗེ་ དཔལ་ལྡན་དོན་གྲུབ་པ་གཉིས་ ཀྱིས་སྐུ་གདུང་ལ་
ཞུགས་ འབུལ་ བྱས་ཏེ། དེ་ དག་ འཇའ་ཚོན་དང་མེ་ཏོག་ གི་ ཆར་ ལ་སོགས་ པ་བྱུང་བ་སྣང་།
ཁམས་གསུམ་ཆོས་ཀྱི་རྒྱལ་པོ་དཔལ་ས་སྐྱ་པ་འཇམ་པའི་དབྱངས་ཀུན་དགའ་བསོད་ནམས་ལྷུན་
གྲུབ་བཀྲ་ཤིས་ གྲགས་ པ་ རྒྱལ་ མཚན་དཔལ་བཟང་པོས་གཙོ་མཛད། དགེ་འདུན་ སྟོང་ ཕྲག་
ལྷག་པས་བླ་མེད་ཀྱི་དཀྱིལ་འཁོར་ལྔའི་རྡུལ་ཚོན་བཞེངས་ཏེ། བླང་ བྲང་མ་ནས་ཞག་བདུན་
དང་ཀླུ་ སྡིངས་ནས་ཞག་བདུན་ཞབས་ཏོག་མཛད་དེ་ སྒྲུབ་མཆོད་འཛུགས་པ་མཛད། མང་ ཇ་
གདན་ནོན་དཀར་ གྲོ་འབུལ་བ་ འགྱེད་སྟོབས་ཆེ་བ་མཛད། དཔལ་ལྡན་ ས་ སྐྱ། ཐུབ་བསྟན་
རྣམ་རྒྱལ། གསེར་མདོག་ཅན། འབྲས་ ཡུལ་ སྐྱེད་ ཚལ། ཐུབ་ བསྟན་ ཡངས་ པ་ ཅས་ སོགས་
སུའང་མང་འགྱེད་གནང་སྟེ་གསོལ་འདེབས་རྒྱ་ཆེ་བར་མཛད། མེ་འབྲུག་ལོར་གཟིམས་མལ་སྐུ་
འདྲ་བླ་བྲང་མ་ནས་བཞེངས། མེ་སྦྲུལ་ལོ་ནག་པ་ཟླ་བའི་ཚེས་བརྒྱད་ལ་རྒྱལ་ཕུར་འཛོམ་པའི་
ཉིན་ནས་བརྩམས་ཏེ་ཀླུ་སྡིངས་ནས་དངུལ་གདུང་ཆེ་བ་ བཞེངས་ཏེ་བཀའ་འགྱུར་ལྷ་ཁང་དུ་
བཞུགས། ས་ག་ཟླ་བའི་ཚེས་གཉིས་ནས་དུས་ཇ་ཐང་སྐུ་ཀླུ་སྡིངས་ནས་བཞེངས། ཟླ་བ་བྱུང་
ངོ་ཅོག་གི་ཚེས་བརྒྱད་ལ་མང་ཇ་དང་དགེ་འདུན་ཉི་ཤུ་སྐོར་གྱིས་བླ་མ་མཆོད་ཆོག་དང་། རྗེ་ཉིད་
ཀྱིས་བཙུགས་པའི་གཤེད་དམར་སྒྲུབ་མཆོད་དང་། སྡོམ་གསུམ་གཞུང་འདོན་དང་། ལོ་དུས་
ཀྱི་མཆོད་པ་ཚོགས་ཆེན་དུ་ཉི་མ་གསུམ་གྱི་བར་ཀུན་རིག་སྒྲུབ་མཆོད་ཆགས་མེད་དུ་ཀླུ་སྡིངས་ནས་
གདུང་བརྒྱུད་རིན་པོ་ཆེ་ཤེས་རབ་འབྱུང་གནས་པས་མཛད། སྐུ་གདུང་ལས་རིང་བསྲེལ་འགའ་
ཞིག་བྱོན་པ་ལས་གཅིག་གདུང་བརྒྱུད་ཀྱི་ཕྱག་ནས་གནང་བ་ཐུབ་བསྟན་རྣམ་རྒྱལ་གྱི་ཀུན་མཁྱེན་
བསོད་ནམས་སེང་གེའི་སྐུ་འདྲ་ཆེན་མོའི་ནང་དུ་བཞུགས། གདུང་རུས་ཕལ་ཆེ་བ་ལས་གདུང་ཚ་
བྱས་ཏེ་གསེར་གྱི་ན་བཟའ་གསོལ་ནས་སྐུ་འདྲ་དང་དངུལ་གདུང་ནང་དུ་བཞུགས་པ་དང་ཕྱོགས་
ཕྱོགས་སུ་དང་རྟེན་དུ་གནང་བར་མཛད་པ་ལས་གདུང་ཚ་འགའ་ཞིག་ལ་རིང་བསྲེལ་བྱོན་པ་ཡང་
སྣང་། ཕྱིས་མེ་མོ་ཡོས་ཀྱི་ལོ་སྐྱེ་དགུའི་གཙུག་རྒྱན་བདག་ཉིད་ཆེན་པོ་ཤེས་རབ་འབྱུང་གནས་
102

པས་ལོ་དུས་ཀྱི་དགོངས་རྫོགས་སྒྲུབ་མཆོད་ལྔའི་ཆོ་ག་ཚོགས་ཆེན་དུ་ཡུན་རིང་དུ་མཛད་ལ། ས་
ཕོ་འབྲུག་ལོ་སོགས་ཡུལ་ནས་ཞབས་དྲུང་ཀུན་དགའ་དཔལ་བཟང་པོས་བཞེངས་པའི་དངུལ་
གདུང་ཤིན་ཏུ་ཆེ་བ་ཨེ་ཝཾ་དུ་སླེབས་ཏེ་ས་མོ་སྦྲུལ་ལོར་བཀའ་འགྱུར་ལྷ་ཁང་དུ་གཟུངས་གཞུག་
དང་ བཅས་ བསྒྲིགས་ ཏེ་ བཞུགས་ སུ་ གསོལ། གཞན་ གདུལ་ གདུང་ ཆུང་ བ་ བཅུ་ ཙམ་ ཡང་
བཞུགས་སོ། །དེ་ལྟར་ཉིད་གྱི་ཞབས་པད་བརྟན་ཅིང་གསུང་གི་བདུད་རྩི་ནོས་པ་རྣམས་ཀྱིས་
ཟང་ཟིང་གིས་དགེ་རྩ་བསྒྲུབ་པ་དང་ཐོས་བསམ་སྒོམ་གསུམ་དང་འཆད་རྩོད་རྩོམ་གསུམ་གྱི་སྒོ་
༨ནས་ཐུགས་ཀྱི་དགོངས་པ་ཡོངས་སུ་རྫོགས་པར་མཛད། བསྟན་པ་དང་སེམས་ཅན་གྱི་དོན་གོང་
ནས་གོང་དུ་འཕེལ་བ་འབད་མེད་ལྷུན་གྱིས་གྲུབ་པ་ཡིན་ནོ། །གསུམ་ ཕྲག་གཉིས་ཀྱི་ཞག་ལ་
འོད་ གསལ་ མངོན་དུ་མཛད་ནས་ ཀྱང་། འཇིག་རྟེན་ གསུམ་ གྱི་ མཆོད་ པའི་རྟེན་དུ་ཅི་དགར་
བཞག་པའི་གདུང་། ཆལ་ཆིལ་མེ་ཏོག་མཛེས་པའི་དུད་སྤྲིན་འཇའ་ཚོན་མདངས་ཆགས་པའི།
།སྟོང་ཉིད་ཡེ་ཤེས་འབར་བའི་མེ་ཡིས་རིང་བསྲེལ་ཕུང་པོར་བསྒྱུར། ། ཁམས་གསུམ་འགྲོ་བའི་
མགོ་ལ་ཞབས་ཀྱི་ཅོད་པན་འཆིང་བ་ས་སྐྱའི་བླ་ཆེན་དང་། །ཉིད་ཀྱི་དྲིན་གྱི་ལེགས་བསྐྱངས་
སྟོང་ ཕྲག་ ལྷག་ པའི་ རྡོ་ རྗེ་ འཛིན་ པའི་ ཞབས་ འབྲིང་ བཅས། །དཀྱིལ་ འཁོར་ མཆོད་ དང་ རིམ་
གཉིས་སྒོམ་བཟླས་ཟབ་མོའི་ལམ་གྱི་རྣལ་འབྱོར་འགྲུབ་པ་ཡིས། ། གསོལ་བ་འདེབས་པའི་
བསྟོད་དབྱངས་རོལ་མོའི་དུས་དེར་སྲིད་རྩེ་འདར་བ་སྙམ། །ཀུན་བཟང་རྣམ་དཐར་མཐའ་དག་
སྐྱུགས་ པའི་ མཆོད་ པའི་ སྤྲིན། །ནམ་མཁའི་མཛོད་བཞིན་མི་ཟད་བཀོད་ པའི་རྒྱན་འཁོར་ལོ།
།གངས་རིའི་ལྗོངས་ ཀྱི་ངུར་སྒྲིག་ འཛིན་ པ་ གར་ གནས་ པའི། །ཡུལ་དེ་ཐོགས་མེད་ཡང་ ཡང་
འཕྲོས་འདྲའི་ ངོ་ མཚར་ བསྐྲུན། །གསེར་དངུལ་ལས་ བགྱིས་ཤེལ་ གཡུ་མུ་ཏིག་ ཕྲ་ ཚོམ་ཅན།
།རིང་བསྲེལ་རྣམ་བཞིས་བྱུར་བུར་བལྟམས་པའི་མཆོད་སྡོང་དང་། །འབུར་དུ་བྲིས་ ལ་ གསེར་
གྱིས་ སྤྱད་ པའི་ འདྲ་ འབག་ གིས། །མགོན་ པོའི་ གཟུགས་ སྐུ་ དབྱིངས་ སུ་ ཐིམ་ པའི་ གདུང་ བ་
བསམ། །སཱི་ ཏའི་ རྒྱུན་ལྟར་མི་ཉམས་མཐུ་གྲུབ་ཅིང་། ། ཉི་ ཟླའི་འོད་ལྟར་གསལ་འཚེར་སྣང་
བརྙན་ཅན། །ཕུལ་བྱུང་བསོད་ནམས་ཚོགས་ཆེན་ དང་འགྲོགས་པའི། ། ཕྲིན་ལས་ རྒྱ་མཚོའི་
གོས་ཅན་མཐར་འཕེལ་ལོ། །དེ་ལྟར་ན་བདག་གི་བླ་མ་དམ་པ་ཆོས་ཀྱི་རྗེ་རིན་པོ་ཆེའི་རྣམ་པར་
ཐར་པ་སྒྲོ་སྐུར་གྱི་དྲི་མས་དབེན་ཞིང་ཕོ་ཚོད་དང་ལེགས་ཆས་མ་བསླད་པ་ངེས་པར་བདེན་པའི་
གཏམ་གྱི་ཕྲེང་བ་ཇི་སྙེད་མཆིས་པའི་དངས་གསལ་ཤེལ་གྱི་ཕྲེང་བ་ཡང་ཡིན་པ་ངག་གི་བྱི་དོར་
103

བགྱིས་ཏེ་ཐེ་ཚོམ་བྲལ་བའི་མིག་ཕུག་ནས། སྙན་དངགས་དར་གྱི་སྐུད་པ་མཛེས་པའི་རྒྱན་ཁ་
དོག་སྣ་ཚོགས་པ་ཅིག་གིས་སྒྲིལ་པའི་སྲས་བུ་བརྒྱུས་པས་ངོ་མཚར་བའི་ཚོན་རིས་ཐམས་ཅད་བཀྲ་
བའི་ཡོན་ཏན་རིན་པོ་ཆེའི་ཕྲེང་བ་ལྷ་དང་བཅས་པའི་འཇིག་རྟེན་རིན་གྱིས་གཞལ་དུ་མེད་པའི་
རྒྱན་གྱི་མཆོག་ཏུ་གྱུར་པ་ཕྲིན་ལས་ཀྱི་རྒྱུན་མི་ཆད་པའི་ཁུགས་པ་འཁོར་མོར་འཁོར་བའི་ཚུལ་དུ་
བགྱིས་ཏེ། སྐུ་དངོས་དང་བརྒྱུད་པའི་སློབ་འབངས་མཁྱེན་རབ་ཀྱི་ལང་ཚོ་གསར་པ་རྣམས་ཀྱི་
མགུལ་པ་མཛེས་པའི་ཆེད་དུ་མཆོད་པར་འབུལ་བའི་བསམ་པ་ལེགས་པར་བསྒྲུབས་པ་འདི་ལས།
ད་དུང་མཁྱེན་རབ་དང་སྦྱངས་པའི་སྟོབས་ཆེ་ཞིང་ཕྲིན་ལས་ཀྱི་དབང་ཕྱུག་ཏུ་གྱུར་པ་དག་གིས་ངོ་
མཚར་བའི་གསུང་སྒྲོས་ཀྱི་བསྣན་ཁ་དང་བཅས་ཏེ་རྒྱ་ཆེར་བསྟན་པའི་བསྟན་བཅོས་ཇི་སྙེད་པ་
སླར་ཡང་སྤེལ་བའི་སྒོ་ནས་ཆོས་རྗེ་རིན་པོ་ཆེའི་ཕྲིན་ལས་དང་བསྟན་པ་རིན་པོ་ཆེའི་རྒྱུན་གོང་དུ་
འཕེལ་ཞིང་ རྒྱས་ པར་ མཛད་དུ་ གསོལ་ ཞེས་བདག་ཐལ་མོ་སྦྱར་ནས་ གསོལ་བ་འདེབས་ སོ།
།འདིར་སྨྲས་པ། བྱམས་བརྩེ་ལྡན་པ་གང་གི་རྣམ་ཐར་ཀུན། ། དགའ་བས་བརྗོད་ལས་བཀྲ་
ཤིས་ གང་ ཐོབ་ དེས། །སྙན་ གྲགས་ གསལ་ ལྡན་ བསྟན་ པའི་ རྒྱལ་ མཚན་ གྱི། །དཔལ་ གྱུར་
ཕྲིན་ ལས་ བཟང་ པོའི་ སྤྱན་ སྔར་འབུལ། །བྱམས་ པའི་ ཐུགས་ རྗེས་ ཀུན་ནས་ ཁྲོར་ སྟོན་ ཡང་།
།དགའ་བཞིའི་བཀྲ་ཤིས་རྩོལ་མཛད་མཁའ་འགྲོའི་ཚོགས། །རྣམ་ཐར་ གྲགས་པའི་རྒྱལ་རྔའི་
དགེ་མཚན་ལ། །དགེས་པའི་དཔལ་དང་དངོས་གྲུབ་བཟང་པོ་སྩོལ། ། ཐ་མལ་གང་གི་མཁྱེན་
རབ་ དབང་ ཕྱུག་ དེའི། །ཡོན་ ཏན་ ཕོངས་མེད་ བརྗོད་ སོས་ ཉེས་ མཆིས་ གང་། །བརྟན་ ཡོའི་
ཁྱབ་ བདག་ དམ་ པའི་ མགོན་ ཉིད་ དང་། །རྡོ་ རྗེ་ ཆོས་ སྐྱོང་ རྣམས་ ཀྱིས་ བཟོད་ པར་ དགོངས།
།སྭསྟི་པྲ་ཛ་ བྷུ བྱམས་པའི་དམིས་ཡུལ་ ཀུན་ གྱི་སྐྱབས་མགོན་དགའ་བཞིའི་བཀྲ་ཤིས་ཉེར་
སྩོལ་ མཁན། །སྙན་པའི་གྲགས་པས་རྒྱལ་བའི་ཞིང་བཀང་མཚན་ གྱི་གདུགས་དཀར་སྲིད་ན་
མཐོ། །བསོད་ནམས་རྒྱ་མཚོའི་དཔལ་ གྱི་ནར་བུ་མེ་ཤལ་འོད་བཟང་འབྱིན་པ་པོ། །ཤར་ཆེན་
ཆོས་ཀྱི་འཁོར་ལོས་སྒྱུར་བའི་བདག་ཉིད་ཆེན་པོར་ཕྱག་བགྱིའོ། ། འགྲོ་བའི་མ་འདྲིས་མཛའ་
བཤེས་ གཉེས་ གཤིན་ བྱམས་ པའི་ གསུང་གི་དབང་ཕྱུག་ ཉིད། །ཀུན་ལ་སྙོམས་པའི་དབུགས་
འབྱིན་དགའ་སྟོན་སྩོལ་མཁས་ཁྱོད་འདྲ་འགའ་མ་བྱོན། །རྨད་དུ་བྱུང་བའི་བཀྲ་ཤིས་མཐུ་ཡིས་
གྲགས་པ་འཛིན་མའི་ཁྱོན་འདི་ན། །ཆོས་ སཀྱི་རྒྱལ་མཚན་བསྒྲེངས་པའི་དཔལ་ཐོབ་འདྲེན་པ་
བཟང་པོ་ཁྱོད་ཁོ་ན། །ཡིད་ཅན་མཐའ་དག་བྱམས་བརྩེ་སྙོམས་པའི་ཁོང་དུ་བསྡུས་ནས་ཀུན་ལ་ཅ་ག
104

ཆོས་ཀྱི་དགའ་སྟོན་སོ་སོར་འགྱེད། །སྣ་ཚོགས་གཟུགས་བཀྲ་གདན་གསུམ་ལྷ་ཡི་ཤེས་པས་ས
རབ་བརྒྱན་ངུར་སྨྲིག་གོས་ཀྱི་སྙན་པ་ཕྱོགས་བརྒྱར་སྤེལ། །མཛད་པ་མཐའ་ཡས་ཁྱོད་འདྲ་རལ་
བ་གཉིས་པ་མི་བསྔགས་སུམ་མཆིས་ མཚན་ལྡན་བླ་མ་ལ། །ཡིད་གཉིས་སྤངས་ཏེ་གུས་པའི་
དཔལ་འཛིན་དེ་དག་སྐལ་བ་བཟང་པོའི་མཆོག་ལ་སྤྱོད་དོ་དགའ་མགུར་གྱིས། །བརྟན་པ་དམ་
པའི་ས་འཛིན་ངོས་ལས་མ་བརྒལ་དད་པའི་ལྷུན་པོ་ལ། །ཡོན་ཏན་རྒྱ་མཚོའི་ཁྱུད་མོས་ཡང་ཡང་
བསྐོར་བའི་རི་ཡི་མཐའ་ན་ཡང་། ། བྱིན་རླབས་གསེར་གྱི་རི་བོ་འཁོར་མོར་འཁྱིལ་བ་རྟེན་ཅིང་
འབྲེལ་འབྱུང་ལས་གཞན་པའི། །གདུལ་བྱ་གླིང་བཞིའི་དབུས་ན་མངོན་པར་འགྱིངས་པའི་ཕྲིན་
ལས་ཅན། །སུ་ཞིག་ཡེ་ནས་ཤེས་བྱ་ཀུན་མཁྱེན་ཤར་ཆེན་མགོན་པོའི་ཡོན་ཏན་བརྗོད་པའི་སྙན་
དངགས་གླུ་ཡི་སྒྲ་དབྱངས་འདི། །དབང་གི་ཡེ་ཤེས་སྦྲང་རྩིས་མྱོས་པའི་བློ་ཆེན་བུང་བ་མང་པོའི་
དར་དིང་གླུ་དབྱངས་འཕེལ་ཕྱིར་དུ། ། ཡེ་ནས་ལྷུན་གྲུབ་ཤེས་རབ་རྒྱ་ཆེན་ངག་གིས་དྲངས་པའི་
གླུ་དབྱངས་བསྟོད་དབྱངས་འདི་ཕུལ་ལས། །ཡེ་ཤེས་ལྔ་ལྡན་བྱང་ཆུབ་ཆེན་པོའི་རྒྱལ་སྲིད་ཐོབ་
ནས་ཆོས་ཀྱི་གླུ་དབྱངས་སྲིད་མཐར་སྒྲོགས་པར་ཤོག ། ཕྱོགས་རེའི་རྣམ་དཔྱོད་མིག་ལ་དཔལ་
བསྐྱེད་གཟུགས་ཀྱི་རི་མོ་གྲངས་མང་ཡང་། །ཟབ་དོན་ཉན་འདོད་ཤེས་ལྡན་འགའ་ལ་གཏམ་གྱི་
མཚར་བ་སྦྱིན་མི་ནུས། །མཐའ་དག་རིག་གནས་རང་འདོད་ཀྱིས་གསལ་སྨྲ་བའི་ལྷ་དབང་ཇི་
བཞིན་དུ། །ངོ་མཚར་ གྱུར་ པ་ ཐམས་ ཅད་ མཁྱེན་ པའི་ ཐུགས་ ཀྱི་ སྲས་ དེ་འདི་ ཡི་ བྱེད་ པ་པོ།
། ཉི་ཚེའི་ཡོན་ཏན་རླན་བྲལ་མེ་ཏོག་བརྗོད་པའི་བསྟར་ལ་བརྒྱུད་ཚེ་རྙིང་གྱུར་ནའང་། །ཡུད་ཙམ་
གསལ་བའི་མདངས་ཀྱིས་རབ་དྲེགས་ཇི་སྙེད་མཆིས་དག་བྱིས་པ་མགུ་བྱེད་དེ། །དགེ་ལེགས་རྒྱ་
མཚོའི་སྐྱེ་གནས་ལས་འཐོན་ཉིན་མོར་བྱེད་པ་ཚིག་ སྙན་རྟས་དྲངས་པ། །འོད་སྟོང་ཤར་འདི་
སྔོན་གྱི་རྒྱལ་པོ་ཤར་པ་མིང་དོན་རྗེས་ཞུགས་སོ། །འདི་ཉིད་དང་པོར་བསྐུལ་བའི་ངག་གི་དབང་
པོ་ཆོས་རྣམས་ཀུན་ལ་རོལ་བྱེད་ཅིང་། །བར་དུ་དང་བའི་དད་པ་བརྟན་ལྡན་དེ་དག་ཐར་པའི་ས་
བོན་བསྐྲུན་པ་དང༌། །ཐ་མར་ཡི་རངས་བྱེད་པོའི་སེམས་ཉིད་རྡོ་རྗེའི་སྐུ་རུ་ངེས་པར་གནས་གྱུར་
ཏེ། །མ་གྱུར་འགྲོ་བ་སྲིད་པའི་མཚོ་ལ་བྱིང་བ་ཀུན་གྱི་མགོན་དུ་འགྱུར་བར་ཤོག །རྗེ་བཙུན་
བྱམས་མགོན་ཞིང་གི་དམ་པའི་འདི་རུ་ཀུན་མཁྱེན་ཟོལ་གྱི་ཆོས་ཀྱི་དགའ་སྟོན་རབ་བཀྱེའི་བར།
།སྙན་དངགས་རྒྱན་གྱིས་བཀྲ་བའི་རྣམ་ཐར་ཤིས་བརྗོད་ཚིག་གི་དབྱུ་གུས་གྲགས་པའི་རྒྱལ་རྔ་
ཀུན། ལྷང་ངེར་སྒྲོགས་པའི་དཔལ་འབྱོར་སྒྲ་དབྱངས་སྲིད་དང་ཞི་བའི་དབྱིངས་སུ་ཁྱབ་པ་དག
105

།མཁྱེན་པའི་ བློ་བཟང་རྣ་བའི་བུ་གར་ སོན་ལས་ དད་ པའི་དབང་པོ་མཆོག་ཏུ་རྒྱས་གྱུར་ཅིག
།བདག་གི་མ་འདི་རྣམས་ལ་བྱམས་པའི་སྟོབས་ཀྱིས་དྲངས་པ་ཡིས། །མཁས་ཀུན་དགའ་བའི་
ཆོས་ ཀྱི་ བཀྲ་ཤིས་ཅི་དགར་ འབེབས་བཞིན་དུ། །བརྩེ་ བའི་ གྲགས་ པ་ རྒྱལ་ བའི་ རྗེས་འགྲོ་
མཚན་རྟོག་སྐྱོབ་བྱེད་ཅིང་། །དཔལ་ ལ་ ལོངས་ སྤྱོད་ སྐལ་ པ་ བཟང་ པོར་དུས་ ཀུན་ བྱིན་ གྱིས་
བརླབས། །དགུ་ ལྷག་ བཅུ་ ཕྲག་ གསུམ་ ལ་ བརྟན་ པར་ གནས་ པའི་ བཀའ་ འབངས་ དེས།
།ཡོན་ཏན་ཕུང་པོའི་རྡོ་ རཇེ་གསང་བ་འདི་བསྒྲགས་པའི། །ཕྲིན་ལས་མཆོག་གི་ རྗེས་སུ་སློབ་
པའི་དགེ་ལེགས་འཕེལ་གྱུར་ཅིག །དཔལ་ཆོས་ཀྱི་རྗེ་འཇིག་རྟེན་གསུམ་གྱི་ཡོངས་སུ་འདྲེས་པ་
ཤར་ཆེན་ཆོས་ཀྱི་རྒྱལ་པོའི་ཡོན་ཏན་རྒྱ་མཚོ་གསལ་བར་བྱེད་པའི་རྣམ་པར་ཐར་པ་ཡེ་ཤེས་ཆེན་
པོའི་གླུ་ཞེས་བྱ་བ་འདི་ནི་དཀྱིལ་འཁོར་རྒྱ་མཚོའི་ཁྱབ་བདག་དྲུག་པ་རྡོ་རྗེ་འཆང་ཆེན་པོ་དང་
དབྱེར་མ་མཆིས་པ་མཁྱེན་རབ་ཀྱི་དབང་ཕྱུག་བྱམས་པ་ཀུན་དགའ་བཀྲ་ཤིས་གྲགས་པ་རྒྱལ་
མཚན་དཔལ་བཟང་ པོ་དེ་ ཉིད་ དང་། འཛམ་གླིང་མཁས་པའི་དབང་པོ་ཤེས་བྱ་ཐམས་ཅད་
མཁྱེན་པའི་བཤེས་གཉེན་འབུམ་རབ་འབྱམས་ཆེན་པོ་འཇམ་པའི་དབྱངས་རྒྱལ་བ་བློ་གྲོས་པ་ལ་
སོགས་པ་ཡོངས་འཛིན་ཆོས་བཞིན་དུ་སྤྱོད་པ་དུ་མའི་ཞབས་རྡུལ་སྤྱི་བོས་བླངས་ཤིང་ཟབ་རྒྱས་
དམ་པའི་ཆོས་ཀྱི་བཀའ་དྲིན་ཚད་མེད་པའི་རྗེས་སུ་བཟུང་བ་ཤར་མདོ་ཁམས་གི་ཡུལ་དུ་སྐྱེས་ཤིང་
རིག་གནས་མཐའ་དག་གི་གནས་ལུགས་བློ་གྲོས་ཀྱི་འཇུག་པ་ཅུང་ཟད་ཤར་བ་ཤཱཀྱའི་བཙུན་པ་
ངག་དབང་བརྟན་པའི་རྡོ་རྗེ་བློ་གྲོས་རྣམ་པར་གསལ་བའི་སྡེས། རང་ལོ་སུམ་ཅུ་སོ་དགུ་ལོན་པ་
རྔ་ཆེན་གྱི་ཧོ་ཟླ་དྲུག་པ་ཆུ་སྟོད་ཀྱི་ཟླ་བ་ལ་དཔལ་ཐུབ་བསྟན་རྣམ་པར་རྒྱལ་བའི་ཆོས་གྲྭ་ཆེན་པོ་
མཁས་པ་དུ་མའི་ལུང་རིགས་ཀྱི་དབྱངས་སྒྲོགས་པའི་གནས་སུ་སྦྱར་བའོ།། །།མངྒ་ལཾ།། །།
106

༄༅། །ཆོས་ཀྱི་རྗེ་རིན་པོ་ཆེ་དཔལ་ལྡན་དོན་གྲུབ་ཀྱི་རྣམ་པར་ཐར་པ་
དད་པའི་གསལ་འདེབས་ཞེས་བྱ་བ།
107

108

རྒྱལ་ བ་ ཀུན་ གྱི་ མཁྱེན་བརྩེ་ནུས་ པའི་ དཔལ། །གཅིག་ཏུ་བསྡུས་འདྲའི་མཁས་བཙུན་བཟང་
གསུམ་ ལྡན། །བསྟན་དང་འགྲོ་བའི་དོན་ཆེན་ གང་ ཡིན་ པ། །ལེགས་པར་གྲུབ་མཛད་བླ་མ་
མཆོག་ལ་འདུད། །གང་གི་རྣམ་ཐར་མཐའ་དག་སུས་བརྗོད་སྤོབས། ། འོན་ཀྱང་རང་གཞན་
དད་ པ་ སྤེལ་བའི་ ཕྱིར། ། ཆ་ཤས་ ཙམ་ ཞིག་ འབད་ པས་བརྗོད་པ་ལ། ། གནང་བ་སྩལ་ཏེ་
བྱིན་གྱིས་བརླབ་ཏུ་གསོལ། །ཆོས་ཀྱི་རྗེ་བླ་མ་དམ་པ་དཔལ་ལྡན་དོན་གྲུབ་ཅེས་བྱ་བ་འདི་གང་
དུ་འཁྲུངས་པའི་ཡུལ་ནི། གཙང་གི་སྟོད་དཔལ་ལྡན་ས་སྐྱ་དང་ཉེ་བའི་གནས་ཆུ་འདུས་ཁ་རྔ་
ཞེས་བྱ་བར་རིགས་ནི་དཔལ་ལྡན་ས་སྐྱ་པའི་དབོན་ཆེན་འོད་ཟེར་སེང་གེའི་རྒྱུད་དུ་བྱུང་བའི་ཆུ་
འདུས་སྒྲོལ་སྨྱོན་དུ་གྲགས་པའི་ཟུར་སྲས་ནམ་མཁའ་གྲགས་ཞེས་བྱ་བའི་བརྒྱུད་པ་བསོད་ནམས་
ཤེས་རབ་ཅེས་བྱ་བ་ཡབ་ཡིན་ལ། ཡུམ་དཔལ་ལྡན་བུ་འདྲེན་ཞེས་བྱ་བའི་སྲས་སུ་ཆུ་མོ་ཕག་གི་
ལོ་ལ་སྐུ་འཁྲུངས་ཏེ། རྟོགས་ལྡན་ཞིག་གིས་མཚན་བསམ་གྲུབ་དར་པོ་ཞེས་གསོལ་ལོ། །དེ་
ནས་བསྐྱེད་བསྲིངས་ཏེ་བྱིས་པའི་དུས་སུ་ཡང་ཆོས་ཀྱི་བག་ཆགས་ཤིན་ཏུ་ཆེ་བར་ཡོད་ཅེས་གླེང་
ལ། དེ་ནས་ནར་སོན་པ་ན་ཀློག་ དང་ ཡི་གེ་ ཡང་བསླབས་ཏེ། མཁྱེན་རབ་ཆེ་བས་ དེ་ དག་
འབད་པ་ཆེར་མ་དགོས་པར་བྱང་བར་གྱུར་ཏོ། །དགུང་ལོ་བཅུ་བཞི་བཞེས་པ་ན་དཔལ་ཨེ་ཝཾ་
ཆོས་ ལྡན་ གྱི་ཆོས་གྲྭ་ཆེན་པོར་ཕེབས་ཏེ། རྒྱལ་བའི་ རིང་ ལུགས་ པ་ཆེན་པོ་ངོར་ཆེན་དཀོན་
མཆོག་དཔལ་ལྡན་པས་མཁན་པོ། ལྡོང་ག་སློབ་དཔོན་ཀུན་དགའ་མཆོག་ལྡན་པས་སློབ་དཔོན་
མཛད་ དེ་ རབ་ཏུ་བྱུང་ནས་མཚན་དཔལ་ལྡན་དོན་གྲུབ་ཅེས་ གསོལ་ལོ། །དེ་ནས་ ཨེ་ཝཾ་ གྱི་
ཚོགས་འདོན་ཆོས་སྤྱོད་ཀྱི་རིམ་པ་རྣམས་ཐུགས་ལ་བཟུང་ཞིང་མཁན་པོ་དེ་ཉིད་ཀྱི་དྲུང་དུ་གསུང་
ངག་རིན་པོ་ཆེ་ལམ་འབྲས་བུ་དང་བཅས་པའི་གདམས་ངག་གི་སྣང་གསུམ་གྱི་ཁྲིད་སེམས་བསྐྱེད་
རྒྱུ་ལམ་ གྱི་དབང་། རྒྱུད་གསུམ་གྱི་ཁྲིད། ལམ་ཟབ་བིར་བསྲུང་སོགས་ཡན་ལག་རྣམས་དང་
བཅས་པ་ཚར་དུ་མའི་བར་དུ་གསན་ཅིང་ལུང་ལ་སོགས་པ་མཐར་ཕྱིན་པར་གསན། ཀྱེ་རྡོར་
མན་ངག་ལུགས་དང་ཟུར་པའི་སྒྲུབ་མཆོད་རྣམས་ཐུགས་ལ་བཟུང་སྟེ་ ཆོས་གྲྭར་ཕེབས། རྡུལ་
ཚོན་ གྱི་ རི་མོ་ཡང་བསླབས་ཏེ་ལེགས་པར་ མཁྱེན་ནས་ བྲི་བར་མཛད། དགུང་ལོ་བཅོ་བརྒྱད་
བཞེས་ པ་ ནས། མུས་ ཆེན་ ནམ་ མཁའ་ དཔལ་ བཟང་ པའི་ ཆག་ ཕྱིར་ བཞུགས་ ཏེ། མཆོད་
གཡོག་མཛད་ཅིང་། སུAབདག་ཕྱག་རྫས་རྣམས་ཀྱི་དོ་དམ་སོགས་གང་ལ་གང་འོས་ཀྱི་ཞབས་ཐོག་མཛད།
རྗེ་འདི་ཐུགས་ཤིན་ཏུ་བརླིང་བ་དང་ཆོས་དང་མཐུན་པས་ཐམས་ཅད་ཀྱིས་མཐུན་སྣང་གྲུབ་པར་ས་4
109

གྱུར། རྗེ་ མུས་ ཆེན་ དེ་ ཉིད་ ཀྱི་དྲུང་དུ། སུམ་ རྟགས་ ལ་ སོགས་ པའི་བོད་ ཀྱི་བརྡ་ དག་ དང༌།
སྒྲའི་བསྟན་བཅོས་ ཀ་ལཱ་ པའི་ རི་མོ་དང་། སྡེབ་སྦྱོར་རིན་ཆེན་འབྱུང་གནས་དང་། སྙན་ངག་
མེ་ལོང་ལ་སོགས་པའི་ཐ་སྙད་ཀྱི་སྐོར་རྣམས་གསན་ཅིང་ཐུགས་སུ་ཆུད་ནས་གཞན་ལ་སྟོན་པའང་
མཛད། མདོ་སྡེ་རྒྱན་རྩ་འགྲེལ་དང་མདོ་རྒྱ་ཆེར་རོལ་པའི་སྟོན་པའི་རྣམ་ཐར་རྣམས་ཀྱང་གསན་
ཅིང་ཐུགས་སུ་ཆུད་པར་མཛད། དགུང་ལོ་བཅོ་བརྒྱད་པ་འབྲུག་ལོ་ནས་བརྩིས་ལོ་གསུམ་བར་
དུ་བྲང་ཏི་པ་ཆོས་རྗེ་ནམ་མཁའ་དཔལ་བཟང་པ་མཁན་ཐོག་ཏུ་ཕེབས་པའི་དྲུང་དུ། གསུང་ངག་
ལམ་འབྲས་ ལ་ སོགས་པའི་ཆོས་ཀྱི་བདུད་རྩི་བསམ་གྱིས་མི་ཁྱབ་པ་གསན། དགུང་ལོ་ཉེར་
གཉིས་པ་ལ་མུས་ཆེན་དེ་ཉིད་ཡར་རྒྱབ་སྡེ་ པས་ སྤྱན་དྲངས་ཏེ། ནམ་མཁའ་མཛོད་ཀྱི་ཞལ་
བདག་མཛད་ པའི་ ཆག་ ཕྱིར་ ཕེབས་ཏེ་ལོ་ གཅིག་བཞུགས་ པའི་ དུས། རྗེ་ མུས་ཆེན་ ལ་ལམ་
འབྲས་ ཡོངས་ རྫོགས་ དུས་ འཁོར་ གྱི་ དབང་ ཡོངས་ རྫོགས། མཁའ་ འགྲོ་ རྒྱ་ མཚོའི་ དབང་།
སྒྲུབ་ཐབས་བརྒྱ་རྩ་དང་རྒྱ་མཚོའི་རྗེས་གནང་ལ་སོགས་པ་ཆོས་ཀྱི་ཚོགས་བསམ་གྱིས་མི་ཁྱབ་པ་
གསན། སླར་ཡང་ རྗེ་ དཀོན་མཆོག་དཔལ་ལྡན་དྲུང་དུ་ལམ་འབྲས་སོགས་ཆོས་དུ་མ་གསན་
ཅིང་། རྗེ་ བྲང་ ཏི་ པའི་ དྲུང་ དུ་ ཀྱེ་ རྡོ་ རྗེའི་ བཀའ་ བབས་ བཞི་ དང་། གུར་ སམྦུ་ཊ། བདེ་
མཆོག་ལཱུ་ནག་དྲིལ་གསུམ། གསང་འདུས་ལུགས་གསུམ། རྡོ་ རྗེ་འཇིགས་བྱེད་ལུགས་དུ་མ།
གཤེད་དམར་ལྷ་ལྔའི་དབང་། ཤིན་ཏུ་སྤྲོས་མེད་ཀྱི་ཁྲིད་ཚར་གཉིས། རྡོ་རྗེ་ཕྲེང་བ་ཡོངས་སུ་
རྫོགས་ པའི་ དབང་། སྦྱོང་ དཀྱིལ་ བཅུ་ གཉིས། ཀུན་ རིག་ ཚེ་ དཔག་ མེད་ ལྷ་ དགུ་ དང་། འཆི་
མེད་ རྔ་སྒྲ། མི་འཁྲུགས་པ། རིགས་གསུམ་སྤྱི་དབང་། ཨ་ར་པ་ཙ་ན་ལྷ་ ལྔ་ལ་སོགས་ པའི་
ཟུར་ བཀའི་ དབང་ དུ་མ། ཁྲིད་ རྗེས་ གནང་། རྒྱུད་ འབུམ། ས་ སྐྱ་ བཀའ་ འབུམ། རྗེ་ རྡོ་ རྗེ་
འཆང་གི་བཀའ་འབུམ་སོགས་ལུང་གི་ཚོགས་དཔག་ཏུ་མེད་པ། ཀྱེ་རྡོ་རྗེའི་རྩ་རྒྱུད་ཀྱི་བཤད་པ་
སོགས་མཐའ་ཡས་པ་གསན། ཀྱེ་རྡོར་རྒྱུད་གསུམ་ཐུགས་ལ་བཟུང་སྟེ་བྱང་བར་མཛད། ཏག་
ལྗོན་ སྤྱི་ གསུམ་ དང་། བསྐྱེད་ རིམ་ གནད་ ཀྱི་ ཟླ་ ཟེར་ སོགས་ ཐུགས་ ལ་ བཟུང་། སྡོམ་ གསུམ་
རབ་ དབྱེ། ཀུན་ མཁྱེན་ བསོད་ ནམས་ སེང་ གེའི་ སྤྱིའི་ ཊཱི་ ཀ་ སོགས་ དང་། མངོན་ པ་ མཛོད་
འགྲེལ་པ་ཞིག་དང་བཅས་པ་ཐུགས་ལ་བཟུང་། དེ་དག་གི་ཆོས་སྐད་རྣམས་ནན་ཆགས་མཛད།
ལམ་འབྲས་ཀྱི་ཡིག་ཆ་རྣམས་ལའང་བྱང་བར་མཛད། མུས་ཆེན་གྱི་དྲུང་དུ་རྡོ་རྗེ་འཇིགས་བྱེད་
ཀྱི་དབང་བཀའ་ཁྲིད་བཀའ་མན་ངག་དུ་མ་དང་བཅས་པ་གསནASAKIA SAO། ལྡོང་ག་སློབ་དཔོན་པའི་དྲུང་
110

དུའང་ཆོས་འགའ་ཞིག་གསན། དགུང་ལོ་ཉེར་དགུ་བཞེས་པ་ལྕགས་མོ་ཡོས་ལོ་ཟླ་བ་དགུ་པའི་
གྲལ་ཚེས་བཟང་པོའི་ཉིན་མོའི་དུས་མཁན་པོ་འདུལ་བ་འཛིན་པ་ཆེན་པོ་ཤིན་ཏུ་བཙུན་པའི་
མཆོག་ཏུ་གྱུར་པ་བྲང་ཏི་ནམ་མཁའ་དཔལ་བཟང་། ལས་ཀྱི་སློབ་དཔོན་མཁས་པ་ཆེན་པོ་མུས་
ཆེན་ནམ་མཁའ་དཔལ་བཟང་། གསང་སྟེ་སྟོན་པའི་སློབ་དཔོན་བཅོ་བརྒྱད་ཆོས་རྗེ་ངག་དབང་
མཆོག་ལེགས་རྡོ་རྗེ་པ། གྲིབ་ཚོད་པ་དབུ་མཛད་མགོན་པོ་བཀྲ་ཤིས་པ་སོགས་དགེ་སློང་གྲངས་
ཚང་བའི་དབུས་སུ་གཟིམས་ཁང་ཐར་པ་རྩེར་བསྙེན་པར་རྫོགས་དགེ་སློང་གི་དངོས་པོར་བསྒྲུབས་
ཏེ། དགག་སྒྲུབ་ གནང་གསུམ་གྱི་བསླབ་བྱ་རྣམས་ཐུགས་ཉམས་སུ་བསྟར་ཏེ། ཤ་ཆང་དང་
དུས་མིན་གྱི་ཁ་ཟས་སྤངས་ཏེ་ཤིན་ཏུ་བཙུན་པར་མཛད། མཁན་སློབ་གཉིས་ཀྱི་དྲུང་དུ་འདུལ་
བ་མདོ་རྩ་ལ་སོགས་པ་གསན་ཅིང་ཐུགས་སུ་ཆུད་པར་མཛད། རྗེ་བྲང་ཏི་པའི་དྲུང་དུ་ནག་པོ་
རིམ་བཞི་ལ་ སོགས་ པའང་ བཅོ་ བརྒྱད་ ཆོས་ རྗེས་ ཞུས་ནས་ གསན། དེ་ནས་ ཞ་ ལུའི་ཆོས་ སྡེ་
དཔལ་ལྡན་ཆོས་བཟང་པའི་དྲུང་དུ་ལེགས་ལྡན་མཆེད་གསུམ་ལ་སོགས་པའི་རྗེས་གནང་དང་ཆོས་
ཅུང་ཟད་ གསན། དེ་ནས་ཆོས་ ཚོལ་བའི་ཆེད་དུ་བྱང་ངོས་སུ་ ཕེབས་ཏེ། རྗེ་ལོ་ཙཱ་བ་འགྱུར་
མེད་བདེ་ཆེན་ལ་རྡོ་རྗེ་ཤུགས་ ཀྱི་རྗེས་གནང་སོགས་གསན། དེའི་གཅུང་ངག་དབང་ཞེས་པ་
གྲུབ་ཐོབ་ཏུ་གྲགས་པ་དེས་རི་བོ་ཆེར་ཕེབས་དུས། ཁྱོད་ལ་ཕྲིན་ལས་ཆེན་པོ་འོང་བེང་དམར་གྱི་
ཚེ་ སྒྲུབ་མཛོད་ཅེས་བྱ་ བ་ ལ་སོགས་ པའི་ ལུང་ བསྟན་ མཛད། གྲུབ་ཐོབ་ཐང་སྟོང་རྒྱལ་པོས་
གསུང་ རབ་བཞེངས་འཕྲོའི་ཤོག་བུ་མང་པོ་གནང་། རྟ་སྐྱེལ་མཛད་ པ་དང་། བཞུགས་ གདན་
མཐོན་ནོར་བཞག་པ་སོགས་རྟེན་འབྲེལ་མང་པོ་མཛད། རལ་པ་འབུམ་རམ་པ་དཔལ་འབྱོར་
ཤེས་རབ་ཀྱི་དྲུང་དུ། མདོ་སྡེ་མཛངས་བླུན་དང་བྱམས་ཆོས་སྡེ་ལྔ་ལ་སོགས་པའི་ལུང་དང་ཁྲིད་
འགའ་ ཞིག་ ལ་སོགས་ པ་ གསན། སྔགས་འཆང་དཀོན་མཆོག་ལེགས་ འཛིན་ གྱི་དྲུང་དུ། རྗེ་
སེམས་དཔའ་ཆེན་པོ་ནས་བརྒྱུད་པའི་ནི་གུའི་དབང་ཁྲིད་དང་། ཕྱག་དྲུག་པ་དཀར་ནག་གི་རྗེས་
གནང་སོགས་གསན། གནས་མཇལ་རྣམས་ཞིབ་པར་མཛད་དེ་ཨེ་ཝཾ་དུ་ཕེབས་ནས་མུས་ཆེན་
གྱི་ཆག་ཕྱིར་སྔར་ལུགས་ལྟར་བཞུགས། དཔལ་ཀྱེ་རྡོ་རྗེའི་གཞིའི་བསྙེན་པ་བཅུ་ཆའི་སྦྱིན་སྲེག་
དང་བཅས་པ་དང་། རྡོ་ རྗེ་འཇིགས་བྱེད་ཀྱི་བསྙེན་པ་དང་། ཀུན་རིག་གི་བསྙེན་པ་ལ་སོགས་
སྐབས་སྐབས་སུ་མཛད། སྒོམས་ བདེ་དགེ་བཤེས་རིན་ཆེན་འོད་ཟེར་སོགས་ ཀྱིས་ གསོལ་བ་
བཏབ་ནས་ཆོས་འཆད་ཀྱང་ཅུང་ཟད་མཛད། དགུང་ལོ་སུམ་ཅུ་སོ་གསུམ་པ་ལུག་གི་ལོ་ལ་ཤར་
1

ཆེན་ཆོས་ཀྱི་རྒྱལ་པོ་ཀུན་དགའ་བཀྲ་ཤིས་པ་ཨེ་ཝཾ་ གྱི་མཁན་ཐོག་ཏུ་ཕེབས། རྗེ་མུས་ཆེན་ཨེ་
ཝཾ་དུ་མ་བཞུགས་པར་མུས་ སུ་ཕེབས་ནས་གླེང་ལུང་གི་མཁན་པོར་བཞུགས། རྗེ་འདིས་ཨེ་ཝཾ་
ཆོས་འཁོར་རྩེར་བཞུགས་ནས་ཟུར་ཆོས་པའི་མཐིལ་མཛད། རྗེ་ ཤར་ཆེན་གྱི་དྲུང་དུ། ལམ་
འབྲས། སྦྱོང་རྒྱུད་མཆན་ བུ་ སོགས་ དང་ བཅས་ པ། གདོང་ དྲུག་ དང༌ གཤེད་ དམར་ ལྷ་ བཅུ་
གསུམ་མའི་དབང་ལ་སོགས་ པ་དང་། ཇོ་བོའི་ཆོས་གཞུང་བརྒྱ་རྩ། སྤྱོད་འཇུག་གི་འགྲེལ་པ་
གསུང་སྒྲོས་མ། མཚན་བརྗོད་ཀྱི་འགྲེལ་པ་སྔགས་དོན་རྣམས་གཟིགས་སོགས་གསན། མུས་
སུ་ཡང་ཕེབས། གཙོ་ཆེར་ཨེ་ཝཾ་ཉིད་དུ་བཞུགས་ནས་གུར་རིགས་བསྡུས་སོགས་སྒྲུབ་མཆོད་སོ་
སོའི་ ཆོག་དཔོན་དང་། བསྙེན་རྫོགས་ ལས་ གྲལ་ལ་ཕེབས་ པ་ སོགས་དང་། གྲྭ་པ་རྣམས་ལ་
དབང་ཁྲིད་ལུང་རྗེས་གནང་སོགས་འཆད་ཉན་དམར་བར་མཛད། དགུང་ལོ་བཞི་བཅུ་པ་སྟག་
ལོ་ལ་པཎ་ཆེན་ནམ་ མཁའ་ དཔལ་ བཟང་ པ་ ཞིང་ གཞན་དུ་གཤེགས། དགུང་ལོ་ཞེ་ དྲུག་ པ་
སྤྲེའུའི་ལོ་ རྫ་ མུས་ཆེན་བསྙུང་ནས་མུས་སུ་ཕེབས། སྐུ་རིམ་སོགས་ རྒྱས་པར་བསྒྲུབས། མུས་
ཆེན་བདེ་བར་གཤེགས་ནས་སྐུ་གདུང་ལ་ཞུགས་འབུལ་སོགས་སྐུ་རྗེས་ཀྱི་བྱ་བ་རྣམས་བསྒྲུབས་ཏེ་
ཨེ་ཝཾ་དུ་ ཕེབས། དཔོན་ སློབ་ གཉིས་ ཀྱི་ སྐུ་ཆས་ གསར་ རྙིང་ གང་ ཡོད་ ཐམས་ ཅད་ དགོངས་
རྫོགས་ལ་བཏང་། དེ་ནས་སླར་འབུལ་བ་གང་བྱུང་གི་སྟེང་ནས་ཚེས་བཅོ་བརྒྱད་ཀྱི་དུས་ཇ་
བཟུང་བ་མཛད། འཇད་ཤར་ཕྱོགས་སུ་ཕེབས་ཏེ་བླ་མ་བསོད་ནམས་ལྷུན་གྲུབ་ཀྱི་དྲུང་དུ་བདེ་
མཆོག་རྩ་རྒྱུད་ཀྱི་བཤད་པ་གསན། ཞ་ལུ་རི་ཕུག་ཏུ་གནས་གསར་ཆོས་ རྗེ་ དབང་ ཕྱུག་ རབ་
བརྟན་ པའི་ དྲུང་ དུ་ ཡང་ ཡང་ ཕེབས་ཏེ། འཁོར་ ལོ་ སྡོམ་ ཆེན་ གྱི་ དབང་ ལ་ སོགས་ པ་ དང་།
ཨིནྡྲ་དང༌། མེ་ཏྲི་མཁའ་སྤྱོད་ སོགས་བྱིན་རླབས་སྐོར་དང་། སྒྲོལ་དཀར་ སོགས་ རྗེས་གནང་
དུ་མ་དང་། ཁྱད་པར་དུ་རྡོ་རྗེ་ནག་པོ་ཆེན་པོ་གུར་གྱི་མགོན་པོ་དང་། མཉན་མགོན་ཞལ་བཞི་
པའི་སྐོར་གྱི་དབང་རྗེས་གནང་ཁྲིད་ལུང་མན་ངག་བསམ་གྱིས་མི་ཁྱབ་པ་གསན། གཙོ་ཆེར་ཨེ་
ཝཾ་རང་དུ་སྤྲོས་པ་ཆུང་བར་མཛད་ནས་འཆད་ཉན་གཙོ་བོར་མཛད། གྲྭ་པ་སློབ་གཉེར་བ་ལ་
ཐུགས་ཤིན་ཏུ་བརྩེ། སྦྱིན་བདག་ལ་སོགས་པས་འབུལ་བ་ ཞབས་ཐོག་བྱས་ཚད་དང་ ཁམས་
མངའ་རིས་སོགས་ནས་བསྐུར་མཆེ་ཆུང་གང་བྱུང་ལ་སོགས་པའི་དཀོར་ཐམས་ཅད་ཆུད་ཟོས་སུ་
ཅུང་ཟད་ཀྱང་མ་སོང་བ་མཛད་ནས་ཚོགས་ཆེན་དུ་མང་ཇ་དང་འགྱེད། གྲྭ་ཇ་དང་གྲྭ་པ་ལ་གནང་
སྦྱིན་སོགས་མཛད། ཆབ་སེར་ལ་བརྟེན་པའི་བསྙུང་གཞི་ཞིག་བྱུང་བས་སྐུ་རིམ་ཡང་གྲངས་མེད་
112

མཛད། སྐབས་བབ་ལ་བསྙེན་པའི་རིགས་ཀྱང་དུ་མ་མཛད་ཅིང་། དུས་རྒྱུན་པའི་ཐུགས་དམ་
ལ་ཡང་ཀྱེ་རྡོར་ལམ་དུས་ཕྱི་ནང་སྦྲགས་མའི་མངོན་རྟོགས་བཟས་པ་དུ་མ་དང་བཅས་ལམ་ཟབ་ཕྱི་
ནང་ བིར་ སྲུང་ གཉིས། བླ་ མ་ རིན་ འབྱུང་། ནཱ་ རོ་ མཁའ་ སྤྱོད་ དེ་ ཆག་ མེད་ རྣམས་ དང་།
འཇིགས་བྱེད་རྭ་ལུགས། སྒྲོལ་མ་བླ་མེད་ལ་སོགས་ པའི་བསྒོམ་བཟླས་དུ་མ་དང༌། ཡི་དམ་
ཆོས་སྐྱོང་གི་གཏོར་བསྔོ་སོགས་རྒྱུན་ལྡན་དུ་མཛད། མདོ་སྔགས་ཀྱི་ཕྱག་དཔེའི་གཟིགས་རྟོག་
དང་གསུང་རྩོམ་གནང་བ་སོགས་ཐུན་སྐབས་ཐམས་ཅད་དུ་ཤིན་ཏུ་བརྩོན་པར་མཛད། ཤིང་མོ་
ཡོས་ལོར་ཤར་ཆེན་བདེ་བར་གཤེགས་ནས་དཔལ་ས་སྐྱ་པ་ཆེན་པོ་འཇམ་དབྱངས་ཀུན་དགའ་
བསོད་ནམས་ལྷུན་གྲུབ་མཁན་ཐོག་ཏུ་ཕེབས་པའི་དྲུང་དུ་ཀྱེ་རྡོ་རྗེའི་དབང་། དཀར་བདུད་ཀྱི་
རྗེས་གནང་འདུལ་བའི་སྐོར་གྱི་ལུང་འགའ་ཞིག་སོགས་གསུང་ཆོས་གསན། དེ་སྐབས་ཡུན་རིང་
དུ་བསྙུང་བའི་དུས་སུ་ཨེ་ཝཾ་རང་དུ་བཟང་ཇ་ཤས་ཆེ་བའི་མང་ཇ་སུམ་ཅུ་སོ་གཉིས། འགྱེད་ཆེན་
བཅུ་གཉིས། དེ་དག་གི་བསྔོ་རྟེན་ལ་ཞུབས་དྲུང་དུ་འབུལ་ནོར་རྒྱ་ཆེ་བ་མཛད་པས་སྐུ་ཁམས་
དངས། ཞབས་དྲུག་ རིན་པོ་ཆེས་མཁན་པོ་དང་། རྗེ་འདིས་ལས་ སློབ་མསད་ནས་བསྙེན་པར་
རྫོགས་པ་མང་དུ་བསྒྲུབས། མཁའ་འགྲོ་རྒྱ་མཚོའི་དབང་ལ་སོགས་པ་གནང་སྟེ་ཟུར་ཆོས་ཤིན་
ཏུ་དམར་བར་མཛད། དགུང་ལོ་ལྔ་བཅུ་དྲུག་པས་ཕོ་རྟའི་ལོའི་དབྱར་རྡོ་ རྗེ་འཆང་ཆེན་པོ་ཀུན་
དགའ་བཟང་པོའི་རྒྱལ་ཚབ་ཏུ་མངའ་གསོལ་ཏེ་ཁྲི་ཐོག་ཏུ་ཕེབས། ལུག་ལོའི་ལམ་འབྲས་ནས་
བརྩམས་ཏེ་ གསུང་ ངག་ རིན་ པོ་ཆེ་ གནང་བ་ལ། ནག་ཕྱོགས་པ་རྣམས་ཀྱི་མཐུས་ ཐུགས་སོ་
བསོད་དུ་མ་བཅུག་ཀྱང་བཟོད་པ་ལྷུར་ལེན་གནང་སྟེ་ བླ་བྲང་དུ་བཞུགས། ཐུགས་ཀྱི་གཤིས་
ཆོས་ཕྱོགས་ལ་ཤིན་ཏུ་གཞོལ་ཞིང་འཇིག་རྟེན་ཕྱོགས་ནས་བསྟུན་ཕྱོགས་ཡེ་མི་མཛད་པས་ཐུགས་
གྱོང་པར་མངོན་པ་ཞིག་བཞུགས་ J་པསm། གྲྭ་པ་ཆོས་ལ་མི་སེམས་ཤིང་ཐོས་བསམ་བསྒོམ་པའི་
ཡོན་ཏན་གྱིས་དབེན་པ་མང་པོས་ངན་བསླབ་ཀྱི་ཚོགས་ལ་ཉན་པའི་སྤྱོད་པ་དུ་མས་ཕྱི་ནང་ཀུན་དུ་
ཁྲག་འཁྲུག་བྱེད་པ་ཞིག་བྱུང་། སྤྲེལ་ལོ་གསར་པ་ནས་འཇམ་པའི་དབྱངས་བསོད་ནམས་དབང་
པོ་ཨེ་ཝཾ་དུ་ཕེབས་ཏེ་དཔོན་སློབ་སོ་སོ་ལ་བཀའ་བཀོད་དང་སྡུམ་མཛད། རྗེ་བཙུན་ས་སྐྱ་པ་དེ་
ཉིད་ཀྱི་དྲུང་དུ་རྗེ་འདིས་རྡོ་རྗེ་ཕུར་པའི་དབང་དང་གུར་དྲག་གི་དབང་། ལམ་འབྲས་ཀྱི་གཞུང་
བཤད་ ས་ཆེན་ གྱིས་མཛད་པའི་རྣམ་འགྲེལ་དགུ་ཙམ་གྱི་ལུང་ སོགས་ གསུང་ཆོས་འགའ་ཞིག་
གསན། གྲྭ་པ་བསམ་ངན་འགའ་ཞིག་གིས་ཞུ་སྟབས་དང་བསྟུན། བྱ་ལོའི་ལམ་འབྲས་འཆད་
113

རན་པའི་བར་དུ་གདན་ ས་ གྱིས། དེ་ནས་འོས་ གཞན་བལྟ་ གསུངས་ པའི་ ཡི་གེ་མཛད་པ་ལ་
བརྟེན་ ནས། སྤྲེལ་ ལོའི་ ལམ་ འབྲས་ དང༌ དབྱར་ ཆོས་ སྟོན་ ཆོས་ གནང་། ལོ་ དེ་ རྫོགས་
མཚམས་སུ་སྒྲུབ་ཁང་དུ་ཕེབས་པའི་རྩིས་གནང་འདུག་པ་ལ་དགུན་གཙང་ཞབས་དྲུང་ཕུན་ཚོགས་
རྣམ་རྒྱལ་གྱི་བདག་མོ་ཧོར་མོ་འདས་པའི་དགོངས་རྫོགས་ལ། ངོར་ཚོགས་ཆེན་དང་། གསེར་
མདོག་ཅན། ཐུབ་བསྟན་རྣམ་རྒྱལ་ལ་སོགས་པའི་ས་དགེ་དཀར་གསུམ་གྱི་ཚོགས་པ་མང་པོ་
བསམ་གྲུབ་རྩེར་སྤྱན་དྲངས་པའི་ཚོགས་ཀྱི་གཙོ་བོར་རྗེ་འདི་ནན་ཆེན་པོས་སྤྱན་དྲངས་པའི་སར་
ཕེབས། ཞག་དུ་མའི་བར་ཀུན་རིག་གི་དབུ་འཛིན་མཛད། དཔོན་སློབ་ཐམས་ཅད་ལ་གསོལ་
བ་ཞབས་ཐོག་བློས་མི་འཁྱུད་པས་མཆོད་ཚོགས་པ་ཐམས་ཅད་ཀྱི་དབུས་སུ་རྗེ་འདིས་དྲུང་དུ་
འབུལ་ བ་ ལ། ཁ་ བཏགས་ མཐིང་ ཁྲ། གསེར་ སྐུ། ཀར་ གང་། གོས་ བཟང་ བསྒྲིགས་ ཀྱི་
རྟེན་ ཁེབས། ཇུས་ སྔོན་ པོ་ ཡུག་ ཚང་། ཧོར་ གོས་ སྔོན་ པོ་ འཁོར་ ལོ་ མ། གོས་ དམར་
འབྱམས་ ཡུག །དར་ ཆེན་ སེར་ པོ་ ཡུག །སྨན་ ཙེ་ ཡུག །ཇུས་ དམར་ གྱིས་ མཐོངས་ བྱས་ ཀྱི་
བླ་ བྲེ། བཅུ་ ཙན་ གཉིས་ པར། ཁོ་ བཏགས། དངུལ་ གྱི་ དཀར་ གཟུགས། རྟེན་ ཁེབས།
ཁ་ བི་ སྔོན་ པོ་ གསེར་ཚོན་ཡུག །ཐུབ་ དབང་ གནས་ བཅུའི་ ཐང་ ཀ་ དགུ ། བླ་བྲེ། གསེར་ ཞོ་
སུམ་ ཅུ། གོས་ བེར་ ལུ་ ཧི། སྨན་ ཙེ་ ཡུག ། གུ་ གུ་ ཤའི་ ཁྲུས་ གཞོང་། གསུམ་ པར་ གོས་ ཁ་
བཏགས། དངུལ་ ཕོར། རྟེན་ ཁེབས། ཁ་ ཐི་ དམར་ ཁྲ་ ཡུག །སྐུ་ གཟན་ སྣ་ ལྔ། སྦུ་ ལ་
ཁའི་ དབུ་ ཞྭ་ འཕྲུ་ བཅས། སེ་ ཀོན་ཏའི་ མགུལ་ ཞལ་ མུ་ཏིག་ གི་ བཀག་ ཅན། སྤོས་ཤེལ་ གྱི་
ཕྱག་ ཕྲེང་། གཡང་ཊིའི་ ཕྱག་ ཙེ་ སྐོར་ རྒྱན་ བཅས། བླ་ བྲེ། དར་ ལྗང་ ཡུག ། སྨན་ ཙེ་ དཀར་
ཁྲ་ ཡུག །གོས་ སེར། བཞི་ པར་ གོས་ ཁ་ བཏགས། དངུལ་ ཕོར། རྟེན་ ཁེབས། གོས་ ལུ་
ཧི ཡུག ། བླ་ བྲེ། གོས་ ལྕགས་ ནག་ ཡུག །གཡང་ ཏྲིའི་ བུམ་ པ། སྨན་ ཙེ་ ཡུག ། གུ་ གུ་
ཤའི་ ཕོར་ པ་ ཆེ་ བ། སྨན་ ཙེའི་ ཡོལ་ བ། ལྔ་ པར། ཇ་ ང་ ཧང་ སིག་ བཅུ། དྲུག་ པར་ བུར་
ཏང་ བཅུ། བདུན་ པར་ དམར་ གྲུམ་ བཅུ། བརྒྱད་ པར་ ཆིབས་ པ་ བདུན། དྲེའུ་ གཉིས།
རྒོད་ མ་ གཅིག །ཆིབས་ 
་པ་ ལ་ དངུལ་ སྒ་ འཇང་ བརྡུང་ རྒྱན་ བཅས་ ཡོད་ པ། འབྲས་ཏང་ བཅུ།
རས་ ཡུག་ བཅུ། སྤྱན་ འདབ་ བཅུ། སྣམ་ དཀར་ བཅུ། སྣམ་ སྔོན་ བཅུ། གོན་ མ་ བཅུ།
རལ་གྲི་གཅིག་སྟེ། བཅུ་ཚན་བཅུ་བཞིའི་འབུལ་བ་རྒྱ་ཆེར་ཕུལ་ནས་རྗེ་འདིས་བསྔོ་བ་སྨོན་ལམ་
རྒྱ་ཆེར་མཛད། དེ་ནས་ཨེ་ཝཾ་དུ་ཕེབས་ཏེ་གསོལ་རས་རྣམས་དང་། སླར་ཡང་དཀར་གྲོ་མང་
114

དུ་གཡོས་ཏེ་ཚོགས་ཆེན་དུ་ཀུན་རིག་གི་སྒྲུབ་མཆོད་ཉི་མ་གསུམ་ལ་འབུལ་བ་ཞབས་ཏོག་རྒྱ་ཆེ་བ་
དང་བཅས་པ་མཛད། དེ་ནས་དངོས་པོ་དེ་རྣམས་ཕལ་ཆེར་དུས་ཇའི་ཐེས་ལ་བཞག་སྟེ། འདི་
ལྟར། དགེ་སློང་དཔལ་ལྡན་དོན་གྲུབ་ཀྱི་རིང་ལ་ཕྱག་མཛོད་ཀྱི་སྦུག་ཏུ་གསར་འཕེལ་བཅུག་པ་
ལ། རྒྱ་ གར་ གཡང་ ཌིའི་ བུམ་ པ་ ཁྱད་ འཕགས། གན་ དཀར་ ཆག་ མེད་ རྒྱ་ བོད་ ཀྱི་ ཤུབས་
གཉིས་དང་བཅས་པ། གུ་གུ་ཤའི་ཁྲུས་གཞོང་། གུ་གུ་ཤའི་ཕོར་པ་ཆེ་བ་གཅིག །དངུལ་གྱི་
དཀར་གཟུགས་གཅིག ། ནོར་བུ་སེ་གོན་ཏེའི་དོ་ཤལ་རྡོག་གྲངས་བཞི་བཅུ་མུ་ཏིག་གི་བཀག་དང་
བནབཅས་པ། སྤོས་ཤེལ་ ཁ་ཆེ་མའི་གཙོ་བོར་བྱས་པའི་རྡོག་ གྲངས་ཞེ་བདུན་གྱི་བར་བཀག་ལ་
གཡང་ཏྲི་སུམ་ཅུ་སོ་གཉིས་ཡོད་པའི་དོ་ཤལ་གཅིག །ཡང་སྤོས་ཤེལ་བཞི་བཅུ་ཞེ་བདུན་ཡོད་
པའི་ དོ་ ཤལ་ དངོས་གཙང་གཅིག །གོས་ཆེན་བུམ་གདན་ སེར་ཁྲ་ཡག་ པ་ གཅིག །ཇུས་སྔོན་
པོ་ གསེར་ མ་ ཡུག་ གཅིག ཁ་ ཐི་ སྔོ་ ཁྲ་ ཡུག་ གཅིག །གོས་ དམར་ འབྱམས་ ཡུག །ལྕགས་
ནག་ ཡུག །ངུར་ སྒྲིག་ ཡུག ། བེར་ ལུ་ ཧི་ གསེར་ མ་ གཅིག །དམར་ པོ་ སྤྲིན་ རིས་ མ་ རྒྱན་
གསུམ་མ། དིངས་ ཕོན་གྱིས་མཐོངས་བྱས་པའི་བླ་བྲེ་གཅིག །བཟང་བསྒྲིགས་ཀྱི་རྟེན་ཁེབས་
སྨན་ཙེའི་རྒྱབ་ཤུན་ཅན་གཅིག ། དིང་ པར་ གྱིས་ མཐོངས་ བྱས་ པའི་བླ་བྲེ་ གཅིག །དངུལ་ སྒ་
ཁྱད་འཕགས་གཅིག་རྣམས་ཡོད་པ་དགོན་པ་དང་ཆོས་གཞིས་ཀྱི་ཆེད་ཡིན་ངེས་མ་གཏོགས་རང་
དོན་དུ་སྤྱད་ན་ ཆོས་སྲུང་རྣམས་ ཀྱིས་ ཆད་ པ་ཆོད་ཅིག །ཅེས་པའི་ ཡི་གེ་མཛད། གསེར་ཞོ་
དགུ་བཅུ་གོ་གསུམ་ཚམ་དེ་དང་མཉམ་དུ་བཞག །དེ་ནས་བྱ་ལོ་ཧོར་ཟླ་དང་པོའི་ཚེས་བཅོ་ལྔ་ལ་
སྒྲུབ་ཁང་དུ་ཕེབས། སྤྱི་སྒོས་ཀྱི་བླ་མ་གྲྭ་པ་རྣམས་ཀྱིས་བླ་བྲང་དུ་བཞུགས་དགོས་པའི་གསོལ་
བ་ནན་ཆེར་བཏབ་ཀྱང་ཞལ་བཞེས་མ་གནང་། ལམ་འབྲས་གནང་དགོས་ཚུལ་ནན་གྱིས་ཞུས་
འདུག་ པར་ དབྱར་ སྒྲུབ་ ཁང་ ནས་ འདུ་ ཁང་ དུ་ ཉིན་ རེ་ བཞིན་ ཕེབས་ ཏེ་ ལམ་འབྲས་ གནང་།
གཞན་སྐུ་མཚམས་དམ་པོ་མཛད་ནས་སུ་ལའང་མཇལ་ཁ་མ་གནང་འདུག །ལྕགས་མོ་བྱ་ལོའི་
དེའི་སྟོན་ངེད་ཁམས་འགྲོས་བྱེད་པའི་འདུན་པས་ཨེ་ཝཾ་དུ་བྱིན་པས། བཀའ་དྲིན་བསྐྱངས་པོ་
ཡོད་པའི་སྟབས་ཀྱིས་གྲྭ་པ་ངོ་ཤེས་ལས་ཚན་འདྲས། ཁྱོད་ཀྱིས་ཞུ་ཡིག་འབུལ་གྲོགས་དགོས་
ཟེར་ བ་ ལ་ བརྟེན། བླ་བྲང་དུ་ ཕེབས་ དགོས་ ཚུལ་ གྱི་ཞུ་ཡིག་ཕུལ་བས། དེའི་ལན་དུ་ ཕྱག་
བྲིས་མཛད་ནས། ཡིག་ཆུང་གི་དོན་ངེས་པར་བྱུང་བའི་ཐད། ངོར་པས་ལོ་གསུམ་གྱི་ནང་དུ་ང་
ལ་ཅི་བྱས་རང་རང་གི་སེམས་ལ་གསལ། ངེད་ ཀྱིས་ལོ་དུས་ལས་མ་འགྱངས་པ་བྱས་ཀྱང་།

དུད་འགྲོ་འཚོགས་པའི་ལས་ཀ་ལ་ལམ་འབྲས་ཨི་དེ་བཤད་དགོས་བྱུང་བ་ཡིན། ཧོར་ཟླ་དང་པོ་
ནས་ངོར་པའི་ཁག་ང་ལ་བསྐུར་ནས་ལེགས་ཉེས་བརྗོད་མཁན་སུ་ཡོད་ཀྱང་། དེ་དང་ང་གཉིས་
སུ་མ་བདེན་པ་ལ་ཆོས་སྲུང་རྣམས་ཀྱིས་ཆད་པ་ཆོད་ཅིག་ཡང་ཡང་བྱས་པ་ཡིན། ད་སྒོས་འདིར་
སྡོད་མི་ འཇུག་ འདུག་ པས་ འགྲོ་ ས་ གང་ རྙེད་ བྱེད་ རྒྱུ་ ཡིན། ཁྱེད་ རང་ གི་ཐད། སྔར་ངེད་ ཀྱི་
བསམ་ཚོད་ལ་ལོ་གཅིག་གཉིས་ཁམས་འགྲོས་རིང་ཁྱད་མེད་པ་འདྲ་བསམ་ཀྱང་། ད་ལོ་བསུ་
མཁན་ནན་ཆེན་ཡོད་ན། ཕོ་ཚོད་མི་བྱ་བར་དཀོན་མཆོག་ལ་ལུང་བསྟན་ཞུས་ནས་བླང་དོར་
མཛོད། ད་རེས་ངོར་པའི་ལས་ཐབས་ལ་ལྟོས་ནས་མཇལ་མི་ཐུབ་འདུག་ པ་ཐུགས་འཁངས་
མེད་པར་མཛོད་གསུང་བ་གནང་བྱུང་། བརྟག་པ་ཞུས་པས་ཁམས་སུ་མི་འགྲོ་བ་དགའ་བ་བབ་
འདུག་པ་དེ་གནང་བྱུང་། ཡར་སྒྲུབ་ཁང་དུ་ཕེབས་གྲབས་མཛད་དུས། སྐུ་འཁོར་རྣམས་ཀྱིས་
ད་ཐམས་ཅད་ཀྱིས་མཐུན་གྲུབ་ཀྱི་ཞུ་བ་འབུལ་བར་འདུག་པས་བཞུགས་པ་གནང་དགོས་ཞུས་
འདུག་ པར། ན་ནིང་ནས་ ཟག་ བསོག་ མང་ པོ་ བྱུང་དུས། ཁྱེད་ཆོས་ ད་ འདིར་ མི་ ཆགས་ པ་
འདུག་ཟེར་བ་ལ། ད་ལྟ་འོ་ཅག་ སྡུག་བསྲན་བསྐྱེད་དགོས་པའི་སྐབས་ཡིན། དེ་འདྲ་མ་ཟེར་
བྱས་པ་དེ་ཡིན། ད་ བྱ་ལོའི་ལམ་འབྲས་བཤད་མ་རན་བར་དུ་སྡོད། དེ་ནས་ སྡོད་མི་དགོས་
པའི་བཅད་མཚམས་དེ། ང་ལ་འཆི་བ་སླེབ་པ་དང་ཁྱད་མེད་པས་འགྲོ་བ་ཡིན་གསུངས་འདུག
།དེ་ནས་ཆུ་ཕོ་ཁྱི་ལོ་ཐར་རྩེ་ནས་ནམ་མཁའ་སངས་རྒྱས་པ་ཁྲི་ཐོག་ཏུ་བསྐོས་པའི་ཕྱག་ནས་འཐོར་
བ་ལ་ཕེབས། སྒྲུབ་ཁང་དུ་ཁོང་སྤྱན་དྲངས་ཏེ་བསླབ་བྱ་ཞི་བ་རྒྱས་གནང་ཁྱི་ལོའི་མཇུག་ཏུ་རྗེས་
གདན་ ས་ པ་ དེ་ ཉིད་ དང་། ཞབས་ དྲུང་ འབྱུང་ གནས་ ལགས་ དང་། གནས་ གསར་ དབོན་ པོ་
སོགས་ བླ་མ་གྲྭ་པ་འགའ་ལ་ཆོས་འཕྲོ་རྣམས་རྫོགས་པར་མཛད། ཞ་ལུ་རི་ཕུག་ཏུ་ཆོས་ རྗེ་
དབང་ཕྱུག་རབ་བརྟན་མཇལ་བར་ཕེབས། ཕྱག་རྫས་རྣམས་མང་ཇ་འགྱེད་སོགས་མཛད་ནས།
དགུང་ལོ་དྲུག་ཅུ་རེ་གཅིག་བཞེས་པ་ཆུ་མོ་ཕག་ལོ་ཧོར་ཟླ་དང་པོའི་ཚེས་གཅིག་གི་ཉིན་པར་སྐུ་
མཚམས་བསྡམས་ པ་ གནང་། དཔལ་ལྡན་ བཟང་ པོ་ སོགས་ ཕྱག་ གཡོག་རྣམས་ལ། འོ་སྐོལ་
རྡོ་ རྗེ་ འཆང་ གི་ བསྟན་ པ་ ལ་ ཞུགས། བླ་ མ་ རྣམས་ བསྟེན། ཐོས་བསམ་ སྒོམ་ གསུམ་ བྱས།
ངོར་པའི་ཟུར་འཆད་བྱས། མཁན་པོ་གྱིས་ཟེར་མཁན་པོ་བྱས། ད་ཆ་ངས་ནི་མི་འོང་བ་ཡིན་
པར་འདུག ། ཁོང་ཚོས་ནི་མི་འཆོལ་བ་ཡིན་པར་འདུག །ད་ང་ལ་ཉི་མ་དེ་རིང་ནས་བརྩམས་
ཏེ་ཚེ་ཕྱི་མའི་དོན་མ་གཏོགས་བྱ་རྒྱུ་གཅིག་ཀྱང་མེད། ཚེས་མ་བསླུས་ན་མཚམས་འདི་ཡུན་རིང་
1116

བ་ཞིག་འོང་ཤས་ཆེ་བས། ཧ་ཅང་ དམ་ པ་ རང་ ཡང་ མི་དགོས། ཚུར་ ཡི་གེ་འདྲ་བྱུང་ནའང་
ལེན། ཕར་ཇ་སུན་འདྲ་སྟེར་དགོས་ཀྱང་ཁང་ཆུང་ཕ་གིར་སྟེར། འཕྲད་དགོས་ནི་སུ་དང་ཡང་
མེད་ཅེས་ སོགས་ ཀྱི་བཀའ་ལུང་ཞིབ་ རྒྱས་ གནང་ནས་ 
སྤྲོསྤྲོས་ པ་ ཆུང་དུས་ བཞུགས། དབོན་པོ་
དཔལ་མཆོག་དང་ཕྱག་གཡོག་རྣམས་ལ་ཁྱེད་རང་ཚོ་སྒྲུབ་མཆོད་དང་རྒྱུད་འདོན་སོགས་ལ་མ་ཆག་
པར་འགྲོ་བར་གྱིས། འདིར་དེ་བར་ལ་གང་ཡང་མི་དགོས་གསུངས་ནས་ཁ་ཟས་ཀྱི་འདུན་པ་མི་
མཛད་པར་འདུག་ཟེར། སྐུ་ཚེ་ལ་གནོད་པའི་མནལ་ལྟས་ཤིག་བྱུང་འདུག་པས་ཚེ་དཔག་དཀར་
པོ་སོགས་ཀྱི་ལྗགས་བསྙེན་གནང་བས་ལྟས་དེ་ལས་གྲོལ། ངེད་ལ་གསུང་ཤོག་ཅིག་བྱུང་བ་ན།
དེང་སང་ངེས་དོན་གྱི་དྲན་འཛིན་འདྲ་བྱེད་གིན་ཡོད་གསུང་བ་གནང་བས་ལྟ་བ་བསྐྱང་བ་གཙོ་བོར་
མཛད་པར་གོ །སྔ་སོར་དབུ་མ་རྩ་འཇུག་བཞི་གསུམ་ཐུགས་ལ་བཟུང་ནས་ཚར་བཞི་བརྒྱ་ཙམ་
ཞལ་ཐོན་མཛད་འདུག་ཅིང་རྒྱ་བོད་ཀྱི་འགྲེལ་པ་རྣམས་ལའང་གཟིགས་རྟོག་ཕུལ་དུ་བྱུང་བ་མཛད།
ཤིང་མོ་གླང་ལོར་ཤར་པ་ཤེས་རབ་འབྱུང་གནས་ཨེ་ཝཾ་གྱི་ཁྲི་ཐོག་ཏུ་ཕེབས། ངོར་པའི་བསྟན་
པའི་ལ་རྒྱ་ལ་ཕན་ཐོགས་སུ་རེ་བ་ཡིན་གསུངས་ནས་དཔལ་མགོན་ཞལ་བཞི་པའི་བསྙེན་པ་ཞིག་
མཛད། ཁམས་ ཕྱོགས་ ཀྱི་བསྐུར་མ་དང་འབུལ་བ་བྱུང་བ་རྣམས་ངོར་ཚོགས་ཆེན་དུ་མང་ཇ་
གནང་། རྗེ་ མུས་ཆེན་གྱི་དུས་ ཇ་བཅོ་བརྒྱད་མཆོད་དང༌། བཅོ་ ལྔའི་ ཉ་ ཛ་ རྟག་པར་གནང་།
ཚོ་ཚན་གྱི་གྲྭ་པས་སྤྱི་བསོད་ཀྱི་སློང་མོ་ཞུས་འདུག་པར། ངེད་ལ་དཀོར་གང་བྱུང་ཐམས་ཅད་
ཚོགས་ཁྲོའི་ནང་དུ་བཏབ་ནས་དུང་འབུད་བཅུག་ པ་དེ་ ཡིན། དེ་དུས་ཁྱེད་རང་རྣམས་ ཀྱིས་
བཞེས་ ལོས་ཡོད། མེད་ནའང་ ང་ ལ་ ཁག་མེད། མི་ཚན་སོ་སོ་ལ་ གནང་ སྦྱིན་ བྱེད་ རྒྱུ་མེད་
གསུངས་ནས་སུ་ལའང་ངོ་སྲུང་དང་ཕྱོགས་རིས་ཀྱི་སྟོན་མོ་མི་མཛད། བདག་ཁམས་པ་སློབ་
དཔོན་དུ་སླེབ་ནས་མཇལ་ཙམ་ཞིག་འོང་ན་ཞུས་པས། ངེད་ཀྱི་མཚམས་ནི་ཁམས་ལོག་མ་བྱུང་
ན་རེ་ཞིག་གྲོལ་རྒྱུ་མིན་ཞིང་མཚམས་སྒངས་ལ་ཁ་ཅིག་བཏང་ཁ་ཅིག་མ་བཏང་ན་མི་འདི་པའི་
ཐུགས་རྒྱུས་ ཡོད་ པ་ དེ་ལགས་མོད། ཅེས་ པའི་ ཡི་གེ་ གནང་ བྱུང་། ཆོས་ རྗེ་ ངག་ དབང་ ཆོས་
གྲགས་པས་ལམ་འབྲས་ལ་དྲི་བ་ཉི་ཤུ་རྩ་ལྔ་པ་བྱས་འདུག་པའི་ལན་ཐུབ་བསྟན་དུ་བཞུགས་རིང་
ལ་གནང་བྱུང་། རྗེས་སོར་འཕོ་སྐབས་ཀྱི་དྲི་བ་ལྷག་པོ་གཅིག་འདུག་པ་ལ་དོགས་གཅོད་དང་།
གཞན་དོགས་གཅོད་ཞུ་དགོས་གང་ཡོད་ཀྱི་ཞུ་ཡིག་ཕུལ་བས་དེ་དག་ལ་ལན་ཕྱག་བྲིས་མང་པོ་
གནང་བྱུང་། དེ་ནས་ན་ནིང་རང་ནས་མིག་ལ་འགྲིབ་ཆེར་བྱུང་ནས་ཡི་གེ་བལྟ་དཀའ་བ་རང་

ཡོད་ གསུང་ བ་ བྱུང་། ངེད་ ལུས་ རྒས། སེམས་ རྨོངས། མིག་ མི་ གསལ་ བས་ དགོས་ དཔྱོད་
ཀྱི་ རིགས་གང་ཡང་མི་ཐུབ་པ་འདུག་ཅེས་དང་། ངེད་མཇལ་དུ་འོང་ན་ཞུས་པས། འདིའི་གྲྭ་
རིགས་རྣམས་ཀྱི་དཀྱིལ་འཁོར་དུ་མི་འཇུག་པའི་རྐྱེན་དུ་སོང་དོགས། མི་མང་པོའི་ངོ་སྲུང་དང་
འཆི་བ་གཉིས་འཚེར་མཉམ་དུ་འོང་གིན་འདུག་པས་རེ་ཞིག་མི་ཕེབས་པ་ཞུ་ཞིང་། འཚོ་བྱེད་
པས་ཆུ་ཚན་རན་འདུག་ཟེར་བས་ཕྱི་ལ་འགྲོ་བ་བྱུང་ན་བརྡ་འབུལ་ཅི་ཐུབ་བྱེད་གསུངས་པ་དང་།
འདིར་མཚམས་འདིའི་མུ་ལ་སུ་ལ་ཡང་བསྟུན་ཐབས་མ་བྱུང་བས་ད་ནས་ཀྱང་བྱོན་ན་མི་བདེ་བ་
འདུག་ པས་ ཐུགས་ ཐག་ གཅོད་ པ་ ཞུ་ ཞིང་། སླད་ནས་ ཀྱང་ སེམས་ དཀར་ གྱིས་ འཛིན་པ་མ་
གཏོགས་ལུས་སེམས་ཤེད་ཤོར་བ་དང་། མིག་འགྲིབ་པ་ཚུན་གྱིས་ཐུགས་བཞེད་འགྲུབ་པ་ཅིག་
མི་འོང་བ་འདྲ་གསུངས་པའི་བཀའ་ཤོག་གནང་བྱུང་། རྟ་ལོར་སྐུ་ཁམས་གསེང་ནས་ཆབ་ཚན་
ལ་ཁོར་ཙམ་ཕེབས་འདུག །ཚུར་ལམ་བླ་བྲང་དུ་གདན་འདྲེན་ཞུས་ནས་གསོལ་ཇ་མཆོད་ནས་
སྒྲུབ་ ཁང་དུ་ ཕེབས། གྲྭ་པ་རྣམས་ ཀྱིས་ འཚོགས་ ཆོས་ ཞིག་གནང་བར་ཞུས་པས། ཁར་ སང་
ཞོར་ལ་འདུ་ཁང་དུ་ཕྱིན་ནས་ཆོས་འབྲེལ་ཙམ་བྱས་ན་འོང་བ་འདུག་ཀྱང་མ་བྱུང་། ད་མི་ཐུབ་
གསུང་། ཐུབ་བསྟན་པའི་འབུལ་སྡུད་རབ་འབྱམས་པ་དཀོན་མཆོག་དཔལ་བཟང་སྐུ་མདུན་དུ་
མཇལ་ནས། སྐུ་མཚམས་ ཡུན་ རིང་ གནང་འདུག་པས་བཀའ་དྲིན་ཆེ་ཞུས་འདུག་པས། ངེད་
ཀྱི་སྐུ་མཚམས་དགའ་བཟང་བའི་མཚམས་མིན། བླ་བྲང་དུ་བསྡད་དུས་བསྟན་པ་ལ་ཕན་ཐོགས་
མ་བྱུང་བས། མི་ཚེ་མ་ཕྱིད་ནས་ནང་དུ་བསྡད་པ་ཡིན་གསུངས་པ་སོགས་ཐུགས་ཡི་ཆད་པའི་
གསུང་ བྱོན་འདུག །ད་དུང་ སྐུ་མཚམས་ ཀ་ གནང་ངམ་ཞུས་འདུག་པས། གཟུགས་པོ་ངན་པ་
ལས་མེད། ན་ནིང་སྒྲུབ་ཁང་དུ་ཡོད་དུས། ངེད་སྡོད་ས་དེར་ རས་ ཀྱི་ཡོལ་བ་དཀར་པོ་ཅིག་
བཏང་བྱུང་བ་རྨི། མཚམས་བྱས་ན་དགའ་རྒྱུ་ཡིན་པ་འདྲ་བསམས་ནས་མཚམས་བསྡམས་པས་
ལོ་དྲུག་བདུན་དེ་ལ་ཐུགས་དམ་བྱེད་རྒྱུ་ཨ་ཐོ་བ་བྱུང་། ད་ལམ་མི་ཐོན་ཁ་མེད་ནད་ཀྱི་སྟབས་
ཀྱིས་ཡིན། ཁར་སང་ནས་ཀྱང་སྔར་གྱི་ཡོལ་བ་དེ་བཏང་བྱུང་བ་རྨིས་པས་ད་དུང་མཚམས་དམ་
པ་ བྱེད། རྗེ་མུས་ཆེན་ གྱི་ སྐུ་ ཚེའི་ ཚད་ ཙམ་ སྡོད་ལ་ རེ་ བ་ ཡིན་གསུངས་འདུག །དེ་ནས་ སྐུ་
མཚམས་ མཛད་དེ། སྐུ་ གཤེགས་ ཀྱི་ བར་ སུ་ ལའང་ མཇལ་ ཁ་ མ་ བྱུང་ གདལ། གདན་ ས་ པ་
རྣམས་གཉིས་སྐབས་སྐབས་མཇལ་ཆོག་པ་བྱུང་འདུག །རྗེ་མུས་ཆེན་བདུན་ཅུ་དོན་གཉིས་ལ་སྐུ་
གཤེགས་པར་འདུག་ཀྱང་། རྗེ་ཉིད་བདུན་ཅུ་དོན་བཞིའི་བར་བཞུགས། སྐུ་མཚམས་ལོ་ཧྲིལ་

པོ་བཅུ་བཞིར་ གནང་། དེ་བར་གཙོ་ཆེར་བློ་སྦྱོང་གི་ཉམས་ལེན་དང་། ལྟ་བ་བསྐྱང་པ་དང་།
གསང་སྔགས་ ཀྱི་ཐུགས་དམ་སྔར་རྒྱུན་ལྟར་མཛད་འདུག ། རྗེ་འདིའི་ཡོན་ཏན་ནི། དངོས་པོ་
གང་ལའང་ཞེན་ཆགས་མི་མངའ་ཞིང་། དད་རྫས་རྣམས་ཆུད་ཟོས་སུ་མ་སོང་བར་དགེ་ཕྱོགས་
སུ་ གཏོང་བར་མཛད། མདོ་སྔགས་ཐ་སྙད་དང་བཅས་པ་ཐམས་ཅད་ལ་མཁས་པའི་ཕུལ་དུ་
ཕྱིན། འཆད་ རྩོད་ རྩོམ་ གསུམ་ ལ་ སྤོབས་ པ་ བརྙེས། ནང་ གི་ རྣལ་ འབྱོར་ ཏིང་ ངེ་ འཛིན་ ལ་
བརྩོན་པས་རྟོགས་པ་ཕུལ་དུ་བྱུང་བ་མངའ། ཚེ་འདི་དོན་དུ་གཉེར་བའི་དྲི་མས་མ་གོས་པར་
ཆོས་བཞིན་ལྷུར་མཛད་ པ་ ལགས། དེའི་རྒྱུ་མཚན་གྱིས་ངོ་སྲུང་དང་བསྟུན་ཕྱོགས་མི་མཛད།
སྔར་གྲྭ་པའི་དུས་བསྙེན་པ་ཞིག་གི་སྐབས་སུ། བྲམ་ཟེའི་གཟུགས་ཅན་གྱིས་འབོག་ཁྲེས་ཞིག་
ཁུར་ནས་ བྱུང་ བའི་ མནལ་ལམ་བྱུང་བ་དང༌། གདན་སར་ཕེབས་པའི་ གསོལ་བ་བཏབ་ནས་
ཞལ་བཞེས་མཛད་པའི་སྐབས་དེར། ནུབ་ཅིག་རྡོ་ཆེན་པོ་ཞིག་ སྐུ་རྒྱབ་ལ་བསྣམས་ནས། ད་
རུང་གཟུགས་པོ་རྒྱགས་པོ་འདུག་བྱས་པ་རྨིས་གསུངས་པ་ནི། གདན་སར་བཞུགས་རིང་ལ་འོ་
བརྒྱལ་པོ་འོང་བའི་ལྟས་ཡིན་པར་འདུག ། སྐབས་ཤིག་མནལ་ལམ་དུ། འདུ་ཁང་ནང་དུ་སྦྲུལ་
ཆེན་པོ་ཞིག་ཞུགས་བྱུང་བ། རང་གིས་ཕྱག་ན་རྡོ་རྗེ་ཞིག་འདུག་པ་དེ་ཐོ་བར་བསྒོམས་པས་དེར་
གྱུར་པ་དེའི་མགོ་ལ་བསྣུན་པ་རྨིས་གསུངས་པ་ནི་བསྙུང་གཞི་འོང་བ་དང་། དེས་སྐུ་ཚེའི་བར་
ཆད་དུ་ མི་ འགྱུར་ བའི་ རྟགས་ སུ་ སྣང་། སྐབས་ཤིག །ཉི་མ་ གཟས་ ཟིན་འདུག་ པ་ ལ་ རང་
འཇིགས་བྱེད་བསྒོམས་པས་གྲོལ་སོང་བ་རྨི་གསུངས་པ་སོགས་མནལ་ལྟས་ངོ་མཚར་ཅན་མང་པོ་
ཡོད་པར་ གསལ། རྗེ་མུས་ཆེན་གྱི་གདུང་ཐལ་ལ་ས་པཎ་གྱི་པར་སྐུ་ཆུང་ངུ་བཏབ་པ་ཞིག་ སྐུ་
གཞོགས་ན་འདུག །དེའི་སྐྱིལ་ཀྲུང་གི་བར་རིང་བསྲེལ་དཀར་པོ་ལེགས་པོ་ཞིག་འཁྲུངས་འདུག་
པ་ལ་ གཟིགས་ ནས། མདང་གི་རྨི་ལམ་དེ་ འདིའི་ ལྟས་སུ་འདུག་ གསུངས། མནལ་ ལམ་ཅི་
འདྲ་ བྱུང་ཞུས་པས། མི་ཆོས་ བླ་མའི་རྫུན་ ལ་ སྐྲག་ གསུངས་ ནས་ གསུང་ དུ་ མ་ འདོད། དེས་
མཚོན་ནས་ཐུགས་དམ་གྱི་རྟགས་རྣམས་གསང་བར་མཛད་པས་ལྟས་གང་ཡང་འཆབ་པར་མཛད་
པ་ཞིག་གདའ། མ་དག་པའི་འཚོ་བ་དང་། དུས་མིན་གྱི་ཟས་སྤངས་ཏེ་འདུལ་བའི་བསླབ་བྱ་
ལ་ ནན་ ཏན་ གཙོ་ བོར་ མཛད། བྱམས་ སྙིང་ རྗེ་ བྱང་ ཆུབ་ ཀྱི་ སེམས་ ཀྱིས་ ཐུགས་ རྒྱུད་ ཕྱུག་
།གསང་སྔགས་རྡོ་རྗེ་ཐེག་པའི་བསྐྱེད་རྫོགས་ཀྱི་རྣལ་འབྱོར་མཐར་ཕྱིན་པ་ལགས། བསྟན་པའི་
རྒྱུན་ལ་དགོངས་ནས་རྩོམ་ པ་ མཛད་ པ་ ཡང་ ངོ་མཚར་བ་འབའ་ཞིག་སྟེ། རྗེ་ བྲང་ཏི་པ་ནམ་
119

མཁའ་ དཔལ་ བཟང་ པོའི་རྣམ་ཐར་བསྟོད་པ། དེ་ལ་ཡན་ལག་བདུན་པ་འབུལ་བའི་ཚིགས་
བཅད། རྗེ་ མུས་ ཆེན་ ནམ་ མཁའ་ དཔལ་ བཟང་ ལ་ བསྟོད་ པ། ཡང་ དགེ་ སློང་ འཚོ་ བྱེད་ ལ་
གསོལ་ བ་ གདབ་ པ། བདག་ ཆེན་ ཀུན་ དགའ་ བློ་ གྲོས་ ལ་ ཕུལ་ བའི་ ཞུ་ ཡིག །ངག་ དབང་
མཆོག་ལེགས་རྡོ་རྗེ་ལ་བསྟོད་པ། དབུ་མ་ལུགས་ཀྱི་སེམས་བསྐྱེད་ཀྱི་བརྒྱུད་འདེབས། སྒྲོལ་
མའི་བསྟོད་པ། གཤེད་དམར་སྤྲོས་མེད་དང་འཇམ་དཔལ་སྨྲ་སེང་གི་བརྒྱུད་འདེབས། བླ་མ་
ལྔ་ བཅུ་ པའི་ འགྲེལ་ པ། ལྗོན་ ཤིང་ མཛེས་རྒྱན་ གྱི་ སྔོན་འགྲོའི་འགྲེལ་ པ། ཀྱེ་རྡོར་ གྱི་ ལས་
བཞིའི་སྦྱིན་སྲེག་གི་རྣམ་བཤད། འཇམ་དབྱངས་དམར་སེར་གྱི་སྒྲུབ་ཐབས་གེགས་སེལ་དང་
བཅས་ པ། འཇམ་ དབྱངས་ སྨྲ་ སེང་ གི་ རྗེས་ གནང་། སྒྲུབ་ ཐབས། རིལ་ བུ་ སྒྲུབ་ ཐབས།
སྒྲུབ་ པའི་ ཡི་ གེ །ཐུགས་ རྗེ་ ཆེན་ པོ་ གཙོ་འཁོར་ གསུམ་ པའི་ སྒྲུབ་ ཐབས་དང༌ རྗེས་གནང་ས་
ལུགས། སེང་ གེ་ སྒྲའི་ བསྙེན་ པ་ བྱ་ ཚུལ། སྒྲོལ་ མ་ དམར་ མོའི་ སྒྲུབ་ ཐབས་ རྗེས་ གནང་།
ཕག་དཀར་གྱི་སྒྲུབ་ཐབས་དེའི་བྱིན་རླབས་བྱ་ཚུལ། སྒྲོལ་མ་བླ་མེད་ཀྱི་སྒྲུབ་ཐབས། རིགས་
གསུམ་ སྤྱི་ དབང་ གི་ ཐོ་ ཡིག །འཇིགས་ བྱེད་ ལ་ བརྟེན་ ནས་ ཆར་ འབེབས་ ཚུལ། མགོན་ པོ་
ལེགས་ ལྡན་ མཆེད་ གསུམ་ གྱི་ གཏོར་ ཆོག་ དང་ རྗེས་ གནང་། དུད་སོལ་ལྷ་ མོའི་ ཕྱིན་ འཆོལ།
བར་དོའི་ངོ་སྤྲོད། ལམ་ འབྲས་ ཀྱི་ བརྒལ་ ལན། བསྔོ་བའི་རྣམ་བཤད། སྨན་བླའི་ ཆོ་ གའི་
དོགས་གཅོད་སོགས་མཛད་དེ་བསྟན་པ་གསལ་བའི་སྒྲོན་མེ་ལྟ་བུའོ། །དེ་ལྟར་འཆད་རྩོད་རྩོམ་
གསུམ་གྱིས་གདུལ་བྱའི་རེ་བ་སྐོང་བར་མཛད་པས་སློབ་མའི་ཚོགས་གྲངས་མེད་པ་བསྐྲུན་པར་
མཛད་དེ། དེ་ཡང་དཔལ་ས་སྐྱ་པ་ཆེན་པོ་བདག་ཆེན་མཐུ་སྟོབས་དབང་ཕྱུག ། དཔལ་ ཨེ་
ཝཾ་ཆོས་ལྡན་གྱི་མཁན་ཆེན་རྣམ་པ་གཉིས། ཐུབ་བསྟན་རྣམ་རྒྱལ་གྱི་མཁན་ཆེན་བཟོད་པ་རྒྱ་
མཚོ་དང་ཆོས་རྣམ་རྒྱལ་གཉིས། སྐྱེད་ཚལ་མཁན་ཆེན་གོང་འོག །མུས་ཕྱོགས་ཀྱི་བླ་མ་མང་
པོ། ཆོས་ རྗེ་ བཀྲ་ཤིས་ རྒྱ་ མཚོ་ སོགས་ དང་། འབུལ་ དཔོན་ པའི་ བླ་ མ་ མང་ པོ་དང༌། དགེ་
བའི་བཤེས་གཉེན་ཁམས་མངའ་རིས་དབུས་གཙང་རྣམས་སུ་དགོན་པའི་ བླ་མ་དང་། དབེན་
གནས་སུ་ཐུགས་དམ་མཛད་པ་དུ་མ་བྱོན་ཏེ། རྗེ་ཉིད་ཀྱི་རྣམ་ཐར་གྱི་རྗེས་སུ་སློབ་ཅིང་དད་པ་
ཐོབ་ པ་ བསམ་ གྱིས་ མི་ཁྱབ་ པའོ། །དེ་ ལྟར་ སྐུ་ ཚེའི་ སྟོད་ ལ་ ཐོས་བསམ་ རྒྱ་ ཆེ་ བར་ མཛད།
བར་དུ་འཆད་ཉན་གྱི་སྒོ་ནས་ སངས་ རྒྱས་ ཀྱིས་ སྟན་པ་སྤེལ། མཐར་ ཕག་ལོ་ནས་བྱི་བ་ལོའི་
བར་ལོ་བཅུ་བཞི་ལ་སྒྲུབ་པ་ལྷུར་མཛད་དེ། བIAསདུས་དང་གནས་སྐབས་ཐམས་ཅད་དུ་དམ་པའི་
120

ཆོས་འདུལ་བ་དང་མཐུན་པའི་བླང་དོར་ལྷུར་མཛད་པ་དང་། བྱམས་སྙིང་རྗེ་བྱང་ཆུབ་ཀྱི་སེམས་
ཀྱིས་ཐུགས་རྒྱུད་ཕྱུག་ཅིང་། ཟབ་མོ་རྡོ་རྗེ་ཐེག་པའི་བསྐྱེད་རྫོགས་ཀྱི་རྣལ་འབྱོར་ཡན་ལག་དང་
བཅས་པས་དུས་འདའ་བར་མཛད་ཅིང་། དད་པ་ཅན་རྣམས་ཀྱིས་ཕུལ་བའི་དངོས་པོ་ཐམས་
ཅད་ཨེ་ཝཾ་ཉིད་དང་ཐུབ་བསྟན་རྣམ་རྒྱལ་ལ་སོགས་པའི་གྲྭ་པ་རྣམས་སུ་མང་ཇ་དང་བསྙེན་བཀུར་
མཛད་དེ་ཆུད་མ་ཟོས་པར་མཛད། རང་དོན་དུ་བདག་ཏུ་བཟུང་བ་ཏིལ་འབྲུ་ཙམ་ཡང་མི་མཛད་
དེ། དངོས་པོ་ལ་མ་ཆགས་ཤིང་། ཚེ་འདིའི་བྱ་བ་ལ་དམིགས་པའི་བླང་དོར་སྐད་ཅིག་ཙམ་
ཡང་མི་མངའ་བ་ནི་ཆེས་ངོ་མཚར་བ་ཡིན་ནོ། །ཟང་ཟིང་གི་རྩོལ་སྒྲུབ་གཏན་ནས་མི་མཛད་དེ།
སྒོ་རྩར་ཚུར་བསྐྱལ་ནས་འོངས་པ་འདི་ཚོ་ཆུད་ཟོས་ལ་མ་སོང་ཙམ་བྱས་ནས་གྲྭ་པ་ལ་གཏོང་ཅི་
ཐུབ་བྱེད་པའི་དཀའ་ ལས་ལ། ནོར་ཚོལ་དུ་འགྲོ་བ་གལ་འོང་ཞེས་གསུངས་པ་ལྟ་བུ་བདག་
འཛིན་ཐུགས་ ཀྱིས་བཏང་ཚུལ་ཤེས་ལྡན་དད་པ་སྐྱེ་བའི་རྣམ་ཐར་མངའ་བ་ཡིན་ནོ། །དེ་ལྟར་
དགུང་ལོ་བདུན་ཅུ་དོན་བཞི་པ་ཞེས་པ་མེ་ཕོ་བྱི་བའི་ལོ་ཁམས་ནས་འོངས་པ་རྣམས་ཅུང་ཟད་
འགྱངས་པ་ལ། གདན་ས་པས་ད་ལོ་ལམ་འབྲས་འགྱངས་ཙམ་བྱས་ནས་ཁམས་འགྲོས་པ་སླེབ་
པ་དང་བཙུགས་ན་དགའ་བ་འདྲ་ཞུས་འདུག་པར། ལམ་འབྲས་དུས་མལ་ལ་ཚུགས། ཁམས་
མངའ་རིས་སུ་ལོག་འགྲོ་མཁན་ཚོ་ཐོང་། གྲྭ་པ་ལ་ཇག་འགྲམས་ཆེན་པོ་འོང་དོགས་ཡོད་གསུང་
པ་ལྟར། འབྲུམ་ནད་ཀྱིས་གྲྭ་པ་ཐམས་ཅད་འདས་ གྲོངས་མང་པོ་བྱུང་། ལོ་དེའི་ཧོར་ཟླ་བཅུ་
པའི་ཚེས་བཞིའི་ཉིན་ རྗེ་ཉིད་ཞིང་ གཞན་དུ་གཤེགས། སྐུ་གདུང་ལ་ཞབས་དྲུང་གདན་ ས་ པ་
ཤེས་རབ་འབྱུང་གནས་ཀྱིས་ཞུགས་འབུལ་གནང་། ཕྱག་རྫས་ལྷག་མ་གང་ཡོད་ཀྱིས་དགོངས་
རྫོགས་མཛད་པ་སོགས་རྗེ་ཉིད་ཀྱིས་དབོན་རིན་པོ་ཆེ་དཔལ་མཆོག་རྒྱལ་མཚན་པས་ཁུར་བཞེས་
མཛད་ནས་དངུལ་གདུང་བཞེངས་པ་དང་སྐུ་འདྲ་བཞེངས་པ་སོགས་སྐུ་རྗེས་ཀྱི་བྱ་བ་རྣམས་སྒྲུབ་པ་
དང་དུས་མཆོད་དང་ཟླ་ཇ་ཡང་རྟ་ལོའི་བར་རྒྱུན་མ་ཆད་པར་གཏོང་བ་བྱུང་། དེ་ནས་དུས་ཟིང་
གི་སྟབས་སོགས་ལ་བརྟེན་ནས་དབོན་ཆེན་རང་ཁམས་སུ་བྱོན་ནས་སྡེ་དགེ་ཕྱོགས་སུ་སྤྱན་དྲངས་
ནས་ལམ་འབྲས་གནང་བ་སོགས་ཕྲིན་ལས་སྐྱོང་བར་བཞུགས། ཨེ་ཝཾ་དུ་བླ་བྲང་དང་ཐར་པ་རྩེ་
ནས་རྗེ་འདིའི་དུས་མཆོད་གནང་བ་སོགས་དགོངས་པ་རྫོགས་པའི་ཐབས་མཛད་བཞིན་པ་ཡིན་
ནོ།། མཁས་དང་གྲུབ་པའི་རྣམ་ཐར་ཇི་སྙེད་པ། །རྒྱལ་བ་ཡིས་ཀྱང་བརྗོད་པར་མི་སྤོབས་ན།།
། བདག་འདྲ་ བྱིས་ པས་ ལྟ་ ཡང་ གང་ལ་ ཞིག །འོན་ཀྱང་ཐུན་མོང་ཙམ་དུ་འདི་ བརྗོད་དོ། །
121

སྙིགས་མའི་དུས་ འདིར་ཁྱེད་འདྲའི་མགོན་བཟང་གི ། སྐུ་དངོས་ ཕྲིན་ལས་རྒྱས་པར་མ་མངོན་
ནའང་། །རྣམ་ཐར་བཟང་པོའི་རྗེས་འཇུག་མང་པོ་ཡིས། །བསྟན་ལ་ཕན་པའི་ཚུལ་ གྱིས་ཕྲིན་
ལས་ སྤེལ། །གང་ གི་ ཐུགས་ བརྩེས་ ཉེར་ བཟུང་ བདག་ འདྲ་ ཡིས། །བཀའ་ དྲིན་ རྗེས་ དྲན་
མཛད་ཕྲིན་མདོ་ཙམ་ཞིག །བརྗོད་པ་འདི་ལ་དད་ལྡན་མགུ་བར་གྱིས། །དགེ་བས་ཐུགས་ཀྱི་
དགོངས་པ་ཡོངས་རྫོགས་ཤོག །རྗེ་བཙུན་བླ་མ་དམ་པ་རྒྱལ་བའི་རིང་ལུགས་པ་ཆེན་པོ་ཆོས་ཀྱི་
རྗེ་དཔལ་ལྡན་དོན་གྲུབ་པའི་རྣམ་པར་ཐར་པ་ཐུན་མོང་དུ་ཇི་ལྟར་སྣང་བ་ཙམ་དད་པའི་ཡུས་ཀྱི་ཡི་
གེའི་ཕྲེང་བར་སྤེལ་བ་འདི་ནི། རྗེ་བླ་མ་དེ་ཉིད་ཀྱི་ཞབས་ཀྱི་པདྨོ་གུས་པའི་གཙུག་གིས་བསྟེན་
ནས་གསུང་གི་བདུད་རྩི་ལེགས་པར་འཐུངས་ཤིང་། ཐུགས་བརྩེ་བ་ཆེན་པོས་རྗེས་སུ་བཟུང་བ་
དང་། གཞན་ཡང་བླ་མ་དམ་པ་དུ་མའི་ཞབས་ལ་གཏུགས་པ། མདོ་ཁམས་ཀྱི་བཙུན་པ་ངག་
དབང་བརྟན་པའི་རྡོ་རྗེས། རྗེ་ཉིད་དགོངས་པ་ཆོས་དབྱིངས་སུ་བཞུགས་ནས་ལོ་བརྒྱད་ལོན་པ་
ཆུ་མོ་སྦྲུལ་གྱི་ལོ་ཁྲུམས་སྟོད་ཀྱི་ཟླ་བ་ལ་དཔལ་ཐུབ་བསྟན་རྣམ་པར་རྒྱལ་བའི་གཙུག་ལག་ཁང་དུ་
ཡི་གེར་བཀོད་པ་དགེ་ལེགས་མཆོག་ཏུ་གྱུར་ཅིག །།
122

༄༅། །དཔལ་ལྡན་བླ་མ་དམ་པ་བྲང་ཏི་ནམ་མཁའ་
སངས་རྒྱས་ཀྱི་རྣམ་ཐར་འཕྲོས་དང་བཅས་པ་
བྱིན་རླབས་ཆུ་རྒྱུན་ཞེས་བྱ་བ་བཞུགས།
123

༄༅། ། བླ་མ་དང་མགོན་པོ་འཇམ་པའི་དབྱངས་ ལ་ ཕྱག་འཚལ་ལོ། །ནམ་ མཁའ་ ལྟ་ བུའི་
ཆོས་སྐུའི་རྣམ་རོལ་ལས། །ལེགས་པར་བསྐྲུན་པའི་འདྲེན་མཆོག་འོད་བརྒྱ་པ། །སངས་རྒྱས་
བསྟན་པའི་གླིང་བཞི་གསལ་མཛད་པ། །སྐྱབས་མཆོག་དཔལ་ལྡན་བླ་མས་བདག་སྐྱོངས་ཤིག
། དཔལ་ཨེ་ཝཾ་ཆོས་ལྡན་གྱི་གདན་ས་བཅུ་བདུན་པ། བྲང་ཏི་མཁས་པའི་རིགས་སུ་འཁྲུངས་པ་
རྗེ་བཙུན་ནམ་མཁའ་སངས་རྒྱས་ཞེས་བྱ་བའི་རྣམ་པར་ཐར་པ་རྒྱས་པ་ནི་མ་ཐོས་ཅུང་ཟད་ཐོས་པ་
བརྗེད་ཐོར་བཀོད་ན། རིགས་ ཁྱད་པར་ཅན་དུ་འཁྲུངས་ པའི་ ཡོན་ཏན་ནི། བསིལ་ལྡན་གྱི་
ལྗོངས་འདིར་སངས་རྒྱས་ཀྱི་བསྟན་པ་རིན་པོ་ཆེ་དར་ཞིང་རྒྱས་པར་མཛད་པའི་རྩ་ལག་དམ་པ།
ཆོས་རྒྱལ་ཁྲི་སྲོང་ལྡེའུ་བཙན་ཞེས་ཡོངས་སུ་གྲགས་པ་འཇམ་དཔལ་དབྱངས་ཀྱི་རྣམ་སྤྲུལ་དེའི་སྐུ་
རིང་ལ། བོད་ཀྱི་སྨན་པ་མི་དགུར་གྲགས་པའི་ནང་ཚན་བྲང་ཏི་མཁས་པའི་རིགས་ཏེ། གདུང་
བརྒྱུད་ འདི་ ལས། ལོ་ཙཱ་བ་ བྲང་ ཏི་ ཛ་ ཡ་ རཀྴི་ཏ་ དང་། གྲུབ་ པའི་ དབང་ ཕྱུག་ བྲང་ ཏི་རྒྱལ་
མཉེན་མཁར་ཕུག་པ་དང་། དཔལ་ས་སྐྱ་པ་ཆེན་པོ་ཀུན་དགའ་སྙིང་པོའི་བླ་མ་རོང་ངུར་སྨྲིག་ཏུ་
བྲང་ཏི་དར་མ་སྙིང་པོ་དང་། འགྲོ་བའི་མགོན་པོ་ཆོས་རྒྱལ་འཕགས་པའི་བླ་མ་ལྷ་རྗེ་དར་མ་
སེང་གེ་སོགས་ནས་རྗེ་འདི་ཉིད་ཁུ་དབོན་གྱི་བར་མཁས་གྲུབ་བཟང་རིམ་པར་བྱོན་ཞིང་། བྲང་
ཏིའི་གདུང་མ་ཆོད་ཙམ་ནི་འབྲིང་མཚམས་ཕྱོགས་ན་ད་ལྟ་ཡང་ཡོད་པར་སྣང་ངོ་། །དེ་ལྟ་བུའི་
གདུང་བརྒྱུད་ལས། རྗེ་འདིའི་ཡབ་ཡུམ་སོགས་ ཀྱི་རྣམ་ཐར་ཞིབ་ཆ་མ་མཐོང་ཡང་། ཡབ་ནི་
ནང་སོ་རྟག་རྒྱལ་དོན་གྲུབ་ཞུ་བ་པཎ་ཆེན་ནམ་མཁའ་དཔལ་བཟང་གི་གཅེན་པོ་ཡིན་པ་དེ་རྗེ་
འདིའི་ཡབ་ཏུ་མངོན། དེ་ལྟར་ཡབ་ཡན་ཆད་དཔལ་ལྡན་ས་སྐྱ་པའི་བླ་སྨན་མཛད་ནས་ས་སྐྱ་
སྨན་ གྲོང་དུ་བཞུགས་ཏེ། འདི་ཡན་ཆད་ཀྱི་ལོ་རྒྱུས་སྨན་གྱི་ཆོས་འབྱུང་ཤེས་བྱ་རབ་གསལ་
དང་། བྲང་ ཏི་ པའི་ གདུང་ རབས་ དང་། པཎ་ ཆེན་ ནམ་ མཁའ་ དཔལ་ བཟང་ གི་ རྣམ་ ཐར་
རྣམས་སུ་ཤེས་པར་བྱའོ། །རྗེ་འདི་ཤབ་སྟོད་རྗེ་ལུང་དུ་བྱོན་པ་ཡིན་ཟེར་བ་ཞིག་ཐོས་ཏེ་དཔྱད་
དགོས། གཞི་ ཚུལ་ ཁྲིམས་རྣམ་པར་ དག་ པ་ ལ་ བསྟེན་ནས་ཐོས་བསམ་སྒོམ་གསུམ་ ཇི་ ལྟར་
མཛད་པའི་ཚུལ་ནི། སྐུ་ན་ཆུང་ངུ་ནས་ཡོན་ཏན་རིན་པོ་ཆེ་དུ་མའི་འབྱུང་གནས་དཔལ་ཨེ་ཝཾ་
ཆོས་ལྡན་གྱི་དགོན་པར་བྱོན་ཏེ། ཁུ་བོ་པཎྜི་ཏ་ཆེན་པོ་ནམ་མཁའ་དཔལ་བཟང་སོགས་ཡོངས་པ
འཛིན་དམ་པ་རྣམས་ལས་ སྡོམ་པ་གསུམ་དང་། དབང་ལུང་མན་ངག་བསམ་གྱིས་མི་ཁྱབ་པ་
ནོས་ནས་ ཐོས་ བསམ་ བསྒོམ་ པ་ མཐར་ ཕྱིན་ མཛད་དོ། །དེ་ ཡང་ ཁུ་ བོ་ ཉིད་ ཀྱི་ གསུང་ གིས།
125

སློབ་གཉེར་འདྲ་ནུས་ན་ལྟོ་བྱིན། དེ་མིན་དབོན་པོ་ཨམ་ཤོད་ཡིན་ཟེར་ནས་དཀོར་ཟས་བྱིན་
པས་མི་འོང་། སྟེར་བ་མཉམ་པོ་ལ་དུད་འགྲོའི་སྐྱེ་གནས་སུ་གྱུར་པ་ལ་ཟས་ཁམ་ཅིག་ཙམ་སྩལ་
བའི་དགེ་བའི་རྩ་བ་ཡིན་གསུང་ཞིང་ཞེ་གཅོད་སྐད། དེ་ལྟར་སློབ་གཉེར་ལ་བརྩོན་པ་དྲག་པོ་
མཛད། ཉིན་ གུང་ ཡི་ གེའི་ འདུ་ བྱེད་ ལེགས་ པར་ སྦྱངས། །ཕྱག་ བྲིས་ཤིན་ཏུ་ལེགས་ པ་ བྱུང་
ནས་ཁུ་བོའི་ཞལ་ནས། ངས་ཡི་གེ་ཕྲ་མོ་མིག་གིས་མི་མཐོང་འདུག་གསུངས་ནས་ཕྱག་དཔེ་ཡི་
གེ་གཟུགས་ཆེན་པོ་ཅན་བྲིས་པ་ཡང་མང་པོ་སྣང་ངོ༌། །སྐབས་ཅིག་རྩེ་གདོང་དུ་དཔེ་མཚམས་
ལ་བྱོན་ཟེར་བའང་ཐོས། དེ་ལྟར་སློབ་གཉེར་ལ་ཤིན་ཏུ་ཐུགས་རུས་མཛད་དེ། ནམ་གུང་སྐུ་
ཁམས་གསོལ་བའི་མནལ་ཧྲིབ་ཙམ་མ་གཏོགས་ཐར་རྩེའི་རྡོ་ཆལ་དུ་མཚན་མོ་ཞབས་སྐོར་མཛད་
ཅིང་བཤར་སྦྱང་མཛད། མནལ་ཡུར་བྱུང་ཚེ་ཞབས་རྡོལ་བསྣུན་པས་ཟུག་གཟེར་འོང་བ་བྱས།
དེར་ རྨ་བྱུང་ནས་ ཁྲག་རྣག་ གཟགས་པའི་ལོ་རྒྱུས་ཀྱང་སྣང་། དཔེ་ འཛིན་ གྱི་ ཡིག་ཆ་ནི། ཀྱེ་
རྡོར་ རྒྱུད་ གསུམ། ཀུན་ དུ་ དགོས་ པའི་ གཞུང་ བདུན། སྣང་ གསུམ་ མཛེས་ རྒྱན། རྒྱུད་
གསུམ་མཛེས་རྒྱན་སོགས་གཞུང་ཆེན་བཅུ་གསུམ་གྱི་རྒྱུད་ཐར་རྩེ་རྡོ་ཆལ་དུ་ཕུལ་བ་ཡིན་ནོ་ཞེས་
ཐོས། དེ་དག་གི་སྐབས་སུ་དམ་ཆོས་གསན་པའི་རྣམ་གྲངས་ནི་བླ་མ་རྣམས་ཀྱི་ནང་ནས་གཙོ་
བོར་རྗེ་ཉིད་ཀྱི་ཁུ་བོ་བྲང་ཏི་པཎ་ཆེན་ནམ་མཁའ་དཔལ་བཟང་ཉིད་རྩ་བའི་བླ་མར་མཛད་ཅིང་
བཀའ་བཀྱོན་མཛད་པ་སོགས་ཀྱང་ལས་སྒྲིབ་སྦྱོང་བ་སོགས་ཀྱི་རྟེན་འབྲེལ་གྱི་བསྒྲིགས་ཕྱོགས་སུ་
དགོངས་ནས་དད་ པ་ ལ་ ཐང་ལྷོད་མེད་ གསུང་ངོ༌། །ཇི་སྐད་དུ། ཉིད་ ཀྱི་ ཞལ་ནས། རིགས་
བརྒྱའི་ མགོན་ དང་ དབྱེར་ མེད་ བྲང་ ཏི་ པ། ། ལྔ་ རིག་ འགྲོ་ བའི་ གཙུག་ རྒྱན་ ཆོས་ ཀྱི་ རྗེ།
།འདྲེན་མཆོག་ཐུགས་ རྗེའི་གཏེར་ཆེན་ནམ་མཁའི་མཚན། ། བདག་ཅག་སྙིང་གི་ཟེ་འབྲུར་རྟག་
བཞུགས་ གསོལ། །ཞེས་ གསུངས་སོ། །དེ་ལྟ་བུའི་རྩ་ བའི་ བླ་མའི་དྲུང་དུ། སྨིན་བྱེད་དབང་
གི་ རིམ་ པ་ ལ། དཔལ་ ཀྱེ་ རྡོ་ རྗེ་ བདག་ མེད་ ལྷ་ མོ་བཅོ་ལྔ། གུར་ རིགས་ བསྡུས། སམྦུ་ཊ་
རྡོར་ དབྱིངས། ཀྱེ་ རྡོར་ འགྲེལ་ པ་ ལུགས། མཚོ་ སྐྱེས་ ལུགས། ཀྱེ་ རྡོར་ བཅུ་ བདུན་ མ།
གསང་ འདུས་ རིགས་ གསུམ། བདེ་ མཆོག་ ལོ་ ནག་ དྲིལ་ གསུམ། གཤེད་ དམར་ ལྷ་ ལྔ།
འཇིགས་ བྱེད་ རྭ་ ལུགས། ས་ ལུགས། སྒྲོལ་ མ་ ཕྱི་ནང་ གཉིས་ ཀ ། བདེ་ མཆོག་ རྡོ་ རྗེ་ མཁའ་
འགྲོ། ཀུན་ རིག །རིགས་ གསུམ་ སྤྱི་ དབང་། ཨ་ ར་ པ་ ཙ་ ན་ ལྷ་ ལྔ། མི་ འཁྲུགས་ པ།
ཀུ་རུ་ཀུལླེ་ ལྷ་ལྔ། འོད་ ཟེར་ཅན་མ་ལྷ་ལྔ། ཕྱག་རྡོར་འཆི་བདག་འཇོམས་པ། ཕྱག་ན་རྡོ་
126

རྗེ་ ལ་ རྒྱལ་ཆེན་བཞིས་ བསྐོར་ བ་ སོགས་ཐོབ། རྗེས་ གནང་སྐོར་ ལ། ཚེ་ དཔག་ མེད་ དཀར་
པོའི་ ལུང་ དང་ བཅས་ པ། མི་ གཡོ་ བ་ དཀར་ པོའི་ རྗེས་ གནང་ སོགས། མི་གཡོ་བ་ སྔོན་ པོ།
གཉན་ སྒྲོལ། སྒྲོལ་ དཀར། སེང་གེ་ སྒྲ། དེ་ རྣམས་ ཀྱི་ ཡིག་ ཆ་ རྗེ་ དཀོན་ མཆོག་ ལྷུན་གྲུབ་
ཀྱིས་མཛད་ པའི་ ལུང་དང་ བཅས་ པ། དོན་ ཞགས་ལྷ་ལྔའི་རྗེས་གནང་ ལུང་དང་བཅས་པ་རྗེ་
སངས་རིན་གྱིས་མཛད་པ། ཛཾ་སེར་ནག་འབྱུང་འདུལ་རྣམས་ཀྱི་རྗེས་གནང་ལུང་དང་བཅས་པ་
རྗེ་ དཀོན་ མཆོག་ ལྷུན་གྲུབ་ ཀྱིས་ མཛད་ པ། ཛོ་ དམར་ གྱི་ རྗེས་ གནང་། ནོར་རྒྱུན་མའི་ རྗེས་
གནང་ལུང་དང་བཅས་པ་རྗེ་བླ་མས་མཛད་པ། སོར་འབྲང་རྗེས་གནང་ལུང་བཅས་རྗེ་དཀོན་
མཆོག་ ལྷུན་གྲུབ་ ཀྱིས་ མཛད་པ། འཇམ་དཀར་དང་འཇམ་དབྱངས་དམར་སེར་གཉིས་ རྗེས་
གནང་ལུང་བཅས་རྗེ་བླ་མས་མཛད་པ། འཇམ་དབྱངས་སྨྲ་སེང་གི་རྗེས་གནང་གློ་བོ་མཁན་ཆེན་
པའི་གསལ་བྱེད་སོགས་ཡིག་རྙིངས་རྣམས་དང་བཅས་པ། སེང་གདོང་སྔོན་དམར་རྗེ་བླ་མས་
མཛད་ པ། རྣམ་ འཇོམས་ རྗེ་ དཀོན་ ལྷུན་པ་དང་། རྗེ་ བླ་ མའི་ ཡི་གེ་ བཅས། དབང་དུ་བྱེད་
པའི་ སྒྲོལ་མ་དམར་མོ་དང་། སྤྱན་ རས་ གཟིགས་ གཙོ་འཁོར་གསུམ་པ་རྗེ་བླ་མས་མཛད་པ།
འབྱུང་འདུལ། ཨུ་ཙརྱ་བཅུ་ གཅིག་ ཞལ། དམར་པོ་སྐོར་གསུམ་རྣམས་ རྗེ་ དཀོན་མཆོག་ལྷུན་
གྲུབ་པས་མཛད་པ། ཇོ་བོ་ནས་བརྒྱུད་པའི་སྨེ་བརྩེགས་ལྗང་ནག་འདི་སྐབས་རྗེ་བླ་མ་ཞེས་པ་
ཐམས་ཅད་པཎ་ཆེན་ནོ། རྗེ་བླ་མས་མཛད་པ། སྨེ་བརྩེགས་དུད་ཀ་ས་ལོས་མཛད་པ་ མགོན་
པོ་ལྕམ་དྲལ་ སྦགས་ སྒྲུབ། ལྷ་ བརྒྱད་ སྦགས་ སྒྲུབ། བཅུ་ གཉིས་ སྦགས་ སྒྲུབ་ རྣམས་ ཀྱི་ རྗེས་
གནང་། ཞལ་ བཞི་ པའི་ རྗེས་ གནང་། རྗེ་ བཙུན་ གྱི་ ཡིག་ ཆའི་ ལུང་ དང་ བཅས་ པ། སྟག་
ཞོན་དང་དྲཀྐད་ཀྱི་རྗེས་གནང་ བླ་མས་མཛད་པའི་ལུང་བཅས་པ། ལས་གཤིན་གྱི་རྗེས་གནང་
དང་ཡིག་ཆ་ནམ་མཁའ་ལྷུན་བཟང་དང་། རྗེ་དཀོན་མཆོག་ལྷུན་གྲུབ་ཀྱིས་མཛད་པ་རྟ་མགྲིན་
ལྕགས་ རལ་ཅན། རི་ཁྲོད་མ་ སེར་མོ་ གཉིས་ རྗེས་ གནང་ དང་ ཡིག་ཆ་ རྗེ་ བླ་མས་མཛད་པ།
སྒྲུབ་ ཐབས་བརྒྱ་ རྩའི་ རྗེས་ གནང་ རྒྱ་ གཞུང་ དང་ རྗེ་ དཀོན་ མཆོག་ ལྷན་ གྲུབ་ པས་ མཛད་ པ།
འཇམ་དབྱངས་དཔའ་བོ་གྲུབ་ པའི་ རྗེས་ གནང་འཕགས་པས་མཛད་པ་སོགས་ཐོབ། ལུང་ གི་
སྐོར་ལ། རྒྱུད་འབུམ་གཙོ་ ཆེའི་ ཆོས་ སྣ་ སོ་དགུ། རྭ་པོད་ སོགས་འཇིགས་བྱེད་ ཀྱི་ སྐོར་ཚང་
འགྲིག །ནག་ པོ་ གཞུང་ དྲུག ། ལུ་ ཧི་ པའི་ མངོན་ རྟོགས་ སོགས། དྲིལ་ བུ་ གཞུང་ གསུམ།
བཀའ་གདམས་ ཕ་ཆོས་བུ་ཆོས་སོགས། རིན་སྤུངས་སྐོར་གསུམ། བློ་སྦྱོང་པུ་སྟི་ཚང་འགྲིག
127

། ཀུན་ མཁྱེན་ གོ་ རམས་ པའི་ སྔགས་ འབུམ། རྗེ་ ཉིད་ ཀྱི་ བཀའ་ འབུམ། འཇམ་ སྡུད་ བཟང་
གསུམ། སྨན་བླའི་མདོ་བརྒྱད་བརྒྱ་པ་དང་ཆོ་ག་ཞི་བ་འཚོས་མཛད་པ། ཟུར་འདེབས་ཀུན་
མཁྱེན་ཀུན་དགའ་བཟང་པོས་མཛད་པ། མངོན་རྟོགས་རྒྱན་བློ་ལྡན་ཤེས་རབ་འགྱུར། ཆབ་
གཏོར་ འཇམ་ དཔལ་ མ་ དང༌ ཀླུ་ གཏོར་ སྒ་ལོའི་ ལུགས་ རྗེ་ བླ་མས་མཛད་པ། འཕགས་པས་
མཛད་ པའི་ཆབ་ཀླུ་ རྗེ་ བཙུན་ གྱི་ གཏོར་མ་བརྒྱ་ རྩའི་ གཞུང་། དཀར་ཆ་བཞི་ཤར་ ཁང་ པས་
མཛད་པ། བློ་སྦྱོང་གི་ཁྲིད་ཡིག་མུས་ཆེན་དཀོན་མཆོག་རྒྱལ་མཚན་གྱིས་མཛད་པ། གདུགས་
དཀར་མཆོག་གྲུབ་པ་མཁན་ཆེན་ལེགས་འབྱུང་གི་མཆན་དང་བཅས་པ། མགྲོན་ཐབས་ཀྱི་ལྷ་
སངས་རྒྱས་སྟོང་རྩའི་བསྟོད་པ་བུ་སྟོན་རིན་ཆེན་གྲུབ་ཀྱིས་མཛད་པ། གཏོར་ཆེན་ཟུར་འདེབས་
ས་ལོས་མཛད་པ། ཚེ་དཔག་མེད་ལྷ་དགུའི་དཀྱིལ་ཆོག་རྗེ་དཀོན་མཆོག་ལྷུན་གྲུབ་ཀྱིས་མཛད་
པ། གསོ་ རིག་ གི་ ཆོས་ སྐོར། ཡན་ ལག་ བརྒྱད་ པ། དཔལ་ ལྡན་ རྒྱུད་ བཞི། གསེར་ བྲེ་
དངུལ་ བྲེ། ཁ་སྐོང་ རྗེ་བླ་མས་མཛད་པ་རྣམས་ཐོབ། བཤད་པའི་སྐོར་ལ། དཔལ་ ཀྱེ་རྡོ་ རྗེ་
རྩ་བའི་རྒྱུད་ཀྱི་བཤད་བཀའ་ཐོབ་པ་ལ། ཐོག་མར་ཀྱེ་རྡོ་རྗེའི་རྒྱུད་ཀྱི་བྱུང་ལུགས་བླ་མ་བརྒྱུད་
པའི་རྣམ་ཐར་དང་བཅས་པ་ངོ་མཚར་རྒྱ་མཚོ་རྡོ་རྗེ་འཆང་གིས་མཛད་པ། འགྲེལ་བ་དག་ལྡན།
རྒྱུད་ སྡེ་ སྤྱི་ རྣམ། མངོན་ རྟོགས་ ལྗོན་ཤིང་། བསྡུས་ དོན་ འཕགས་ པས་ མཛད་ པ། སྤྱི་ རྣམ་
དང་ལྗོན་ཤིང་གི་གསལ་བྱེད་མཁན་ཆེན་ལེགས་འབྱུང་གིས་མཛད་པ་རྣམས་ཀྱི་སྟེང་ནས་ཐོབ།
ཀུན་རིག་གཞན་ཕན་མཐའ་ཡས་ཀྱི་འགྲིག་གམ་བཤད་པ་སོགས་ཐོབ། མན་ངག་གི་སྐོར་ལ།
ལམ་ སྐོར་ཕྱི་མ་བརྒྱད། ཞར་བྱུང་དག་ པ་གསུམ་གྱི་ཁྲིད། ཡིག་སོ་སོའི་ལུང་དང་བཅས་པ།
ཤིན་ཏུ་སྤྲོས་མེད་ཀྱི་ཁྲིད་དང་། ཡིག་ཆ བླ་མས་མཛད་པ། བརྒྱུད་པའི་གསོལ་འདེབས་རྡོ་རྗེ་
འཆང་ གིས་མཛད་ པ། ས་ལོས་མཛད་པ། རྡོ་ རྗེ་ འཆང་ གིས་ མཛད་ པའི་ དཀྱིལ་ཆོག །རྣལ་
འབྱོར་དབང་ཕྱུག་གི་གཞུང་བརྒྱད། སྒྲུབ་ཐབས་ལུང་སྦྱོར་རྡོ་ རྗེ་འཆང་གིས་མཛད་པ། སྤྲོས་
མེད་མཛེས་རྒྱན་གློ་བོ་ལོ་ཙཱ་བའི་ རྩ་ཡིག་སྤེལ་བ། དཔའ་གཅིག་དང་རྒྱུན་གྱི་རྣལ་འབྱོར་ རྗེ་
དཀོན་མཆོག་འཕེལ་བས་མཛད་པ། ཟུར་འདེབས་རྗེ་དཀོན་མཆོག་ལྷུན་གྲུབ་པས་མཛད་པ།
ཤིན་ཏུ་སྤྲོས་པ་མེད་པའི་ཁྲིད་ཡིག་ངེས་དོན་རྡོ་རྗེའི་རྣལ་འབྱོར་ཐེམ་སྐས་རྗེ་བླ་མས་མཛད་པ་
རྣམས་ཐོབ། རྭ་རྩེ་སེམས་འཛིན་གྱི་ཁྲིད་རྗེ་དཀོན་མཆོག་ལྷུན་གྲུབ་པས་མཛད་པའི་ཁྲིད་ཡིག
།རྣལ་ འབྱོར་བཞི་ ཁྲིད། ཁྲིད་ ཡིག་ ལོ་ ཙཱ་ བ་ མ་ཎི་ ཀ་ ཤཱིས་མཛད་པ། བདེ་མཆོག་ཡབ་ ལ་
128

བརྟེན་ པ་ རྩ་དབུ་མའི་ཁྲིད། ཡིག་ཆ་ རྗེ་ བཙུན་ཆེན་པོས་མཛད་ པ་དང་། ཟུར་འདེབས་ རྗེ་བླ་
མས་མཛད་པ་རྣམས་ཐོས་སོ། །གཞན་ཡང་ རྗེའི་ཞལ་ནས། རྣམ་དག་མཚན་དཔེའི་ཆ་ཤས་
ཡོངས་ རྫོགས་ ཤིང་། །བྱམས་ པའི་ སྐུ་ མཆོག་ བསོད་ ནམས་ བྱེ་ བའི་ གཏེར། །མདོ་ སྔགས་
གཞུང་བརྒྱ་སྨྲ་བའི་དབང་པོ་མཆོག ། བསོད་ནམས་ དབང་པོ་རྣལ་ འབྱོར་ དབང་ཕྱུག་རྒྱལ།
།འདྲེན་པ་མཆོག་དེའི་ཞབས་དྲུང་དུ། ། རྡོ་རྗེ་ཕུར་པའི་སྟོད་ལས་བྱང་ཆུབ་བསྒྲུབ་པའི་དབང་།
གུ་ རུ་དམར་ཆེན་ དྲག་པོའི་དབང་། ཕྱག་ན་རྡོ་ རྗེ་ འབྱུང་པོ་འདུལ་བྱེད་ཀྱི་ རྗེས་ གནང་། ཚེ་
དཔག་མེད་དཀར་པོ། ལས་མགོན་འཁོར་རྐྱང་གི་རྗེས་གནང་རྣམས་ཐོབ། ལུང་གི་སྐོར་ལ།
གུ་རུ་དྲག་པོའི་དབང་ཆོག་མཐོང་བ་རང་གྲོལ་སྔགས་འཆང་ཆེན་པོས་མཛད་པ། སྒྲུབ་ཐབས་
ཕྲིན་ལས་མྱུར་འགྲུབ། བརྒྱུད་འདེབས་གཉིས་ས་ལོས་མཛད་པ། གུ་རུ་དམར་ཆེན་དྲག་པོའི་
ལས་མཐའ་གསལ་བྱེད་ཕྱག་ ལེན་ སྔགས་ འཆང་ཆེན་པོས་མཛད་པ། ཛཾ་དམར་གྱི་ཡིག་རྙིང་
སྐོར། ཛཾ་དམར་ ཡིད་བཞིན་འཁོར་ལོའི་རྗེས་གནང་བྱེད་ཚུལ་བཀླགས་ཆོག་མ་ སྔགས་འཆང་
ཆེན་པོས་མཛད་པ། བླ་མའི་བསྟོད་པ་ཕུན་ཚོགས་དགེ་ལེགས་ཀུན་གྱི་འབྱུང་གནས། བྱམས་
པའི་ དཔལ་ མངའ་མ། སློབ་ དཔོན་ པདྨ་ འབྱུང་ གནས་ ཀྱི་ བླ་མའི་རྣལ་ འབྱོར། དམ་ཚིག་རྡོ་
རྗེའི་སྒྲུབ་ཐབས། དམ་ཚིག་གོང་འཕེལ་བླ་མ་རྒྱང་འབོད་ཀྱི་གསོལ་འདེབས་དགོས་འདོད་ཀུན་
འབྱུང་། རང་ ལ་ བསྐུལ་ བ་ གྲོས་ འདེབས་ སྙིང་ གཏམ་ ཡིད་ བཞིན་ནོར་ བུ། མཆོག་ དམན་ གྱི་
གང་ཟག་ཀུན་ལ་ ཞུ་ བའི་ཕྲིན་ཡིག་དོན་གཉིས་ལྷུན་གྲུབ། གསུང་ངག་ལམ་འབྲས་ཀྱི་བླ་མ་
བརྒྱུད་པ་ལ་སྙིང་ནས་གསོལ་བ་འདེབས་པ་དངོས་གྲུབ་བསམ་འཕེལ། ཀྱེ་རྡོར་མངོན་རྟོགས་
ཀྱི་རྣམ་བཤད་པདྨ་ཐང་ཡིག་དམ་པའི་ཆོས་ཀྱི་རྣམ་པར་ཕྱེ་བ་མཐོང་གྲོལ་དགོས་འདོད་ཀུན་
འབྱུང་། ལམ་ འབྲས་ རྡོ་ རྗེའི་ ཚིག་ རྐང་ གི་ རྣམ་ འགྲེལ། ཨ་ སེང་ ཟླ་ རྒྱལ་ ལྡན་ བུ་ དང་།
།ཡུམ་དོན་ཀླག་སྐྱ་རྒ་ཐེང་ཞུ། །སྲས་དོན་ཇོ་མོ་ཟང་རི་ཕུག །གཉག་མ་དང་ནི་བཅུ་གཅིག་གོ
།ཞེས་པ་ལྟར་ལས་གཉག་མ་ནི་གླེགས་བམ་དུ་བཞུགས་ལ་སྔ་མ་བཅུ་དང་། ཨོ་རྒྱན་གྱི་གསོལ་
འདེབས་ལེའུ་བདུན་མ་རྣམས་ གསན་ནོ། །ཡང་ ཇི་ སྐད་ དུ། ཀུན་ནས་ མཚན་དཔེས་བརྒྱན་
པའི་ རྡོ་ རྗེའི་ སྐུ། །འགགས་མེད་ དགའ་ བཞིའི་ བསོད་ནམས་ ཚངས་ པའི་ གསུང་། ཀུན་ནས་
གཡོ་ མེད་ ལྷུན་ གྲུབ་ རྡོ་ རྗེའི་ ཐུགས། །ཐུགས་ རྗེའི་ གཏེར་ ཆེན་ ཆོས་ རྗེས་ རྟག་ ཏུ་ སྐྱོངས།
།ཐུགས་ རྗེའི་རྩེ་ གདོང་ཁྲི་ཆེན་དབང་ཕྱུག་ཆོས་ཀྱི་རྒྱལ་པོ་གང་དེའི་ཞབས་དྲུང་དུ། འཁོར་ལོ་
129

བདེ་མཆོག་ལུ་ཧི་བའི་དབང་། ལམ་འབྲས་བུ་དང་བཅས་པའི་གདམས་ངག་ཚར་གཉིས། དེ་
དང་རྗེས་སུ་འབྲེལ་བའི་ཡབ་བཀའ་དབང་ལུང་ཐམས་ཅད་རྗེའི་གསན་ཡིག་བཞིན་དང་། ལམ་
ཟབ་ ཕྱི་ ནང་། བིར་ སྲུང་ ཕྱི་ ནང་། བླ་ མ་ རིན་ འབྱུང་། ཚར་ གསུམ་ ཁུགས་ པ། བརྡ་ དོན་
གསལ་ བ། བདག་ མེད་ མའི་ བྱིན་ རླབས། བརྡ་ ཆིག་ བརྒྱུད། སྒྲུབ་ པ་ ལུང་ སྦྱིན། རྣམ་
འཇོམས་ བིར་ ལུགས། མགོན་ པོ་ དཔའ་ རྐྱང་ རྣམས་ དང༌། རྣལ་ འབྱོར་ མའི་ བྱིན་ རླབས།
ཁྲོ་ བཅུའི་ སྲུང་ འཁོར། བྷ་ ཡ་ ནའི་ སྲུང་ འཁོར། ལམ་ འབྲས་ གླེགས་ བམ་ པོད་ དམར་ མ།
ལམ་ སྦས་བཤད་ ཀྱི་ལུང་མ་ཐོབ་གསུང་། གྲུབ་ ཕྲ་ རྩ་འགྲེལ་ ས་སྐྱ་པཎ་ཆེན་གྱིས་མཛད་པ།
གསལ་བྱེད་བུདྡྷ་ ཤཱིས་མཛད་ པ། མན་ ངག་ རྣམ་བཤད་ རྗེ་ སངས་ རིན་པས་མཛད་ པའི་རྣམ་
བཤད། བདེ་ ཆེན་ བཅུད་ སྙིང་། ལམ་ སྐོར་ ཕྱི་ མ་ བརྒྱད། བླ་ མ་ ལྔ་ བཅུ་ པ། རྗེ་ དཀོན་
མཆོག་ལྷུན་གྲུབ་པས་མཛད་པའི་སློབ་མ་རྗེས་འཛིན་སེམས་བསྐྱེད་ཆོ་ག །མངོན་རྟོགས་ཡན་
ལག་ བཞི་ དྲུག །ལུས་ དཀྱིལ། གཏོར་ ཆོག །དབང་ ཆུ། རྣལ་ འབྱོར་ མའི་ ཉམས་ ལེན།
རྗེ་བླ་མ་ནམ་མཁའ་དཔལ་བཟང་པས་མཛད་པའི་ལམ་ཟབ་ཀྱི་ཁྲིད་ཡིག །ལམ་ཟབ་ཉམས་
ལེན། ལམ་ ཟབ་ ནང་ མའི་ ཉམས་ ལེན། བླ་ མ་ རིན་ འབྱུང་། བིར་ སྲུང་ བྱིན་ རླབས་ ཉམས་
ལེན་ དང་ བཅས་ པ། ཀུན་མཁྱེན་ གྱིས་ མཛད་ པའི་ བིར་སྲུང་ནང་ མའི་ བྱིན་ རླབས་ བྱ་ ཚུལ།
རྣམ་འཇོམས་བིར་ལུགས་ཀྱི་བྱིན་རླབས་བྱ་ཚུལ། རྡོ་རྗེ་རྣལ་འབྱོར་མའི་བྱིན་རླབས་བྱ་ཚུལ་རྗེ་
བླ་མས་མཛད་པ། རྡོ་རྗེ་རྣལ་འབྱོར་མའི་བསྐྱེད་རྫོགས་ཀྱི་ཁྲིད་ཡིག་ རྗེ་མཁྱེན་བརྩེའི་དབང་
ཕྱུག་གིས་མཛད་པ། བསམ་མི་ཁྱབ་ཀྱི་ཉམས་ལེན་ རྗེ་ བློ་གསལ་རྒྱ་མཚོས་མཛད་པ། བརྒྱུད་
འདེབས་ སྨོན་ ལམ་ དང༌ བཅས་ པ་ རྣམས་ དང་། ཡང་ རྣལ་ འབྱོར་ མའི་ བདག་ འཇུག །བརྡ་
ཆིག་ བརྒྱུད། བརྡ་ དོན་ གསལ་ བ། སྒྲུབ་ པ་ ལུང་ སྦྱིན་ རྣམས་ རྗེ་ བླ་མས་མཛད་ པ་ དང༌། སྐུ་
བསྟོད་ཀུན་དགའི་ལེགས་བཤད་མ་དང༌། མཁན་ངག་དབང་ཆོས་ གྲགས་པས་ཕུལ་བའི་པད་
དཀར་ ཕྲེང་བ་མ། སློང་དཔོན་པདྨས་མཛད་པའི་ཕུར་པའི་དཀྱིལ་ཆོག་རྡོ་ རྗེ་ ལས་རིམ། ས་
སྐྱ་པ་ཆེན་པོས་མཛད་པའི་ཡང་ཕུར་གྱི་མངོན་རྟོགས་ལས་བྱང་། རྗེ་བཙུན་གྱི་ཕུར་པའི་ཐོ་ཡིག
།ཆོས་རྗེ་བླ་མ་དམ་པས་མཛད་པའི་སྒྲུབ་ཐབས་རྒྱས་འབྲིང་བསྡུས་གསུམ། དཀྱིལ་ཆོག་རྟོགས་
སླ་ས་ལོས་མཛད་པའི་ཕུར་བུ་ ཁྲོ་བོའི་སྒྲུབ་ཐབས། བསྙེན་སྒྲུབ་གསལ་བྱེད་བདུད་རྩིའི་འོད་
ཅན། དཀྱིལ་ ཆོག་ རིན་ཆེན་དོ་ཤལ། སྦྱིན་སྲེག་ རྡོ་ རྗེའི་ མེ་འོད། དཔལ་ རྡོ་ རྗེ་ གཞོན་ནུའི་
130

དབང་། ལམ་ གྱི་ རིམ་ པའི་ བླ་ མ་ བརྒྱུད་ པའི་ གསོལ་ འདེབས་ ས་ ལོས་ མཛད་ པ། གཏོར་
Iབཟློག་ དགྲ་བགེགས་ ཀུན་ འཇོམས་ ཀྱི་ ལྷན་ཐབས་ རྡོ་ རྗེའི་ མེ་དབལ། དྲག་པོ་ སྒྲོལ་དབང་།
དཀར་བདུད་ལྕམ་དྲལ་གྱི་རྗེས་གནང་། བདག་ཆེན་རྒྱ་གར་བས་མཛད་པའི་གུར་དྲག་གི་ཕྲིན་
ལས་ཀྱི་གཞུང་དྲེགས་པ་ཟིལ་གནོན། ས་ལོས་མཛད་པའི་སྒྲུབ་ཐབས་ཕྲིན་ལས་མྱུར་འགྲུབ།
གུ་རུ་དྲག་པོའི་དབང་ཆོག་གི་ཟིན་བྲིས་གསལ་བའི་སྒྲོན་མེ་ས་ལོས་མཛད་པ། སློབ་དཔོན་ཤཱཀྱ་
འོད་ཀྱིས་མཛད་པའི་འདུལ་བ་སུམ་བརྒྱ་པ་དེའི་འགྲེལ་པ་འོད་ལྡན། སློབ་དཔོན་ཡོན་ཏན་འོད་
ཀྱིས་མཛད་པའི་ཀརྨ་ཤ་ཏམ། ཚེ་དཔག་མེད་ལྷ་དགུའི་དབང་སོགས་གསན། ཡང་རྗེ་བཙུན་
འཇིག་རྟེན་དབང་ཕྱུག་རྒྱ་ཧོར་སོག་པོའི་ཞབས་དྲུང་དུ། ཚེ་དཔག་མེད་དཀར་པོའི་རྗེས་གནང་།
ས་ལོ་ཙཱ་བ་ཆེན་པོའི་བཀའ་འབུམ་གསན་ཡིག་ནང་བཞིན། དམ་པ་ཀུན་དགའ་གྲགས་ཀྱིས་
མཛད་ པའི་ སྔོན་འགྲོ་ བཤམ་གྱི་ཤོག་ རིལ་ སོགས་ ཤོག་ རིལ་ བཅུ་པ། བར་ སྟོན་ ཟིན་བྲིས།
མགོན་པོའི་བསྐང་གསོ་ནག་པོ་མཆོད་རྟེན། དུར་ཁྲོད་བདག་པོའི་ཡིག་ཆ་ས་ཆེན་དང་ཡར་ལུང་
པའི་སྒྲུབ་སྐོར་ ཚང་ འགིག་འདུལ་བ་མདོ་རྩ་ སོ་ཐར་གྱི་མདོ། མེ་ཏོག་ ཕྲེང་ བརྒྱུད། མཁན་
ཆེན་ ལེགས་ འབྱུང་ གི་ གསུང་ འབུམ་ པ་ སྟེ་ གཉིས། མགོན་ དཀར་ ཡིད་བཞིན་ནོར་བུའི་ རྗེས་
གནང་། ཚེ་ དབང་ ལྕགས་ སྡོང་ མ། ཀུན་ མཁྱེན་ བསོད་ ནམས་ སེང་ གེས་ མཛད་ པའི་ སྡོམ་
གསུམ་ སྤྱི་ ཊཱིཀ །རྟ་ མགྲིན་ གསང་ སྒྲུབ་ ཀྱི་ རྗེས་ གནང་། འབྱུང་ འདུལ་ སེམས་ དཔའ་ སུམ་
བརྩེགས་མཐའ་རྟེན་མེ་ དབང་ བཅས། འཇམ་དབྱངས་ནག་པོའི་བཟླས་ ལུང་ ཡིག་ཆའི་ ལུང་
བཅས། ལམ་སྦས་བཤད་ཐུགས་ རྡོ་ རྗེའི་ ཁྲིད་དང་བཅས་པོད་དམར་ནང་བཞིན་ཚང་འགྲིག་
སོགས་ གསན་ ནོ། །ཡང་། བྱམས་ པའི་ ཟེར་ གྱིས་ རྨོངས་ པའི་ མུན་ སེལ་ མཆོག །མཆོག་
ཀུན་ངོ་བོ་དགའ་བཞིའི་དཔལ་སྩོལ་མཆོག །མཆོག་གསུམ་བཀྲ་ཤིས་ཐུགས་རྗེའི་དབང་ཕྱུག་
མཆོག །མཆོག་གསུམ་ངོ་བོ་ཆོས་རྗེར་ཕྱག་བགྱིའོ། །ཞེས་ གསུངས་ པའི་ཤར་ཆེན་བྱམས་པ་
ཀུན་ དགའ་བཀྲ་ཤིས་པའི་དྲུང་དུ། གསུང་ངག་ལམ་འབྲས་ལན་བཞིའི་བར་དུ་ཐོབ་པ། རྒྱུ་
ལམ་ གླེགས་ བམ་ མ་ བུ་ པོད་ ནག་ མ། ལམ་ ཟབ། བིར་ སྲུང་། རྣལ་ འབྱོར་ མ། ཆོས་ སྤྱོད་
པུསྟི། རྣམ་ ཐར་ པུསྟི། ཇོ་ བོའི་ ཆོས་ ཆུང་ བརྒྱ་ རྩ། ས་ སྐྱ་ བཀའ་ འབུམ་ ས་ པཎ་ ཡན།
སེམས་དཔའ་ཆེན་པོ་དཀོན་མཆོག་རྒྱལ་མཚན་པའི་གསུང་འབུམ། སྤྱོད་འཇུག་གི་འགྲེལ་པ་
དམར་ཆོས་རྒྱལ་གྱིས་མཛད་པ། ཆོས་ཀྱི་རྒྱལ་པོ་ནམ་མཁའ་དཔལ་བཟང་གི་ གསུང་འབུམ།
131

རྡོ་ རྗེ་ ཕྲེང་ བའི་ དབང་ རྒྱས་ པ། གཤེད་ དམར་ ལྷ་ ལྔ། གདོང་དྲུག ། བདེ་ མཆོག་ ལ་ བ་ པ་
སྦྱངས་ པའི་ ཡོན་ཏན། བདེ་མཆོག་ པདྨ་དྲ་བ་ ལྷ་ཉེར་ལྔ། ཀུན་ རིག་ རྩ་ དཀྱིལ། ལྟ་ མགོན་
བཅུ་ གཉིས། གྲི་ གུག་ ལྷ་ ལྔ། ལམ་ སྐོར་ ཕྱི་ མ་ བརྒྱད། དག་ པ་ གསུམ། ཤིན་ ཏུ་ སྤྲོས་
མེད། བློ་ སྦྱོངས། ཞེན་ པ་ བཞི་ བྲལ། དཔལ་ ཕྱག་ ན་ རྡོ་ རྗེ་ དང༌ རྒྱལ་ ཆེན་ རྣམ་ ཐོས་ སྲས་
སྦགས་ སྒྲུབ་ ཀྱི་ རྗེས་ གནང་། པུ་ཊའི་ ཟུར་ བཀའ། དུར་ ཁྲོད་ བདག་ པོ། སྒྲུབ་ ཐབས་ བརྒྱ་
རྩའི་ རྗེས་ གནང་། རྒྱ་ གཞུང་། བོད་ གཞུང་ རྗེ་ དཀོན་ མཆོག་ ལྷུན་ གྲུབ་ པས་ མཛད་ པ། ཚེ་
དབང་ གྲུབ་ རྒྱལ་ ལུགས། ཚེ་ ཁྲིད་ རིན་ ཆེན་ གཏེར་ མཛོད་ རྣམས་ གསན། སྒྲུབ་ ཁང་ ནས་
མཁས་གྲུབ་དཔལ་ལྡན་དོན་གྲུབ་པའི་ཞབས་དྲུང་དུ། ཀྱེ་རྡོ་ རྗེ་རས་བྲིས་ཀྱི་དཀྱིལ་འཁོར་དུ་
དབང་བསྐུར་བ། བདེ་མཆོག་ནག་པོ་ལུགས། གསང་འདུས་མི་བསྐྱོད་ པ་ བརྒྱུད་པའི་ བཀའ་
བབས་ བདུན་ ལྡན། སྒྲུབ་ ཐབས་ རྒྱ་ མཚོ་ ནས་ བཤད་ པའི་ དབྱངས་ ཅན་ མའི་ རྗེས་ གནང་།
བྲག་རྫོང་མ་མགོན་པོ་ཁྲོ་བཅུའི་རྗེས་གནང་། གསང་འདུས་རིམ་ལྔའི་ཁྲིད་དམིགས་ཡིག་ཆ་རྡོ་
རྗེ་འཆང་ཆེན་པོའི་ཁྲིད་ཡིག་རྩོམ་འཕྲོ་དང༌། ཟུང་འཇུག་རྡོ་རྗེ་འཆང་གི་ས་མཚམས་རྣམ་པར་
གཞག་ པ། ཀུན་མཁྱེན་བསོད་ནམས་ སེང་ གེའི་ ལོག་སྨྲ་ ཚར་གཅོད། མི་བསྐྱོད་ རྡོ་ རྗེའི་ རྒྱ་
མཚོ་དགུའི་མཚན་ཅན་པའི་ཡིག་ཆ། རྡོ་རྗེ་ནག་པོ་ཆེན་པོའི་ཆོས་སྐོར་གསེར་པོད་དུ་གྲགས་པ།
ཡང་ མེ་ འབར་ མར་ གྲགས་ ནས
 པ། དམར་ པོ་ སྐོར་ གསུམ་ གྱི་ པོད་ ཆུང་། ཚེ་ མདོ། སློབ་ དཔོན་
ཛེ་ ཏཱ་ རིས་ མཛད་ པའི་རྒྱ་ གཞུང་། སྒྲུབ་ཐབས་ བསྟོད་པ་དཀྱིལ་ཆོག །མི་འཁྲུགས་པའི་སྒྲུབ་
ཐབས་དཀྱིལ་ཆོག་སྦྱིན་སྲེག་རྗེ་ཀུན་དགའ་དབང་ཕྱུག་དང་ཡོངས་འཛིན་དཀོན་མཆོག་འཕེལ་
བའི་ བཀའ་འབུམ། རྗེ་ སངས་ རྒྱས་ སེང་ གེའི་བཀའ་འབུམ། འཇིགས་ བྱེད་ རོ་ལངས་བརྒྱད་
སྐོར་གྱི་དབང་མདོ་སིལ་བུ་བཅུ་བདུན། མུས་ཆེན་ནམ་མཁའ་དཔལ་བཟང་གིས་མཛད་པའི་
རྗེས་སངས་རྒྱས་སེང་གེའི་རྣམ་ཐར་དང་། འཇམ་དབྱངས་ཀྱི་བསྟོད་པ་ཆེ་འབྲིང་ཆུང་གསུམ།
ཐེག་གསུམ་ལམ་གྱི་གསལ་བྱེད་རྣམས་དང་། བློ་སྦྱོང་དོན་བདུན་མའི་ཁྲིད་དང་། རྒྱལ་སྲས་
ཐོགས་ མེད་ པའི་ ཁྲིད་ ཡིག །བརྒྱུད་ པའི་ ལོ་ རྒྱུས་ དང་ བཅས་ པའི་ ཁྲིད་ ཡིག་ གསུང་ སྨོས་ མ་
དཔལ་ ལྡན་ ཡེ་ཤེས་ པས་ མཛད་ པ། ཇོ་ བོའི་རྣམ་ཐར་ ཡོངས་ གྲགས་ མཆིམས་ནམ་མཁའ་
གྲགས་ ཀྱིས་ མཛད་ པ། རྣམ་ཐར་ ལམ་ ཡིག་ མ་ འབྲོམ་ སྟོན་ གྱིས་ མཛད་ པ། སེམས་ དཔའ་
ཆེན་པོ་དཀོན་མཆོག་རྒྱལ་མཚན་གྱིས་མཛད་པའི་སྔོན་འགྲོ་དངོས་གཞིའི་ཁྲིད་ཡིག་གཉིས། རྗེ་
132

གཞོན་ནུ་རྒྱལ་མཆོག་པས་མཛད་པའི་ལེགས་བཤད་ཀུན་འདུས། རྒྱལ་སྲས་ཐོགས་མེད་བཟང་
པོ་ དཔལ་ བའི་ བཀའ་འབུམ། ཇོ་བོའི་བསྟོད་པ་ནག་ཚོ་ལོ་ཙཱ་བས་མཛད་པ། ཕུན་ ཚོགས་
བྷང་ ག་ མ་ འབྲོམ་ གྱིས་ མཛད་ པ། མཁའ་ མཉམ་ མ་ རྣམས་ དང་ བཅས་ པ་ ཐོབ། ཡང་།
སངས་ རྒྱས་ ཀྱི་ བསྟོད་ ཚོགས་ ཆོས་ དབྱིངས་ བསྟོད་ པ། དོན་ དམ་ པར་ བསྟོད་ པ། འཇམ་
དཔལ་ལ་ དོན་ དམ་ པར་བསྟོད་པ། སེམས་ ཀྱི་ རྡོ་ རྗེ་ ལ་བསྟོད་པ། སྐུ་གསུམ་ལ་ བསྟོད་ པ།
སེམས་ ཅན་མགུ་ པའི་བསྟོད་པ། དཔེ་མེད་པར་བསྟོད་པ། གནས་ཆེན་པོ་བརྒྱད་ལ་བསྟོད་
པ། ཕྱག་ འཚལ་ བའི་ བསྟོད་ པ། བསྟོད་ པ་ ལས་ འདས་ པར་ བསྟོད་ པ། འཇིག་ རྟེན་ ལས་
འདས་པར་བསྟོད་པ། ཤེར་ཕྱིན་བསྟོད་པ་རྣམས་ཀླུ་སྒྲུབ་ཀྱིས་མཛད་པ། བློ་སྦྱོང་པོད་ཆུང་།
མདོ་སྡེ་མཛངས་བླུན། ཀྱེ་རྡོར་ལུས་དཀྱིལ་གྱི་རྩོད་སྤོང་ལྟ་བ་ངན་སེལ་དང་སྨྲ་བ་ངན་འཇོམས།
རྒྱུད་ གསུམ་ གནོད་ འཛོམས་ རྩི་ འགྲེལ། ས་ པཎ་ གྱི་ སྒོམ་ ལུང་། རྗེ་ རྡོ་ རྗེ་ འཆང་ གི་ བཀའ་
འབུམ། རྗེ་ སངས་ རིན་ གྱི་ བཀའ་ འབུམ། བླ་ མའི་ རྣལ་ འབྱོར། འབྱུང་ འདུལ་ སྒྲུབ་ ཐབས།
རྗེ་དཀོན་མཆོག་ལྷུན་གྲུབ་ཀྱི་བཀའ་འབུམ། མཚུངས་མེད་ཤེས་རབ་རྒྱལ་མཚན་པའི་བཀའ་
འབུམ། དབུ་ མ་ ལུགས་ ཀྱི་ སེམས་ བསྐྱེད། ཡིག་ ཆ་ རྒྱལ་ སྲས་ ཐོགས་ མེད་ པས་ མཛད་ པ།
གུར་ནས་བཤད་པའི་ཤེར་ཕྱིན་རྗེས་གནང་། སྒྲོལ་དཀར་ཡིད་བཞིན་འཁོར་ལོའི་རྗེས་གནང་
བཀྲུ་བྱབ་ སྲུང་ གསུམ་ དང་ བཅས་ པ། ཡིག་རྙིང་རྣམས་ དང་ བཅས་ པ། དཔལ་མོ་ གསེར་ གྱི་
སྙིང་ ཐག་ ཅན་ གྱི་ མན་ ངག །འཕགས་ པ་ བརྒྱད་ སྟོང་ པ་ རྡོག་ འགྱུར། རྡོ་ རྗེ་ གཅོད་ པ།
འདུས་པ་རིན་པོ་ཆེའི་ཏོག་ལོ་ཆེན་རིན་བཟང་འགྱུར། གསེར་འོད་དམ་པ་མདོ་སྡེའི་དབང་པོའི་
རྒྱལ་ པོ་ ལོ་ ཙཱ་ བ་ ཡེ་ ཤེས་ སྡེའི་ འགྱུར། དམ་ པའི་ ཆོས་ པདྨ་ དཀར་ པོ་ ཡེ་ཤེས་ སྡེའི་ འགྱུར།
འཇམ་དཔལ་ཡོན་ཏན་ཡེ་ཤེས་བཟང་པོའི་བསྟོད་བསྒྲུབ་ རིག་ གཏད་ཐོ་ཡིག་དང་བཅས་པ།
འཇམ་དབྱངས་ཤེས་རབ་འཁོར་ལོའི་རྗེས་གནང་པཎྜི་ཏ་ཟླ་བ་འབྱུང་གནས་སྦས་པས་བཀྲལ་བ།
ལོ་ རྒྱུས་ བསྡུས་ པ་ རཏྣ་ བྷ་ དྲས་མཛད་པ། འཇམ་ དབྱངས་ དཔའ་བོ་གྲུབ་ པའི་ རྗེས་ གནང་།
འཕགས་པའི་སྒྲུབ་ཐབས། ཐོ་ཡིག་ རྗེ་བྲང་ཏི་པས་མཛད་ པ་དང་བཅས། མ་རྒྱུད་སྒོ་དྲུག་ གི་
ནང་ནས་ལས་ཀྱི་རིགས་ཀྱི་རྟོགས་པ་ལ་བརྟེན་ནས་ཕྱག་ན་རྡོ་རྗེ་གཏུམ་པོ་ཁྱུང་ལྔའི་རྗེས་གནང་
ཡིག་རྙིང་གི་ལུང་དང་བཅས་པ། ནོར་བུའི་རིགས་ཀྱི་རྒྱུད་ལ་བརྟེན་པའི་ཇོ་བོས་བཀྲལ་བའི་ཛི་
བྷ་ལ་དཀར་པོའི་རྗེས་གནང་ཡིག་ཆའི་ལུང་། དེ་བཞིན་གཤེགས་པའི་རིགས་ཀྱི་རྒྱུད་ལ་བརྟེན་
133

ནས་ཇོ་བོས་བཀྲལ་བའི་དེ་བཞིན་ གཤེགས་པ་ཀླུ་དབང་རྒྱལ་པོའི་རྗེས་གནང་། ཀླུ་སྒྲུབ་ཀྱི་
སྒྲུབ་ཐབས། བཅོམ་ལྡན་ རལ་ གྲིའི་ཟུར་འདེབས། རོང་སྟོན་ཆེན་པོའི་བསྟོད་ པ་ དང་ བཅས་
པ། རྟ་མགྲིན་ཁྱུང་གཤོག་ཅན་ ཇོ་བོས་བཀྲལ་བའི་རྗེས་གནང་ཡིག་ཆ་རྗེ་ནམ་མཁའ་དཔལ་
བཟང་པས་མཛད་པ། བཀའ་གདམས་ལྷ་བཞིའི་རྗེས་གནང་། སློབ་དཔོན་ཙནྡྲ་གོ་མིས་རྡོ་རྗེ་
རིགས་ཀྱི་ཁྲོ་བོ་ཁྲོ་མོའི་རིགས་ཀྱི་རྒྱུད་ལ་བརྟེན་ནས་རྡོ་རྗེ་རྣམ་འཇོམས་མཐིང་གའི་རྗེས་གནང་།
སློབ་དཔོན་གྱི་རྒྱ་གཞུང་གསལ་བྱེད་སྔགས་འཆང་འཕགས་པས་མཛད་པ། རྗེ་ས་སྐྱ་པ་ནས་
བརྒྱུད་པའི་ཁྱུང་ནག་གསེར་མིག་འཁྱིལ་པའི་རྗེས་གནང་། ས་ཆེན་གྱིས་མཛད་པའི་ཁྱུང་ཁྲའི་
སྒོམ་ལུང་། པཎ་ཆེན་གྲགས་ རྒྱལ་ གྱིས་མཛད་པའི་འཇམ་དཔལ་ནག་པོའི་སྒོམ་ལུང་། སློབ་
དཔོན་དཱ་ན་ཤཱི་ལས་བཀྲལ་བའི་ལྷ་མོ་དབྱངས་ཅན་མ་དམར་མོའི་རྗེས་གནང་། སྒྲུབ་ཐབས་
མཛད་ བྱང་ མེད་ པ་ཟུར་ འདེབས་ རྗེ་ ཀླུ་ སྒྲུབ་ པས་ མཛད་ པ། སྨན་བླའི་མདོ་བརྒྱད་བརྒྱ་པ།
མདོ་ཆོག་ཞི་བ་འཚོས་མཛད་པ། ལག་ལེན་རྗེ་རྡོ་རྗེ་འཆང་གིས་མཛད་པ། རྗེ་བླ་མས་མཛད་
པའི་རྒྱལ་རོང་པ་ཤེས་རབ་རྒྱལ་མཚན་གྱི་དྲིས་ལན། སྐལ་བཟང་རྒྱན་ཕྲེང་ཁ་ཆེ་པཎ་ཆེན་གྱིས་
མཛད་པ། ཕྲེང་བ་སྐོར་གསུམ་གྱི་རྒྱ་གཞུང་། གསང་བ་འདུས་པའི་འགྲེལ་པ་སྒྲོན་མེ་གསལ་
བ་འགོས་འགྱུར། མཁས་གྲུབ་དཔལ་རྡོར་བའི་རྣམ་ཐར་མི་ཉག་ གྲགས་རྡོར་བས་མཛད་པ།
སྨྱུང་གནས་བླ་མ་བརྒྱུད་པའི་རྣམ་ཐར་བྱང་སེམས་བསོད་རིན་གྱིས་མཛད་པ། རྡོ་ རྗེ་འཆང་གི་
གཟིགས་སྣང་ལྷ་མཆོག་པའི་རྩ་ཚིགས་རྗེ་ཉིད་ཀྱི་འགྲེལ་པ་དང་བཅས་པ། ཀྱེ་རྡོར་ལས་བཞིའི་
སྦྱིན་སྲེག་གི་རྣམ་བཤད་སོགས་རྗེའི་གསུང་འབུམ་ཡོངས་རྫོགས་གསན་པར་སྣང་སྟེ་ཕྱག་དཔེ་
བཞེངས་ཤིང་ཤར་ཆེན་ཡེ་ཤེས་བཟང་པོས་བཀའ་འབུམ་ཡོངས་རྫོགས་གསན་འདུག་པས་སོ།
། གཅོད་ གདན་ཐོག་གཅིག་མའི་ཁྲིད་དང་། རྗེ་ སངས་ རིན་ པས་མཛད་ པའི་ཉམས་ ལེན་ གྱི་
ལུང་། གཅོད་སྐོར་ གསུམ་གྱི་ཁྲིད་ཡིག་ ཆེ་ ཆུང་ སེམས་དཔའ་ཆེན་པོས་མཛད་ པ། མདོ་ སྡུད་
པ་རྣམས་ གསན། གྲུབ་ཆེན་ གཉན་ དར་ མ་འོད་ཟེར་ གྱི་ ལུགས། ཐུགས་རྗེ་ཆེན་པོའི་དམར་
ཁྲིད་ ཚེམ་ བུ་ ལུགས་ ཐོབ་ཅིང་། ཁྲིད་ ཡིག་ རྗེ་ སངས་ རྒྱས་ སེང་གེས་མཛད་པ། ཉམས་ ལེན་
དང་འཕོ་ལུང་རྗེ་ཉིད་ཀྱིས་མཛད་པ། བླ་མ་ལྔ་བཅུ་པའི་རྣམ་བཤད་ལུང་གི་སྙེ་མ་སོགས་གསན།
འགྲོ་མགོན་འཕགས་པའི་བཀའ་འབུམ། ས་པཎ་གྱི་ཡིག་ཆའི་སྟེང་ནས་སྨེ་བརྩེགས་དུད་ཀའི་
སྒོམ་ལུང་། ཤིན་ཏུ་ སྤྲོས་ མེད་ ཀྱི་ཁྲིད། བིརྱའི་ གཞུང་བརྒྱད། གློ་བོ་ལོ་ཙཱ་ ཨེ་ཝཾ་ པ་ རྣམས་
134

ཀྱི་ཡི་གེ་གང་ཡོད་རྣམས་བཅས་རྒྱས་པར་གསན། གཞན་ཡང་གསུང་ངག་གི་སྐོར་གྱི་ཞིབ་ཆ་
སོགས་གསུང་རབ་སྤྱི་བྱེ་བྲག་གི་དགོངས་དོན་གང་འགྲུས་སུ་གསན་ཅིང་། གསུང་རྩོམ་སོགས་
ཀྱི་ ཡི་གེའི་ཞབས་ཏོག་ནས་བརྩམས་ཏེ་མཉེས་པ་ གསུམ་ གྱིས་མཉེས་ པར་མཛད་དོ། །ཡང་
འདྲེན་མཆོག་དམ་པ་མཁས་གྲུབ་ཆོས་ཀྱི་རྗེ་སྙིང་རྗེ་བཟང་པོའི་ཞལ་སྔ་ནས་ལས། དཔལ་ཀྱེ་རྡོ་
རྗེའི་བཤད་རྒྱུད་གཉིས་ཀྱི་བཤད་བཀའ་ཐོབ་པ་ལ། ཐུན་མོང་མ་ཡིན་པའི་བཤད་རྒྱུད་རྡོ་རྗེ་
གུར། ཐུན་མོང་གི་བཤད་རྒྱུད་དཔལ་ སམྦུ་ཊ། ག་ཡ་དྷ་ར་དང་འབྲོག་མིའི་འགྱུར་ལ་འགྲེལ་
པ་གུར་རྒྱན་དང་། གནད་ཀྱི་གསལ་ བྱེད་ས་བཅད་རྣམས་དང༌། དག་ལྡན་ཁ་སྐོང་ཤར་ཆེན་
གྱིས་མཛད་པ། རྒྱུད་སྡེའི་དུམ་བུ་ སྟོང་ ཐུན། བསྟོད་པ་ གཉིས་རྣམས་ དང་ བཅས་པ་གསན།
སེང་གདོང་ཅན་གྱི་ལས་སོགས་ཉེར་ལྔ་མ་བ་རི་བའི་ལུགས། སངས་རིན་དབོན་ཆེན་ལས་རྗེ་
སྙིང་ བཟང་ གིས་ གསན་ པ་ ཡང་ ཐོབ། དཔལ་ རྡོ་ རྗེ་ ནག་ པོ་ ཆེན་ པོ་ ཁྲོ་ བཅུའི་ རྗེས་ གནང་།
ནང་གི་ལས་མཁན་བེར་ནག་ཟངས་གྲི་ཅན་གྱི་རྗེས་གནང་། སྲུང་འཁོར་བྲག་རྫོང་མའི་ཁྲིད།
ཚར་ཆེན་གྱིས་མཛད་པའི་གསོལ་འདེབས། སྲུང་འཁོར་ནང་ཁྲིད་དང་བཅས་པ་ཉམས་སུ་ལེན་
ཚུལ་ ཁའུ་བྲག་རྫོང་པའི་ཉམས་ལེན་སྙན་བརྒྱུད་ཡིད་བཞིན་ནོར་བུ། བྲག་རྫོང་མ་ནང་ཁྲིད།
གསང་ཁྲིད། སྲུང་འཁོར་རྡོ་ རྗེ་ བྲག་རྫོང་མའི་ཁྲིད་ཡིག་ རྗེ་བཙུན་ཀུན་བཟང་ཆོས་ཀྱི་ཉི་མས་
མཛད་པ། ཁྲོ་བཅུའི་རྗེས་གནང་བྱམས་པ་ རབ་བརྟན་པས་མཛད་པ། འཇམ་དབྱངས་མཁྱེན་
བརྩེའི་དབང་ ཕྱུག་ གིས་མཛད་ པའི་ ཁྲིད་ ཡིག་ རྒྱས་ པ། གསང་ ཁྲིད་ གསང་བ་ཡང་གསང་ བློ་
གསལ་རྒྱ་མཚོས་མཛད་པ། གུར་མགོན་ཕྱི་ནང་གསང་གསུམ་གྱི་རྟེན་གྱི་ཞལ་ཤེས་ཐུན་མོང་མ་
ཡིན་པ་སྙིང་ནང་གི་ཁྲག་ལྟ་བུའི་གདམས་པ་མཁྱེན་བརྩེ་དབང་ཕྱུག་གིས་མཛད་པ། གཏོར་མ་
གསུམ་གྱི་ཞལ་ཤེས་སྙིང་ནང་ཁྲག་ལྟ་བུ་བསྟན་པའི་རྒྱལ་མཚན་གྱིས་མཛད་པ། ནག་པོ་ཆེན་
པོའི་ཤོག་དྲིལ་དྲུག་གི་ནང་ཚན་གཏོར་མ་ལ་བརྟེན་པའི་ལས་སྦྱོར་ཐུན་མོང་མ་ཡིན་པའི་ཞལ་
ཤེས། རྡོ་རྗེ་དྷཱིཀ་ཤ་སཱ་ག་ར་དྷ་ཛས་མཛད་པ། སྔགས་པ་ནང་རྒྱས་ཀྱི་མན་ངག་གྲུབ་མཆོག་
རྡོ་རིང་པས་མཛད་པ་བསོད་ནམས་དོན་གྲུབ་ལས་བརྒྱུད་པ། གསང་བ་མཁའ་འགྲོའི་འཁུ་ལྡོག་
སྤོང་བ་ཚར་ཆེན་ཆོས་རྗེས་མཛད་པ། ནག་པོ་ཆེན་པོའི་སྲུང་འཁོར་བྲག་རྫོང་མའི་ཕྱི་རོལ་རྫས་
ཀྱི་སྦྱོར་བའི་ཞལ་ཤེས་མལ་ཕུར་གྱི་མན་ངག་ཚར་ཆེན་རྗེས་མཛད་པ། ནག་པོ་ཆེན་པོའི་གསང་
སྒྲུབ་ཀྱི་སྐབས་སུ་མཁོ་བའི་གསུང་སྒྲོས་བསྟན་པའི་རྒྱལ་མཚན་གྱིས་མཛད་པ། ནག་པོ་ཆེན་
135

པོའི་སྒོ་ནས་སེར་བ་བསྲུང་འབེབས་ཀྱི་མན་ངག་དུག་གི་རླངས་ཆེན་ཞེས་པ་བློ་གསལ་རྒྱ་མཚོས་
མཛད་པ། རྡོ་རྗེ་ནག་པོ་ཆེན་པོའི་འཁུ་ལྡོག་སློང་བའི་མན་ངག་རྡོ་རིངས་པ་ཆེན་པོས་མཛད་པ།
ནང་གི་དམ་ཚིག་གི་འཁོར་ལོ་གསང་བའི་བྲག་རྫོང་མའི་ཞལ་ཤེས་རྡོ་རིང་པས་མཛད་པ། ནག་
པོ་ཆེན་པོ་ལ་ཀླུ་ཆེན་བརྒྱད་ཀྱིས་བསྐོར་བའི་སྒོ་ནས་ཆར་འབེབས་པའི་ཞལ་ཤེས་བློ་གསལ་རྒྱ་
མཚོས་མཛད་པ། གུར་མགོན་དཀར་པོའི་ཚེ་བསྒྲུབ། ཨེ་ཀ་ཛཱ་ཊི་ལ་བརྟེན་པའི་རིམས་སྲུང་།
དྲི་ཆུའི་སྒོ་ནས་རིམས་སྲུང་། པུ་ཊའི་བསྐང་གསོ་ཕྲིན་ལས་ལྷུན་གྲུབ་རྣམས་ཚར་པས་མཛད་པ།
སྔོན་འགྲོ་རྟེན་དང་མཆོད་གཏོར་ཐུན་མོང་དང་ཐུན་མོང་མ་ཡིན་པའི་བསྙེན་པ་བྱེད་ཚུལ་ཤོག་དྲིལ་
དྲུག་པའི་ལག་ལེན་སྟོན་པའི་ཟིན་བྲིས་ཆེན་མོར་གྲགས་པ་བདག་ཆེན་བློ་གྲོས་པས་མཛད་པ།
རྗེ་ ཚར་པའི་དམར་ཆེན་གཏོར་བཟློག །ནག་པོ་ཆེན་པོའི་གནད་ཀྱི་མན་ངག་སྙིང་ཆུ་བསྲེ་བའི་
ཞལ་ཤེས་རྡོ་རིངས་པ་ཆེན་པོས་མཛད་པ། ལྷ་བརྒྱད་སྦགས་ཏེ་བསྒྲུབ་པའི་སྲུང་འཁོར་གྱི་ཟིན་
བྲིས་ མདུན་ གང་ འཕགས་ པའི་གདམས་ པ་ རྗེ་ ཚར་ པས་ མཛད་པ། ལས་བཞི་སོ་སོའི་ སྒྲུབ་
ཐབས་དང་། དེའི་སྦས་དོན་ཐུགས་འཁོར་གྱི་མན་ངག་སྤུ་གྲི་སོ་འདེབས་ཚར་པས་མཛད་པ།
ཚར་པའི་རྣམ་བཤད་སྙན་བརྒྱུད་རོལ་མཚོ་རྣམས་གསན། དཔལ་མགོན་གྱི་ཚེ་བསྒྲུབ་ཟབ་མོ་
བློ་གྲོས་རབ་ཡངས་བསོད་ནམས་དོན་གྲུབ་ལས་གསན་པ། དེའི་རྒྱུན་གྱི་ཉམས་ལེན་ཚར་པས་
མཛད་པ། མཛད་བྱང་མེད་པའི་ཡིག་ཆ་ཅིག་རྗེ་བསོད་ནམས་དོན་གྲུབ་ལ། དེས་ཀུན་དགའ་
ཆོས་ ལྡན་ ལ་ གསན་ པ། དཔལ་ མགོན་ གྱི་ ཆོས་ སྐོར་ གྱི་ དཀར་ ཆག་ ཚར་ པས་ མཛད་ པ།
དཔལ་མགོན་གྱི་གསང་ཁྲིད་ལེགས་པར་ཐོབ་པ། རྗེ་དྲུང་ནས་ཆོས་རྣམ་རྒྱལ། རྗེ་ཆོས་སྐུ་རྡོ་
རྗེའི་མཚན་ཅན། དེ་གཉིས་ལ་ བྷཊྚ་ཀཱ་རུ་ཎ་ བྷ་དྲས་གསན་པ། དཔལ་མགོན་གདོང་བཞིའི་
གསང་བའི་ཁྲིད་ཟུང་འཇུག་རྣམ་རོལ་བདུད་སྡེ་འཇོམས་པའི་ཤན་པ་ཆེན་པོ་ཚར་པས་མཛད་པ།
གདོང་བཞི་པའི་གསང་སྒྲུབ་གསོལ་འདེབས་ཚར་པས་མཛད་པ། གསང་སྒྲུབ་ཀྱི་ཡན་ལག་ཚོ་
གཉིས་མཛད་བྱང་མེད་པ། སྔགས་རིངས། ཙ་ཏུ་རྨུ་ཁའི་ཚེ་སྒྲུབ་ཀྱི་མན་ངག་ཟླ་བའི་ཆུ་རྒྱུན་
བློ་གསལ་རྒྱ་མཚོས་མཛད་པ། ཡང་མགོན་པོ་ལྷ་བརྒྱད་ ཀྱི་སྒྲུབ་ཐབས་ཐུན་མོང་མ་ཡིན་པ་
གསང་བ་ཡིད་བཞིན་ནོར་བུ་རྡོ་རྗེ་འཆང་བློ་གྲོས་རྒྱལ་མཚན་པས་མཛད་པ། གསང་བ་ཐུན་
མོང་མ་ཡིན་པ་ཟབ་པའི་གནད་ཀྱི་མན་ངག་ལ། གསང་བ་ཡང་ཏིག་སེམས་ཀྱི་གནད་ལྔ་ལ་
བརྟེན་ནས་འཁུ་ལྡོག་སློང་སྟེ་ བྲན་གཡོག་ལྟ་བུའི་མན་ངག །བསྒྲུབས་ཀྱང་རྟགས་མེད་ན་གློག་
136

ཆོག་བྱ་བའི་ཐབས་དང༌། ཐུན་མོང་མ་ཡིན་པའི་བསྙེན་པའི་མན་ངག་ལས་སྦྱོར་གྱི་སྔོན་འགྲོ་
རྣམས་དང༌། རིག་ སྔགས་ གོ་བཟློག་པའི་མན་ངག་སྙིང་ཐིག་མ་འདི་གཉིས་པོ་འཇམ་དབྱངས་
ཀུན་ དགའ་ བསོད་ ནམས་ ལས་ གསན་ནོ། །གཏོར་མའི་ ཞལ་ གདམས། དཔལ་ གདོང་ བཞི་
པའི་བསྙེན་པའི་གོ་རིམ་ཀྱི་ཡི་གེ་ཡར་ལུང་པ་སེང་གེ་རྒྱལ་མཚན་གྱིས་མཛད་པ། གདོང་བཞི་
བའི་བཟླས་པ་དང་གེགས་སེལ་གྱི་མན་ངག་གསེར་ཆོས་དེ་ཉིད་ཀྱིས་མཛད་པ། ཞལ་བཞི་བའི་
བསྙེན་སྒྲུབ་ལས་གསུམ་སྤོག་ཆོག་ཤིས་བསྟན་པ་དང་བཅས་པའི་མངོན་རྟོགས་གསལ་བྱེད་གནད་
ཀྱི་ གདམས་ པ་ མཐར་ ཐུག །ཞལ་ བཞི་ པའི་ གཏོར་མའི་ ཞལ་ གདམས་ སྙན་ བརྒྱུད། གདོང་
བཞི་བའི་ལས་རབ་འབྱམས་དང་བསད་བསྐྲད་ཀྱི་འཁོར་ལོའི་ཞལ་གདམས་སྙིང་ནང་གི་ཁྲག་ལྟ་
བུ། ཞལ་བཞི་བའི་བསད་ལས་ཀྱི་འཁོར་ལོའི་མན་ངག་མཁའ་འགྲོའི་ཁ་རླངས་ཅན་དུ་གྲགས་
པ། ཞལ་བཞི་པའི་འཁྲུལ་འཁོར་བཏབ་ཅིང་སླ་བ་སོགས་མནན་པའི་མན་ངག་སྙན་བརྒྱུད་སྦས་
དོན་གསལ་བ་དང་བཅས་པ་རྣམས་ཡར་ལུང་པ་སེང་རྒྱལ་ གྱིས་མཛད་པ། དཔལ་མགོན་ཞལ་
བཞི་པའི་སྙིང་ནང་གི་ཁྲག་ལྟ་བུའི་གདམས་པ་ལས་ཐུན་མོང་མ་ཡིན་པའི་ཤོག་དྲིལ་ཉེར་གཅིག །
གདོང་བཞི་པའི་སྒྲུབ་ཐབས་ཀྱི་རྩ་བ་རི་སུལ་གྱི་རྣལ་འབྱོར་མས་མཛད་པའི་སྒྲུབ་ཐབས་མཚན་
བཤང་དུ་གྲགས་པ། དཔལ་མགོན་གཙོ་འཁོར་གསུམ་པའི་བསྙེན་སྒྲུབ་ཀྱི་ཡི་གེ་གཉན་ལོའི་ཨུ་
པ་དེ་ཤ །ཞལ་བཞི་པའི་བསྙེན་སྒྲུབ་ལས་གསུམ་གྱི་གནད་ཀྱི་ཡི་གེ་གཉན་ལོས་མཛད་པ།
སྒྲུབ་དུས་ཀྱི་ལས་ཁྲིགས་གནམ་ཁའུ་པས་མཛད་པ། སྒྲུབ་དུས་ཀྱི་ལས་ཁྲིགས་ཀྱི་གསལ་བྱེད་
ས་ཆེན་གྱིས་ མཛད་པ། སྒྲུབ་དུས་ ཀྱི་ ལས་ ཁྲིགས་ གསལ་བྱེད་ཡི་གེ་རྙིང་པ། དཔལ་མགོན་
གདོང་ བརྙན་གྱི་ སྒྲུབ་ཐབས་ ཀྱི་ ཡི་གེ་ ཀླུ་ སྒྲུབ་ ཀྱིས་མཛད་ པ། ཞལ་བཞི་ པའི་ སྤོག་ཆོག་གི་
སྐབས་ སུ་ ཉེ་ བར་ མཁོ་ བའི་ ཡི་ གེ ། རྩ་ དབུ་ མ་ ཆོས་ འབྱུང་ དང་ བཅས་ པའི་ གནད་ དབབ།
ཤིས་བསྟན་པའི་མན་ངག །ཏ་ཐཱ་ག་ཏ་ རཀྴི་ཏའི་ལུགས་ཀྱི་ལོ་རྒྱུས་སྒྲུབ་ཐབས་གཉན་ལོས་
མཛད་པ། ཞལ་བཞི་པའི་སྒྲུབ་ཐབས་སྒྲུབ་དུས་ ཀྱི་མགོན་པོ་ཕྲིན་ལས་མྱུར་མགྱོགས། ལག་
ལེན་གྱི་ཡི་གེ་བཀླག་ཆོག་མ། གདོང་བཞི་པའི་གཏོར་ཆེན་གྱི་ཕྱག་ལེན་རྡོ་རིངས་པས་མཛད་པ།
སྟོབས་འཕྲོག་ནག་པོ་ཆེན་པོ་གདོང་བཞི་པ་ལས་སྦྱོར་གྱི་མགོན་པོ་གདོང་བརྙན་ཅན་འཁོར་མང་
དང་བཅས་པ་ལ་བསྟོད་ཅིང་ཕྲིན་ལས་བཅོལ་བའི་རབ་ཏུ་བྱེད་པ། དཔལ་མགོན་གདོང་བཞི་
པའི་ སྐོར་ ལ། གཉན་ ལོས་ མཛད་ པ། ཁའུ་ པས་ མཛད་ པ། ས་ ཆེན་ གྱིས་ མཛད་ པ། རྗེ་
137

བཙུན་གྱིས་མཛད་པ་རྗེས་གནང་གི་ཡི་གེ་ནག་པོ་འགྲོ་ཤེས་ཡར་ལུང་པས་མཛད་པ། ཐུན་མོང་
མ་ཡིན་པའི་རྗེས་གནང་ཡར་ལུང་པས་མཛད་པ། ཞལ་བཞི་པའི་བྱེ་བྲག་གི་ལྷན་ཐབས་ཀྱི་སྐོར་
ལ། སྔོན་འགྲོ་རྟེན་གྱི་སྐབས་སུ་ཉེ་བར་མཁོ་བ་ཕྱི་ནང་གསང་པ་དེ་ཁོ་ན་ཉིད་དང་བཅས་པའི་
རྟེན་བཅའ་ ཐབས་ གཉན་ གྱིས་ མཛད་ པ། ནང་རྟེན་ བླ་རྡོ་བཅའ་བའི་ ཡི་ གེ་ བསྡུས་ པ། ནང་
རྟེན་བླ་རྡོའི་ཡི་གེ་རྒྱས་པ། གསང་རྟེན་གྱི་སྐབས་སུ་གཏུམ་པོ་རང་བསྲུང་འཁོར་ལོའི་ཡི་གེ །
གཏུམ་པོ་རང་བསྲུང་འཁོར་ལོའི་གསལ་བྱེད། རང་བསྲུང་འཁོར་ལོ་ཐུན་མོང་མ་ཡིན་པའི་མན་
ངག །རང་ བསྲུང་ འཁོར་ ལོའི་ བྲི་ ཡིག །རང་ བསྲུང་ འཁོར་ ལོའི་ སྔགས་ བྱང་། རྟེན་ གྱི་
འཁོར་ལོ་ བྲི་ཚུལ་རྒྱས་པ། རྟེན་གྱི་འཁོར་ལོའི་ རབ་གནས། རྟེན་བཅའ་བའི་ཡི་གེ་རྒྱལ་ཚ་
ལུང་མང་པོས་མཛད་པ། དཔལ་མགོན་གདོང་བཞི་པའི་བསྙེན་སྒྲུབ་ལས་གསུམ་གྱི་སྤྱིའི་བསྙེན་
ཐབས་ལས། ཞལ་གདམས་ དོན་ གཉིས་ མ་ གཉན་ གྱིས་ མཛད་ པ། གདོང་ བཞི་ པའི་ གནད་
དྲུག་གི་ཡི་གེ་རི་སུལ་གྱི་རྣལ་འབྱོར་མའི་གསུང་ངག །གདོང་བཞི་པའི་གནད་དྲུག་གི་གསལ་
བྱེད་གཉན་གྱི་ཉེ་གནས་དར་མ་སེང་གེ་ལ་གནང་བ། སྔོན་འགྲོ་མཆོད་གཏོར་གྱི་སྐབས་སུ་ཉེ་
བར་མཁོ་བའི་ལྷན་ཐབས་ཀྱི་སྐོར་ལས། མེ་ཏོག་བཞི་སྦྱོར་གྱི་ཡི་གེ་བ་ལི་མེ་ཏོག་རྙིང་པའི་ཨུ་
པ་ དེ་ ཤ །མགོན་ པོའི་ སྤོས་ སྦྱོར་ གྱི་ ཡི་ གེ །གཏོར་ མ་ བཅའ་ ཐབས་ ཀྱི་ ཡི་ གེ །གཏོར་མ་
གཏད་ ཐབས་ ཀྱི་ ཡི་ གེ །རྟག་ གཏོར་ གྱི་ མན་ ངག་ ཚིགས་ བཅད། ཡང་ ཉུང་ བ་ གཅིག །
གདོང་བཞི་བསྙེན་པའི་སྐབས་སུ་ཉེ་བར་མཁོ་བའི་ལྷན་ཐབས་ལས། སྔགས་བྱང་མི་འདྲ་བ་
གཉིས། ཐེམ་ ཡིག་ གསལ་ བྱེད་བདག་ ཆེན་ བློ་གྲོས་ རྒྱལ་ མཚན་ པས་ མཛད་ པ། སྔགས་ ཀྱི་
གནད་གཉན་ལོས་མཛད་པ། སྔགས་ཀྱི་ཐེམ་ཡིག་དང་ སྤེལ་ཚིག་ཐོར་བུ་པ། དཔལ་མགོན་
ཞལ་བཞི་པའི་སྒྲུབ་པའི་སྐབས་སུ་ཉེ་བར་མཁོ་བའི་ལྷན་ཐབས་ཀྱི་ཡི་གེ །སྒྲུབ་པའི་རྟགས་ཀྱི་
ཡི་གེ །གཏོར་ལེན་བྱ་རོག་གི་བརྟག་པ། འཁུ་ལྡོག་མི་འབྱུང་ཞིང་ལས་མྱུར་དུ་བསྒྲུབ་པའི་ཡི་
གེ །རྩ་བ་དང་གནད་འབེབས་དང་ལས་ཚོགས་ཀྱི་འཁོར་ལོའི་ཞལ་གདམས། འཁོར་ལོ་དང་
ལིང་ ཚེ་ དང་ ལིངྒའི་ ཞལ་ ཤེས། འཁོར་ ལོ་ བྲི་ ཐབས། འཁོར་ ལོའི་ སྔགས་ བྱང་། འཁོར་
ལོའི་ སྔགས་ བཀོད་ཚུལ། ལས་ ཚོགས་ འགའ་ཟུང་ གི་ འཁོར་ ལོའི་མན་ ངག །བསད་ སྔགས་
རིང་ ཐུང་། ཁ་ སྦྱོར་ དབྱེ་བའི་ མན་ ངག །ལས་ སྦྱོར་ གྱི་ཡིག་ཆུང་། མངོན་ སྤྱོད་བསད་ ལས།
སྒོང་ ཟོར་ གྱི་ ཡི་ གེ་ བསྡུས་ པ། རྭ་ ཟོར་ གྱི་ ཡི་ གེ །དཔལ་ མགོན་ གདོང་ བཞི་ པའི་ མན་ ངག་
138

གནད་བརྒྱད་སོགས་ཡིག་ཆུང་ ཚན་པ་བཞི། དཔལ་མགོན་གདོང་བཞི་པའི་གཏོར་ཆོག་གཉན་
ལོས་མཛད་པ། གདོང་ བཞི་ པའི་ གཏོར་ ཆོག་ གནམ་ ཁའུ་ པས་ མཛད་པ། གདོང་བཞི་པའི་
གཏོར་ཆོག་འཕགས་པ་རིན་པོ་ཆེས་མཛད་པ། གདོང་བཞི་པའི་གཏོར་ཆོག་ས་ཆེན་གྱིས་མཛད་
པ། ཞལ་བཞི་པའི་གསང་སྒྲུབ་དམ་པ་ཀུན་དགའ་ གྲགས་ ཀྱིས་མཛད་པ། གདོང་བརྙན་ཅན་
གྱི་ལས་སྦྱོར་ལས་ཀྱི་ཤམ་བུ་བརྒྱད་པ། ཞལ་བཞི་པའི་གསང་སྒྲུབ་མཚུང་མེད་སྐྱེས་མཆོག་
རྒྱལ་མཚན་གྱིས་མཛད་པ། ཙ་ཏུ་རྨུ་ཁའི་གཅུན་ཐབས་ཀྱི་མན་ངག །ཙ་ཏུ་རྨུ་ཁའི་ཐུན་མོང་
མ་ཡིན་པའི་ཞལ་གདམས། ཞལ་བཞི་པའི་བསྙེན་སྒྲུབ་ལས་གསུམ་གྱི་ལག་ལེན་བསོད་ནམས་
གྲགས་པས་མཛད་པ། གཏོར་མའི་སྒོ་ནས་དགྲ་བགེགས་ཀྱི་སྟོབས་སྲོག་གཞོམ་པའི་མན་ངག་
ཞལ་ཤེས། གདོང་བཞི་པའི་འཁོར་ལོའི་མན་ངག་སྙིང་ཐིག་ཧ་ལ་ནག་པོའི་བ་བུམ་སྐོར་རྗེས་
གནང་བརྒྱུད་པ་སོགས། གདོང་བཞི་པའི་ལས་ཚོགས་ཕ་མོའི་སྐོར་ལ། མགོན་པོ་ལ་གཙུག་
ལག་ ཁང་ གཏད་ བའི་ ཆོ་ ག །གཙུག་ ལག་ ཁང་ གཏད་ པའི་ གསལ་བྱེད། རང་ དང་ སློབ་ མ་
གཏད་པའི་ཡི་གེ །རྫས་དང་ཡོ་བྱད་སྲུང་བའི་ཡི་གེ །ནོར་གྱི་རྗེས་སུ་འབྲང་བའི་མན་ངག །
བསྒྲུབ་བྱ་དབང་དུ་བྱ་བའི་མན་ངག །སྤྱོད་ལམ་དབང་དུ་བྱ་བའི་མན་ངག །སྲིའུ་གསོ་བའི་
མན་ ངག་ བྲམ་ཟེ་ ཁ་ སྤུ་ཅན་ གྱི་ གདམས་ པ། ནོར་ བསྒྲུབ་ ཡིད་ བཞིན་ནོར་བུའི་མན་ ངག །
དབང་སྡུད་ གྲི་ལག་ གཡོབ་ པ་ དར་ཐོགས་ཀྱི་མན་ ངག །བསྒྲུབ་བྱ་དབང་དུ་བྱ་བའི་མན་ངག་
། སྤྱོད་ལམ་དབང་དུ་བྱ་བའི་མན་ངག །ཤྭ་བཟློག་མན་ངག །དགྲ་ལ་ལྟས་ངན་གཏོང་བའི་
མན་ ངག་ ཆིག་བརྒྱུད་ མ། ཆོ་ འཕྲུལ་ དབབ་ པའི་ མན་ ངག །དགྲ་བོ་ཆོམ་ ལ་ འབེབས་ པའི་
རྫས་ སྦྱོར་གྱི་མན་ངག །པྲའི་ ལས་ སྦྱོར། བསྐྲད་ པའི་ ལས་ སྦྱོར་ གྱི་ ཞལ་ཤེས། ངག་མནན་
པའི་མན་ངག །བཀའ་བསྟོད་མ་ཧཱ་བ་ལ་ལ་བརྟེན་ནས་འདྲེ་བཙན་ཐབས་སུ་མནན་པའི་གསལ་
བྱེད་ཁ་སྦྱོར་དབྱེ་བའི་དམོད་བསྐུལ་གཉན་ལོས་མཛད་པ། གདོང་བཞི་པའི་སྙིང་ནང་གི་ཁྲག་ལྟ་
བུའི་ ཐོར་བུའི་ སྐོར་ལ། བྲམ་ཟེ་དམོད་ པའི་ སྲོག་ མཐུ་དགྲ་བོའི་ སྲོག་ གི་ཤན་པ་དམར་པོ།
བཀའ་སྟོད་དྲང་སྲོང་ནག་པོའི་པྲ་སེ་ན་དབབ་པ། ཙ་ཏུ་རྨུ་ཁའི་ཐན་འགྱེད་གཉན་གྱི་མགུལ་
ཁུག་མ། གཉན་མགོན་གྱི་པར་བུའི་མན་ངག །གཉན་མགོན་ལྷ་དགུའི་ནོར་བསྒྲུབ་ཐུན་མོང་
མ་ ཡིན་ པ། རྫས་ ཀྱི་ སྒོ་ནས་ བསད་ པའི་ ལས་ སྦྱོར། རྡོ་ ནག་ ཡིག་ དམར་ གྱི་ སྒྲུབ་མཐུ་ཁང་
སེལ་ནག་པོ། དགྲ་བོ་ཟླ་བ་གཅིག་ལ་བསད་པ་མཛེ་པོ་ནག་པོའི་མན་ངག །དགྲ་བོ་ཀླུ་ལ་
139

གཏད་པ་ གཉན་གྱི་ནཱ་ག་སྟོབས་འཕྲོག །མོན་པ་ནག་པོ་ནོར་ཤེར་གྱི་མན་ངག །ཟངས་ཁབ་
དམར་པོའི་བསད་ལས། གཉན་མགོན་གྱི་སྲེག་བྱེད་མེའི་སྦྱོར་བ། གཅུན་པ་མཐར་ཐུག་སྡིག་
པ་ ནག་ པོའི་ འཁྲུལ་ འཁོར་ གྱི་ ལས་ སྦྱོར། གདོང་བཞི་པའི་ གཏོར་ཆོག་གི་སྐོར་ ལ། གདོང་
བཞི་པ་མཆོད་པའི་ཆོ་ག་གཉན་ལོས་དར་མ་སེང་གེ་ལ་གནང་བ། གདོང་བཞི་པའི་མཆོད་པའི་
14
ཆོ་གའི་ཁ་སྐོང་གཉན་གྱིས་མཛད་པ། གདོང་བཞི་པའི་བསྐུལ་གྱི་སྐོར་ལ། ཐོག་མར་ཆུང་དུ་
གཅིག །བསྟོད་ བསྐུལ་ མངོན་ སྤྱོད་ རོལ་ པ། བསྟོད་ བསྐུལ་ ལས་ ཀྱི་ རྒྱལ་ པོ། གདོང་ བཞི་
པའི་བསྐུལ་ཚིག་བླ་མ་གཉན་གྱི་ཨུ་པ་དེ་ཤ །གདོང་བཞི་པའི་དམོད་བསྐུལ་ཁའུ་པས་མཛད་པ།
དཔལ་མགོན་ ཆེན་ པོའི་ བསྙེན་ པ་ ཐུན་ མོང་ མ་ ཡིན་ པའི་ བྱ་ ཐབས། དམ་ ཚིག་ བསྐང་ གསོ།
གུར་ཞལ་སྦྲེལ་བའི་གཏོར་བཟློག་བྱེད་ཚུལ། དམ་ཚིག་གསོ་བའི་པདྨ་ཁ་སྦྱར་གྱི་ཡི་གེ །པདྨ་
ཁ་སྦྱར་གྱི་ཡི་གེ་ རྒྱས་པ། གསང་བའི་ཆོ་ག་ བླ་མ་གཉན་གྱིས་མཛད་པ། ལྕོག་བཟློག་མན་
ངག །ཕྱོགས་བཞིའི་ རྗོད་ གཏོང་བཟློག་པ། ཙ་ ཏུ་ རྨུ་ ཁ་ རྒྱས་ པ་ སེར་ པོའི་ ཁྲིད་ ཡིག །ཞལ་
བཞི་དམར་པོ་དབང་ལ་བརྟེན་ནས་ཕྱི་ལྟར་བསྒྲུབ་པའི་ཁྲིད་ཡིག །རྒྱས་པ་གཙོ་འཁོར་དགུའི་
ཁྲིད། རྒྱ་ ནག་ བསྲེ་ ཐིག་ ནག་ པོ། མགོན་ པོའི་ ཤྭ་ བཟློག །གཉན་ མགོན་ ལྷ་ དགུའི་ ནོར་
སྒྲུབ་ཐུན་མོང་མ་ཡིན་པ། དཔལ་མགོན་གདོང་བཞི་པའི་ཐུན་མོང་བའི་ བསྙེན་པའི་ཡི་གེ །
ཐུན་མོང་ མ་ ཡིན་ པའི་བསྙེན་ པའི་ ཡི་ གེ །ལྷ་མོ་ནག་མོའི་ གདམས་ པ། འགབ་ འདྲེ་ མནན་
ཐབས། གསང་བ་ རང་ སྲོག །རྟེན་ གྱི་ འཁོར་ ལོ་ ཁ་ སྦྱོར་ གྱི་བཅའ་ཚུལ། མལ་ འོག་ཏུ་ བྱད་
མའི་ངག་མནན་པའི་ཤོག་ རིལ། དཔལ་མགོན་ གདོང་བཞི་པའི་ཐུན་མོང་མ་ ཡིན་པའི་ ཞལ་
གདམས་སྙིང་ གི་དུམ་བུའི་སྐོར་ལ་སྤུ་གྲི་སོ་འདེབས་ཀྱི་གདམས་པ། རང་བསྲུང་ ཕྲ་མོ་ ཡིད་
བཞིན་འཁོར་ལོའི་གདམས་པ། འཁོར་ལོའི་ཞལ་གདམས་འཁོར་ལོ་བར་མ་གཉིས། རྟེན་གྱི་
ཡི་ གེ །འབོད་ ཅད་ བསད་ གསུམ་ གྱི་ དབྱེ་ བ། དཔལ་ མགོན་ གདོང་ བཞི་ པའི་ བླ་རྡོའི་ མན་
ངག། དཔལ་མགོན་གདོང་བཞི་པའི་རྗེས་གནང་གི་ཆོ་ག་རྒྱས་པ་དངོས་གྲུབ་རྒྱ་མཚོ་རྗེ་བློ་གསལ་
རྒྱ་མཚོས་མཛད་པ། དཔལ་མགོན་གདོང་བཞི་པའི་ཐུན་མོང་མ་ཡིན་པའི་རྗེས་གནང་གི་ཡི་གེ་
བཀའ་ རྒྱ་ཅན། དཔལ་མགོན་ཁྱུང་ ཞལ་ ཅན་ གྱི་ རྗེས་ གནང་ཟིན་རིས། དཔལ་མགོན་ཞལ་
བཞི་པའི་གསང་བ་ཐུན་མོང་མ་ཡིན་པའི་རྗེས་གནང་གི་ཐོ་ཡིག །དཔལ་མགོན་གདོང་བརྙན་
ཅན་ གྱི་ མངོན་ རྟོགས། དཔལ་ མགོན་ གདོང་ བརྙན་ ཅན་ འཁོར་ མངས་ ཀྱི་ མངོན་ རྟོགས།
140

དཔལ་ མགོན་ ཁྱུང་ ཞལ་ ཅན་ གྱི་སྒྲུབ་ ཐབས། གསེར་ གྱི་ སྤུ་ གྲིའི་ ལག་ ལེན། དཔལ་མགོན་
གདོང་བཞི་པའི་ལས་བཞིའི་མགོན་པོའི་སྐོར་ལ། ཙ་ཏུ་རྨུ་ཁ་དཀར་པོ་ཚེ་འཕེལ་གྱི་སྒྲུབ་ཐབས།
ཙ་ཏུ་རྨ་ཁ་སར་པོ་རྒྱས་པའི་ཡི་གེ །ཙ་ཏུ་རླུ་ཁ་ནག་པོ་དགྲ་བགེགས་སྒྲོལ་བའི་ཡི་གེ །ཙ་ཏུ་
རྨུ་ ཁ་ དམར་ པོ་ དབང་ སྡུད་ ཀྱི་ ཡི་གེ །ལས་ བཞི་ མགོན་ པོའི་ མངོན་རྟོགས་ ཀྱི་ གསལ་བྱེད།
མགོན་པོ་སེར་པོའི་རྗེས་གནང་གི་ཡི་གེ །ལས་བཞི་མགོན་པོའི་སྒྲུབ་ཐབས་ཐེག་ཆེན་ཆོས་རྒྱལ་
གྱིས་མཛད་པ། དཔལ་མགོན་ཞིང་སྐྱོང་ནག་པོ་ཆེན་པོ་དགྲ་བོའི་སྟོབས་འཕྲོག་གདོང་བཞི་པའི་
ཐུན་མོང་མ་ཡིན་པའི་སྒྲུབ་ཐབས་སྙིང་ཐིག་ཧ་ལ་ནག་པོའི་མེ་བུམ་ཞིང་སྐྱོང་དགེས་པའི་རྣལ་
འབྱོར་པ་ བློ་གསལ་རྒྱ་མཚོས་མཛད་པ་རྣམས་གསན། གཞན་ཡང་ལོ་པ་སྤྱན་སྔ་ཀུན་དགའ་
དོན་གྲུབ་ལ་ ཡང་ ཞང་བློན་རྡོ་རྗེ་བདུད་འདུལ་ གྱི་ རྗེས་གནང་སོགས་གསན་པར་མངོན་ཞིང་།
དཔལ་ས་སྐྱ་པ་སྔགས་འཆང་ཐམས་ཅད་མཁྱེན་པ་ངག་དབང་ཀུན་དགའ་བསོད་ནམས་ལ་ཡང་
ཆོས་བཀའ་དུ་མ་གསན་པར་མངོན་ཏེ། ཕྱི་མོའི་དུས་དགུང་ལོ་དྲུག་ཅུ་རེ་བགྲང་བ་དབུ་སེ་ཡོ་རེ་
བྱས་པ་ཅིག་གདན་ས་ཆེན་པོར་བྱོན་པའི་ཞར་ཐོ་ལ་རྗེ་ལུང་དུ་ཡང་བྱོན་ནས། དེ་དུས་ཞ་ལུ་
མཁན་ཆེན་ཤེས་རབ་རྒྱ་མཚོ་བ་སྐྲུན་ཆུང་ཆུང་ཞིག་གིས་བྱིན་རླབས་དང་ཚེ་དབང་ཐོབ་ཅེས་མཁན་
ཆེན་དེ་ཉིད་ཀྱི་ཞལ་ལས་ཐོས་སོ། །ཇི་སྐད་སྨོས་པའི་ཆོས་གསན་ཚུལ་དེ་དག་ནི། ཕྱག་རིས་
བསྙེལ་ཐོ་གང་རྙེད་བཞིན་བྲིས་པ་ཡིན་ལ། ཞིབ་ཏུན་མཐའ་ཡས་པ་ཞིག་གསན་པར་མངོན་ཏེ།
གནས་གསར་ཆོས་རྗེ་བཀའ་འགྱུར་བ་བསོད་ནམས་མཆོག་ལྡན་རྒྱུད་འབུམ་གསན་པར་བྱོན་ཏེ།
དེལ་འདུལ་བ་ལུང་གསན་ཚོད་ཡིན་ཞེས་དམ་ཆོས་བསམ་འགྲུབ་པ་གསུང་ངོ༌། །ཐོས་པའི་ཆུ་
ཀླུང་ཆུ་ གཏེར་ཆེན་ པོ་ནི། །ཟབ་དོན་ནོར་ བུའི་ ཚོགས་ ཀྱིས་ ཡོངས་ གང་བར། །རྣམ་དཔྱོད་
བརྩོན་པའི་གྲུ་གཟིངས་ལེགས་ བཅས་ཏེ། །རྣམ་མང་འགྲོ་བའི་དབུལ་སེལ་ཆེ་ཁྱོད་བསྔགས།
དེ་ ལྟར། ཚུལ་ གནས་ ཐོས་ བསམ་ དང་ ལྡན་ པས། །སྒོམ་ པ་ ལ་ ནི་ རབ་ ཏུ་ སྦྱར། །ཞེས་
གསུངས་པ་ལྟར་བསྒོམ་པས་དོན་མངོན་དུ་མཛད་པའི་ཚུལ་རྒྱས་པར་འོག་ཏུ་འཆད་ཅིང་། ཐོག་
མར་རྡོ་རྗེ་འཇིགས་བྱེད་ཀྱི་བསྙེན་ཆེན་ཀྱེ་རྡོར་བཞིན་བསྙེན། ཀུན་རིག་སོགས་གནད་ནས་རྡོ་
རྗེ་སློབ་དཔོན་གྱི་གནས་མངོན་དུ་མཛད་དོ། །དེ་ནས་ཨེ་ཝཾ་བླ་བྲང་ནས་ཤར་ཆེན་ཆོས་ཀྱི་རྒྱལ་
པོ་བྱམས་པ་ཀུན་དགའ་བཀྲ་ཤིས་གྲགས་པ་རྒྱལ་མཚན་དཔལ་བཟང་པོས་ཤར་སྤ་སྤོང་དགོན་གྱི་
མཁན་པོར་རྫོང་བསྟར་གནང་ལ། ཤར་སྤ་སྤོང་དེ་ནི་ཐོག་མར་ཀར་འབྲིའི་ཆོས་རྒྱུན་བྱུང་ཞིང་།
141

འཕགས་པ་རིན་པོ་ཆེ་ནས་བཟུང་ལམ་འབྲས་སོགས་ས་སྐྱའི་ཆོས་རྒྱུད་ཤིན་ཏུ་དར། ཁྱད་པར་
མངའ་རིས་རབ་འབྱམས་པ་ཚུལ་ཁྲིམས་འོད་ཟེར་གྱི་ཕྲིན་ལས་རྒྱ་ཆེན་པོས་བསྐྱངས་ཤིང་། རྗེ་
དེའི་གསུང་རྩོམ་རྣམས་ཀྱང་ པར་དུ་འཁོད་པ་སོགས་བྱུང་འདུག་ཀྱང་། སོག་པོ་རྟ་ཁྲ་ཅན་ བྱ་
བའི་དམག་བྱུང་སྟེ་དགོན་གནས་དེ་སོགས་ལྷ་སྡེ་མི་སྡེ་མང་པོ་ཞིག་སྟོང་སྣང་ལ། སྤ་ སྤོང་གི་
མཆོད་ཆ་འགའ་ རེ་ ཨེ་ཝཾ་བླ་བྲང་ན་ཡང་སླེབས་སྣང་བ། རྗེ་འདིས་ཡིན་ནམ་སྙམ། དེ་ལྟར་
ཁམས་གསུམ་དུ་བཞུགས་རིང་ལ། རིགས་ཀྱི་བདག་པོ་ནམ་མཁའ་དཔལ་བཟང་དག་པའི་ཞིང་
དུ་ གཤེགས་ ཏེ། ཐར་ རྩེ་ ནས་ དྲུང་ ཆེན་ བསོད་ ནམས་ ཤེས་ རབ་ དང་། མཆོད་ དཔོན་ ཚུལ་
དཔལ་བ་གཉིས་ ཀྱིས་ དགོངས་རྫོགས་རྣམས་བསྒྲུབས། རྗེ་འདི་ ཡར་ གདན་དྲངས་ནས་ཐར་
རྩེའི་འགན་ཕུལ། རྗེ་གོང་མའི་དུས་ ཇ་ དེ་གོང་ བླ་བྲང་དུ་གཞི་རྟེན་ དངོས་ པོ་འདྲ་ཕུལ་ནས་
གནང་བ་དེ་ཡང་ཐར་རྩེ་རང་ནས་འགེན་བཞེས། ལོ་དུས་ཧོར་ཟླ་དང་པོའི་དུས་ཆེན་བསྙེན་པ་
རྒྱས་པའི་སྒྲུབ་མཆོད་སོགས་ཡར་ལྡན་དུ་མཛད། དགོངས་རྫོགས་རྟེན་བཞེངས་སོགས་ཀྱི་ཚུལ་
ནི་པཎ་ཆེན་ཉིད་ཀྱི་རྣམ་ཐར་དུ་གསལ། དེ་ལྟར་ཐར་རྩེ་ཉིད་དུ་ཟུར་ཆེན་གྱི་ཚུལ་ གྱིས་ཆོས་
འཆད་གནང་སྐབས་སུ། སྒྲུབ་ཁང་ནས་མཁས་གྲུབ་དཔལ་ལྡན་དོན་གྲུབ་ཀྱིས་བྱ་ལོར་ངོར་གྱི་
གདན་ས་འཇོག་པ་གནང་ནས་ཆུ་ཕོ་ཁྱི་ལོར་རྗེ་རྡོ་རྗེ་འཆང་ཀུན་དགའ་བཟང་པོའི་ཁྲི་ཐོག་ཏུ་
མངའ་ གསོལ། ཕག །བྱི་བ། གླིང་ གི་བར་ དེ་ ལོ་ ངོ་ མཐོང་ བཞི། ཧྲིལ་ པོ་ གསུམ་ གྱི་རིང་།
འདི་ཉིད་ བླ་ བྲང་དུ་བཞུགས། ཤིང་མོ་གླང་དེར་ཤར་ཆེན་ཤེས་རབ་འབྱུང་གནས་ཨེ་ཝཾ་ གྱི་
བཞུགས་ ཁྲིར་ མངའ་ གསོལ་ བའི་ ལེགས་ བྱས་ མཛད། རྗེ་ ཉིད་ ཐར་ རྩེ་ ཕེབས། དེ་ སྐབས་
བདག་ཆེན་ཤར་པ་དེ་རྩ་གདོང་དུ་བསྙེན་རྫོགས་མཛད་མ་ཐག་ཡིན་པས། དཔྱིད་ཆོས་རབ་བྱུང་
བསྙེན་རྫོགས་ཀྱི་མཁན་པོར་ རྗེ་འདི་ཉིད་ཕེབས། དེའི་ཚེ་ཞག་བདུན་ཙམ་གྱི་གོང་ནས་ནག་
དོར་ སྤོངས་ སྐུ་ ཁྲུས་མཛད་ནས་ བླ་ བྲང་དུ་ཕེབས། དེ་སྐབས་ཅིག་ སྐུ་ ཁྲུས་མཛད་ པའི་ཆུ་དེ་
མཁན་ཆེན་བསོད་ནམས་རྒྱ་མཚོ་གྲྭ་རྐྱང་གནང་སྐབས་གསོལ་བས་དེ་ནས་མར་ལ་སེམས་ལ་བདེ་
བ་དང་། གསུང་རབ་ཀྱི་དོན་ལ་དཔྱོད་ཕུལ་བཟང་དུ་སོང་། ཕྱིས་འཆད་ཉན་མཛད་པ་ན་ཡང་
རྗེ་དེ་ལས་ཐོབ་པ་ཁོ་ན་ལ་འགྲོ་དོན་འོང་གི་འདུག་གསུང་ཞེས་མཁན་ཆེན་དེའི་དྲུང་ཆེན་ནམ་
མཁའ་དཔལ་འབྱོར་བའི་ངག་ལས་ཐོས་སོ། །དེ་ལྟར་ལས་གྲལ་གྱི་མཁན་པོ་དང་གདན་ས་པ་
ཕྱོགས་འབྱོན་མཛད་ ཚེ་གཙུག་ལག་ཁང་དུ་དབྱར་ཆོས་སོགས་ཀྱང་གནང་གསུང་ངོ་། །དེའང་
142

བསྙེན་པར་རྫོགས་ནས་དེ་མ་ཐག་གཞན་གྱི་བསྙེན་རྫོགས་ལས་གལ་གྱི་མཁན་པོ་མི་རུང་སྟེ་
འདུལ་བར་བསྙེན་པར་རྫོགས་ནས་ལོ་བཅུ་མ་ལོན་པར་གཞན་གྱི་མཁན་པོར་མི་བྱ་བར་གསུངས་
པས་སོ། །དམིགས་བསལ་ལ་ལོ་ལྔ་ནས་རུང་བ་མཛད་པའང་གདའ། དེ་ལྟར་ཐོག་མའི་དུས་
རྗེ་འདིའི་མཁན་ པོ་ གནང་བས། ཤར་ པ་བདག་ ཆེན་ ཡེ་ ཤེས་ བཟང་ པོའི་བསྙེན་ རྫོགས་ ཀྱི་
མཁན་པོའང་ རྗེ་འདི་ཡིན་གསུངས་སོ། །དེ་ལྟར་བླ་བྲང་དུ་བཞུགས་སྐབས་མཁན་པོ་གོང་མ་
སྒྲུབ་ཁང་ནས་རིན་པོ་ཆེར་མི་ཚན་གྱི་འཐེན་ཁྱེར་གྱིས་འོ་བརྒྱལ་པོ་བྱུང་འདུག་ནའང་། རྗེ་འདི་
ལ་ཐམས་ཅད་ཀྱིས་ཁུར་ཆ་ཆེ་བར་བྱུང་ཞེས་ཐོས་སོ། །འོ་ན་བླ་དྲང་དུ་དེ་ལས་ཡུན་རིང་ཙམ་མི་
བཞུགས་པ་ཅི་ཞེ་ན། ཞབས་དྲུང་ཤེས་རབ་འབྱུང་གནས་ཞབས་དེ་ཉིད་ལ་ཕྲིན་ལས་ཁྱད་པར་
ཅན་འབྱུང་བ་དང་། གཙང་སོགས་སྡེ་གཟར་ཁྱོམ་ཆེ་བ་འབྱུང་བ་སོགས་མ་འོངས་མངོན་མཁྱེན་
གྱི་རྟེན་འབྲེལ་ གཟིགས་ པ་ ཡིན་ གསུངས་སོ། །དེ་ལྟར་ བླ་བྲང་གི་འགན་ ཕོག་ནས། འཇིག་
རྟེན་མཐུན་འཇུག་གི་སྤྲོས་པ་ཐམས་ཅད་སྤངས་ནས། ཐུགས་དམ་ཉམས་བཞེས་ཁོ་ན་གཙོ་བོར་
མཛད་ཅིང་། སྐབས་སྐབས་སུ་དོན་གཉེར་དག་ལ་ཆོས་ཀྱི་ཆར་ཆེན་པོ་འབེབས་པར་མཛད།
དེ་ཡང་དགོན་གནས་འདི་ཉིད་དུ་ཐུགས་དམ་གཙོ་བོར་མཛད་མོད། དེ་ལས་ཀྱང་དབེན་གསུམ་
གྱི་བདུད་རྩི་བསྟེན་པར་བཞེད་ནས། མཁས་གྲུབ་ཁྱུང་པོའི་སྒྲུབ་གནས་ཤངས་ཀྱི་ལྕགས་པོ་
རྩེར་བྱོན་ནས་ཤིན་ཏུ་དབེན་པའི་ཐུགས་དམ་མཛད། དེ་སྐབས་འཁོར་ལོ་བདེ་མཆོག་ལ་གཙོ་
བོར་མཛད་པ་ཡིན་ཞེས་དེ་དུས་ ཀྱི་ཉེ་གནས་རྣམས་ཀྱིས་ཟེར་ཞིང་། བསྟོད་པ་མཛད་པ་དག་
གིས་ཀྱང་། འཁོར་ལོ་སྡོམ་པའི་ཞལ་དངོས་ནམ་མཁའི་མཚན། ཞེས་དེ་ལྟར་དུ་བསྔགས་པ་
དག་མཐོང་ངོ༌། །དེ་ནས་ངོར་དུ་བྱོན་ཏེ་སྔར་བཞིན་བཤད་སྒྲུབ་སྤེལ་མར་མཛད་ལ། ལྷ་སར་
ཞབས་ སྐོར་ འབུམ་ གཏེར་ གནང་ བ་ དང་། སོག་ པོ་ འཛུབ་ ཁུང་ དང་། གནས་ ཆེན་ ཟབ་ བུ་
སོགས་བསྐོར་བ་གནང་ཞེས་ཐོས། རྗེ་འདི་ལ་མངོན་ཤེས་མངའ་བའི་གཏན་ཚིགས་དུ་མ་ཐོས་
ནའང་ཐམས་ཅད་འབྲི་མ་ནུས་ལ། ཅིག་ལ་མཚོན་ན། བླ་མ་རིན་ཆེན་ལྷུན་གྲུབ་བྱ་བ་སེབ་འོ་
སྦོམ་དགོན་པ་ཡིན་པའི་རྗེ་འདིའི་གྲྭ་པ་ཞིག་གིས་འབྲུག་པ་ཀརྨ་བསྟན་འཕེལ་བྱ་བ་ལ་སྒོམ་ཆོས་
ཞུས་ནས། ས་ལུགས་ཀྱི་ལམ་དུས་སོགས་དང་ཀུན་ སྤྱོད་ལ་ རས་ཆོད་དེ་བ་བྱས་ཤིང་། སྒོམ་
འདེབས་ཀྱིས་ས་འུར་རྡོ་འུར་ངང་ཆང་རག་སོགས་བག་མེད་བྱེད་པ་གསན་ནས། བྱག་བྲིས་བྱིན་
རླབས་གོས་སྟོད་བཅས་པའི་རྟེན་གནང་ཕྱག་ཆེན་སོགས་ཆོས་མིན་ཞུ་བ་ག་ལ་ཡིན། འོན་ཀྱང་
143

རང་གི་སྔ་མའི་རྩ་བའི་གྲུབ་མཐའ་དེ་སྤངས་ན་ཆོས་སྤང་གི་ལས་བསོག་པའི་རྒྱུར་འདུག་པས་རང་
གི་རྩ་བའི་གྲུབ་མཐའ་མ་བསྒྱུར་མཛོད། ཅེས་ གནང་བ་ལ། ཁོང་ གིས་ རེ་ཞིག་རྩི་འཇོག་མ་
བྱས་པར་གོས་སྟོད་ཀྱང་མ་གྱོན་པར་བསྡད་པའི་སྐབས་ཤིག །འཕྲང་ཞིག་ལ་འགྲོ་ཚེ་རྟ་ལས་
ལྷུང་སྟེ་འཇིགས་སྐྲག་ཆེ་བས་ནམ་མཁའ་སངས་རྒྱས་མཁྱེན་ཞེས་བོས་པས། རྩྭ་ཕུང་ཞིག་ལག་
པས་ཟིན་ཉེ་ཞོ་མ་བྱུང་བའི་རྐྱེན་བྱས་ཅུང་ཐད་དད་དུ་སོང་ཡོད་སྐབས་སུ། ཡང་ཕྱག་བྲིས་ཤིག་
གནང་སྟེ། ཁྱོད་ཀྱིས་ང་ལ་རྩི་འཇོག་མ་བྱས། གོས་སྟོད་ཀྱང་མ་གྱོན་པ་ལ། ཁྱེད་ཉེན་དུས་
ང་ལ་འབོད་པ་ཅི་ཡིན་གསུང་བ་གནང་བས། དད་པ་སྙིང་ཁོང་རུས་པའི་གཏིང་ནས་སྐྱེས་ནས།
ཁོང་གི་གྲྭ་པ་ཨ་གཉན་པའི་མི་རྒྱུད་ཡིན་པ་ཕྱིས་བྲང་དཀར་དྲུང་པར་གྲགས་པའི་ཆོས་པ་བཟང་པོ་
དེ་ལ་གསེར་ཞོ་སུམ་ཅུ་ལྷག་ཙམ་གྱི་འབུལ་བ་བསྐུར། རྗེ་འདི་ལ་ཕུལ། ཁོང་རང་ལ་ལྟོས་པ་
ཚོར་ཐར་རྩེར་ཞེན་ཕོ་རུས་ཐོན་པ་དགོས་རྒྱུའི་རུས་ཐོན་བྱས། དབོན་པོ་དང་ཁང་རང་འདས་
ནས་སྐུ་སྐྱེས་བྱུང་བའང་ཐར་རྩེའི་ལྟོ་ཟན་བྱས། ད་ལྟ་ཡང་ཞེན་ཆེ་ངར་ཡོད་དོ། །རྣམ་ཐར་གྱི་
གཙོ་བོ་ནི་བསྟན་འཛིན་གྱི་སློབ་མ་ཉིད་བྱོན་པ་ཡིན་པས་དེའི་ཚུལ་ཅུང་ཟད་བརྗོད་ན། སྒྲུབ་
ཁང་ནས་མཁས་གྲུབ་དཔལ་ལྡན་དོན་གྲུབ་ཀྱི་སྐུའི་དབོན་པོ་འཇམ་མགོན་དཔལ་མཆོག་རྒྱལ་
མཚན་པ་དང་། རྗེ་ཉིད་ཀྱི་སྐུ་དབོན་མཁན་ཆེན་ནམ་མཁའ་རིན་ཆེན་དང་། དཔལ་གླིང་ཆོས་
རྗེར་གྲགས་པ་མཁན་ཆེན་བསོད་ནམས་རྒྱ་མཚོ་དང་། རྗེ་ཉིད་ཀྱི་ཐུགས་སྲས་ཧོར་སེ་ཆེན་གན་
གྱི་ རྒྱུད་ འཇམ་ དབྱངས་ ནམ་ མཁའ་ དཔལ་ བཟང་ དང་། ཤར་ རྒྱལ་ མཁར་ རྩེ་ པ་ ངག་ དབང་
བསོད་ནམས་རྒྱལ་མཚན་ཏེ་ཨེ་ཝཾ་ཆོས་ལྡན་གྱི་ཁྲིར་བཞུགས་ལྔ་དང་། མུས་ཆེན་འཁོར་ལོ་
སྡོམ་པ་སངས་རྒྱས་རྒྱལ་མཚན་དང༌། གནས་གསར་ རྗེ་དྲུང་བཀའ་འགྱུར་བ་ཆེན་པོ་བསོད་
ནམས་མཆོག་ལྡན་དང་། མཚུངས་མེད་ ན་ ལུ་ སྨན་ཁང་ནས་ བསོད་ནམས་མཆོག་གྲུབ་དང་།
ཤར་པ་བདག་ཆེན་ཡེ་ཤེས་བཟང་པོ་དང་། ཐུབ་བསྟན་རྣམ་རྒྱལ་གྱི་མཁན་པོ་བཟོད་པ་རྒྱ་མཚོ་
དང༌། ཀོང་སྟོན་དོན་གྲུབ་དཔལ་བཟང་དང་། མཁས་པའི་དབང་པོ་ངག་དབང་བརྟན་པའི་རྡོ་
རྗེ་དང་། ཉང་སྟོད་པ་ངོར་ཟུར་ཆེན་མཚུངས་མེད་དམ་ཆོས་བསམ་འགྲུབ་པ་སོགས་མང་པོ་བྱོན་
པར་གདའ་ ཡང་ ཕྱོགས་ཙམ་ཞིག་བྲིས་སོ། །རྩེ་ གདོང་ཁྲི་ཆེན་ཀུན་དགའ་བསོད་ནམས་ལྷུན་
གྲུབ་ཀྱི་དགོངས་རྫོགས་ཀྱི་དབུ་ལ་ཡང་ རྗེ་འདི་ཉིད་སྤྱན་དྲངས་ཞེས་ཐོས་ལ། རྭ་ལོའི་གདུང་
བརྒྱུད་ ཤངས་ རྒྱ་ ཚོ་ ནས་ དང་། ཧོར་ ཆོས་ དར་ འབུམ། དབེན་ ཤཱི་ རྒྱལ་ བཟང་ གི་ བརྒྱུད་ པ་
144

ལྕགས་པ་སོགས་མང་པོས་མཆོད་ཅེས་སོ། །མཐར་ཞིང་འདིའི་མཛད་པ་མཐར་ཕྱིན་ནས་ཡར་
ངོའི་ཚེས་བཅུ་ལ་སྐུ་ལ་བསྙུན་མེད་པར་འདའ་ཀ་མའི་ཐུགས་དམ་ཟབ་མོ་ལ་མཉམ་པར་གཞག་སྟེ་
ཨེ་ཝཾ་ཐར་རྩེའི་གཡབས་ཁྲར་ཆོས་སྐུ་མངོན་དུ་མཛད་ཅེས་ཐོས་སོ། །དེ་ནས་ཐུགས་དགོངས་
ཡོངས་སུ་རྫོགས་པར་བྱ་བ་རྣམས་དབོན་ཆེན་ནམ་མཁའ་རིན་ཆེན་གྱིས་མཛད་དེ། ཆོས་གྲྭ་འདི་
ཉིད་དུ་གྲྭ་ཚོགས་ཐམས་ཅད་ལ་བསྙེན་བཀུར་རྒྱ་ཆེན་པོས་དཀྱིལ་འཁོར་ཆེན་པོའི་སྒྲུབ་མཆོད།
རྟེན་རྣམས་ལ་སྙན་དར་མཆོད་པ་རྒྱ་ཆེན་པོས་མཆོད་པ། གཞན་ཡང་གདན་ས་ཆེན་པོ་སོགས་
ཕྱོགས་སུ་མང་བསྐོལ་རྒྱ་ཆེར་མཛད་པར་མངོན་ཞིང་། གཞན་ཡང་ནང་རྟེན་དངུལ་གདུང་མཆོད་
རྟེན་བཀའ་འགྱུར་ལྷ་ཁང་ནང་ན་བཞུགས་པ་འདི་དང་དུས་ཐང་ཆེན་མོ་བཞེངས་ཏེ་ཟླ་མཆོད་དུས་
ཇ་བླ་མཆོད། ལོ་དུས་མཆོད་ཀུན་རིག་བསྙེན་རྒྱས་སྒྲུབ་མཆོད་སོགས་རྒྱུན་མ་ཆད་པ་དེང་སང་
གི་བར་དུ་ གནས་ པ་དེ་ཉིད་དོ། །ད་ནི་ འཕྲོས་ཅུང་ཟད་བརྗོད་པར་བྱ་སྟེ། རྗེ་ཉིད་ཀྱི་སྐུའི་
དབོན་པོ་མཁན་ཆེན་བྱང་ཆུབ་སེམས་དཔའ་ཆེན་པོ་ནམ་མཁའ་རིན་ཆེན་ནི། ཆུ་ཕོ་བྱི་བའི་ལོ་
ལ་རྗེས་ལུང་དུ་བྱོན། སྐུ་ན་གཞོན་ནུ་ནས་ཨེ་ཝཾ་ཐར་རྩེར་བྱོན་ནས་ཁུ་བོ་རྗེ་ནམ་མཁའ་སངས་
རྒྱས་ཉིད། ཤར་ཆེན་ཤེས་ རབ་འབྱུང་གནས་སོགས་ལས་དམ་པའི་ཆོས་ཀྱི་གསན་པ་རྣམས་
མཛད། ཁུ་བོ་རྗེ་ནམ་མཁའ་སངས་རྒྱས་ཉིད་ཐུགས་དམ་ཁོ་ན་ལས་འཇིག་རྟེན་མཐུན་འཇུག་
གི་འགན་ཅི་ཡང་མི་བཞེས་པས་སྔ་མོ་ནས་ཐར་རྩེའི་འགན་བཞེས་དགོས་བྱུང་ཞིང་། གནང་
སྤྱོད་བཟང་བས་ཐམས་ཅད་ཡིད་ཚིམ་པར་མཛད། དངོས་པོ་ལ་ཆགས་འཛིན་མི་མངའ། རྗེ་
ཉིད་ ཀྱི་ན་བཟའ་ རྣམས་ཀྱང་ཉམ་ཐགས་ སུ་མཐོང་ ལ་ གནང་། བར་སྲིད་གཟིགས་ཤིང་འོད་
གསལ་ མངའ། བསམས་ན་ཤེས་ པའི་ མངོན་ཤེས་ ལ་ ཐོགས་པ་མེད། རྡོ་ རྗེ་འཆང་ གི་ ལམ་
འབྲས་བཀའ་རྒྱའི་གཟིགས་སྣང་དུ་བླ་མ་ཡི་དམ་ཕྱག་མཚན་མཆོད་རྟེན་ཆོས་སྐྱོང་རྣམས་རྐང་
གྲངས་བཅོ་བརྒྱད་གནང་བའི་བྱང་ཆེན་མཆོད་རྟེན་ཐ་མ་འཇས་བཅད་པ་དེའི་བརྡ་དོན་ཡིན་པས་
རྗེ་འདི་སྐུ་ཚེ་དང་མཛད་པ་དེ་ཙམ་ཡུན་མི་རིང་བའི་རྒྱུ་མཚན་ནོ་ཞེས་ཐོས་སོ། །གང་ནའང་
གོངས་ཆེན་པོ་མཆོད་ཡོན་གྱི་ལུང་གིས། རྟ་ལོར་རྡོ་ རྗེ་འཆང་ཆེན་པོ་ཀུན་དགའ་བཟང་པོའི་
ཆོས་ཁྲིར་མངའ་གསོལ་ཏེ་རྗེ་བཙུན་ཨེ་ཝཾ་པའི་ཕྲིན་ལས་བསྐྱང་། དེ་སྐབས་ལྷོ་བོད་མཚམས་
ཀྱི་དམག་ཆིངས་ལ་མི་དབང་བསོད་ནམས་ཆོས་འཕེལ་གྱི་བཀའ་གནང་སྟེ་རྗེ་འདི་ལ་ཡང་ཕེབས་
དགོས་ཤར་ནས། སྔ་མོ་ན་སྐུ་གཟུགས་ལྕི་སེ་བཞིག་ཡོད་པའི་ཁར་རོང་ཆུ་མ་འཕྲོད་པའི་རྐྱེན་
145

བྱས། མེ་མོ་བྱ་ལོ་ཧོར་ཟླ་ལྔ་བའི་ཉེར་གསུམ་ལ་དགུང་ལོ་ཞེ་དྲུག་པ་ལ་སྐུ་གཤེགས། དེའི་
ཚེ་ལྷོར་འབྱོན་སྐབས་ཉིད་ནས་གནས་ཚུལ་དེ་མཁྱེན་པའི་ཚུལ། དེ་སྐབས་ཀྱི་ཆག་ཕྱི་བ་ཀུན་ལ་
གསལ་ བར་ གསུངས། དེ་ ནས་ སྐུ་ གདུང་ ཨེ་ཝཾ་ དུ་ སྤྱན་ དྲངས་ ཏེ་ བླ་ བྲང་ དུ་ ཞུགས་ ཕུལ།
དགོངས་རྫོགས་རྣམས་ཐར་རྩེ་ནས་རྗེ་ནམ་མཁའ་དཔལ་བཟང་དང་། བླ་བྲང་རང་གི་དཔོན་པོ་
ཆོས་རྗེ་ཀུན་དགའ་དཔལ་བཟང་སོགས་ཀྱིས་མཛད་སྐུ་གཤེགས་སྐབས་ཀྱི་ཕྱག་གཡོག་ནི། སྐུ་
དཔོན་ཆོས་ རྗེ་ ཤེས་ རབ་ རྒྱ་ མཚོ་ དང་། མཆོད་ དཔོན་ རྗེ་ དམ་ ཆོས་ པ་ དང་། མགྲོན་ གཉེར་
དཔོན་པོ་ཀུན་ དོན་ སོགས་ ཡིན་གསུང་ངོ་། །དེ་ སྐབས་ ཐར་རྩེའི་ ཀར་མེ་དུས་ ཇའི་ཐེས་ལ་
དམིགས་ནས། ཁོ་བོའི་ཞང་པོ་མཚན་དངོས་ལ་ཤེས་རབ་ལྷུན་གྲུབ་ཟེར་ ཀྱང་ཡོངས་གྲགས་
དགེ་སློང་འཇམ་དབྱངས་ཞེས་བྱ་བ་དེས། ཆུ་འདུས་བྱམས་པ་ཟེར་བའི་གྲ་རྒན་ཞིག་ཐར་རྩེ་
རང་གི་སྐུ་ཆབ་ལ་ཁིད་ནས། རྫོང་བྱུང་དུ་རང་གི་འབྲེལ་ཡོད་རྣམས་དང་། དཔོན་སློབ་རྫོང་
བྱུང་ པ་ ཕྲིན་ལས་ ཕུན་ཚོགས་ ཉིད་ ཀྱིས་ ཀྱང་དོ་དམ་གནང་སྟེ། ཏྲེ་ པ་ སྟོད་མ་བྱང་མ། སྟོད་
ཕྱོགས་རྣམ་རྒྱལ་ལྷ་རྩེ་ལ་ཉེ་བའི་བར། དགེ་བསྐུལ་སློང་མོ་བྱས་པས་གསེར་ཞོ་བརྒྱ་ཕྲག་ལྷག་
པ། དངུལ། བྱི་ རུ སྤོས་ ཤེལ། ཟངས། རས་ ཆ་ སོགས་ ལེགས་ པར་ རྙེད་ དེ། དུས་
ཇ་དུས་ཐང་སོགས་ཐེས་ཆེ་བར་བྱུང་སྟེ། བདག་གི་ཞང་པོ་འདས་པོ་དེ་ཐར་རྩེར་ཞེན་པ་པོ་རང་
ཡིན་ཅིང་། ཕྱིས་ངེད་ཀྱང་ཐར་རྩེར་འོང་བའི་རྒྱུ་མཚན་དེའོ། །མཁན་ཆེན་ནམ་མཁའ་དཔལ་
བཟང་ནི་ཧོར་སེ་ཆེན་གན་གྱི་རིགས་ཡིན་པར་ གྲགས་ལ། གང་ནའང་འུ་ཡུག་གི་ཕུའི་འབྲོག་
གསེང་ཏུ། ཡབ་ ཁོར་ ཚ་ ར་ དང་། ཡུམ་ འཁོར་ མོ་ནོར་ འཛོམ་ གྱི་ སྲས་སུ་ལྕགས་ཕག་ལོར་
འཁྲུངས། ཁུ་བོ་ལྷ་རིས་དང་ཡོན་ཏན་མང་དུ་མཁྱེན་པ་ཞིག་ཡོད་པ་དེས། སྐུ་ན་ཆུང་དུ་ནས་
ཐོག་ མར་ རྩེ་ གདོང་ དང་། དེ་ ནས་ ཨེ་ཝཾ་ ཐར་རྩེར་བྱོན། དེ་དུས་མཚན་ ལ་ ཀརྨ་ཞུ་བ་ལ།
རྩ་བའི་བླ་མ་བྲང་ཏི་ནམ་མཁའ་སངས་རྒྱས་ལས་རབ་ཏུ་བྱུང་ཞིང་བསྙེན་པར་རྫོགས། ངའི་ཁུ་
བོ་བྲང་ཏི་པཎ་ཆེན་ནམ་མཁའ་དཔལ་བཟང་གི་མཚན་དེ་ཁྱོད་ལ་འདོགས། མ་འོངས་པ་ན་ངེད་
ཀྱི་གདན་ས་འོང་གསུང་བའི་ལུང་བསྟན་མཛད། ལུགས་གཉིས་ཀྱི་སྒོ་ནས་ཐུགས་སྲས་མཆོག་
ཏུ་མཛད། རྗེ་འདི་ལ་དམ་པའི་ཆོས་དཔག་ཏུ་མེད་པ་གསན། གཞན་ཡང་ཤར་ཆེན་ཁུ་དབོན།
རིན་པོ་ཆེ་ དཔལ་ལྡན་དོན་གྲུབ་ ཁུ་དབོན། རྒྱལ་དབང་ཐམས་ཅད་མཁྱེན་པ་ ངག་དབང་བློ་
བཟང་རྒྱ་མཚོ། གདན་ས་ཡར་མར་སོགས་བླ་མ་མང་པོ་ལ་ཆོས་གསན་ཏེ་ཐུགས་རབ་ཆེ་ཞིང་
146

གསན་པ་རྒྱ་མཚོའི་མཐར་སོན། ཐར་རྩེའི་དཀར་མེ་དུས་ཇའི་ཐབས་སུ་མདོ་ཁམས་ཆུ་འབུམ་
གྱི་ཆར་འབུལ་སྡུད་ལ་བྱོན། དེ་སྐབས་ཡུལ་ཕྱོགས་དེར་ནད་རིམས་འཇིགས་པ་ཞིག་ཡོད་པའི་
སར་ རྗེ་འདི་སྤྱན་དྲངས་ཏེ་གཏོར་ཆེན་དབང་ཀ་སོགས་མཛད་པས་ནད་རིམས་ཆད་ལ། དེའི་
མནལ་ལམ་དུ་བུད་མེད་འཇིགས་སུ་རུང་བ་མཆེ་བ་ཟངས་ཡག་ཏུ་གཅིགས་པ་ཞིག་གིས་རྒོལ་དུ་
བྱུང་བ་ལ། རྗེ་འདིའི་རྟ་མགྲིན་སྐྱེར་སྒང་ལུགས་ཀྱི་བསྐྱེད་རིམ་བཟུང་སྟེ་རྡོ་ རྗེ་བསྣུན་པས།
བུད་མེད་དེའི་ཁ་ཁྲག་ཆོམས་སུ་འོང་སྟེ་སྐས་ཤིག་ལ་ལྷུང་སོང་བ་བྱུང་བ་བཞིན། མངོན་སུམ་དུ་
བུད་མེད་མཚན་ངན་ཟེར་བ་ཞིག་སྐས་ལས་ལྷུངས་ནས་དེ་ལྟར་གྱུར་ལ། དེས་ན་སྲིན་མོ་བཏུལ་
བར་གྲགས་ཤིང་། ཡུལ་ཕྱོགས་ དེར་ཐར་རྩེའི་ སྒར་པ་ཁྱད་པར་དབོན་རིགས་སོགས་བྱུང་ན་
དགེ་མཚན་ཆེ་ཞེས་ཐོས་ལ། དབུས་གཙང་ལ་འབྱོན་སྐབས་མནལ་ལམ་དུ་ཨ་ཙ་ར་ལྟ་བུ་བྲོམ་
ཟེ་ཡིན་ཟེར་བ་ཞིག་གིས། ཁྱོད་ལོ་དྲུག་ཅུ་རྩ་དྲུག་ཙམ་ཐུབ། ངོར་གྱི་ཁྲི་ལ་འགྲོ་རྒྱུ་ཡིན་པས།
དེ་ལ་དམིགས་པའི་རིམ་གྲོ་འདི་འདྲ་ཞིག་གྱིས་ཟེར་དུ་བྱུང་བ་ལ་གལ་མེད་བཞག་པས་རྟེན་འབྲེལ་
ཅུང་འཆུགས་སྣང་། རིམ་གྲོ་ཞིག་མཛད་ན་སྐུ་ཚེ་ཚད་དེ་ཀ་འོང་རྒྱུར་སྣང་གསུང་ངོ༌། །དེ་ནས་
ངོར་དུ་ བྱོན་ཏེ། བྲང་ཏི་མཁན་ཆེན་ནམ་མཁའ་རིན་ཆན་ ཨེ་ཝཾ་ གྱི་གདན་ས་ལ་འཁོད། རྗེ་
འདིས་ ཐར་རྩེའི་ གདན་ ས་ མཛད། རྡོ་ རྗེ་ ཕྲེང་བ་སོགས་འཆད་ཉན་མང་དུ་གནང་། དེ་ནས་
ཕྱིས་རྗེ་འདི་དགུང་ལོ་རེ་གཅིག་པ་ཕག་ལོར་ཨེ་ཝཾ་གྱི་གདན་ས་ལ་འཁོད། རེ་གཉིས་པ་ཆུ་ཕོ་
བྱི་བའི་ལོའི་ཧོར་ཟླ་བཞི་པའི་ཚེས་བཅུ་དགུ་ལ་ཐར་རྩེའི་གཟིམས་ཁང་དུ་སྐུ་གཤེགས་སོ། ། སྐུ་
གདུང་ ཞུགས་ འབུལ་ ཤར་ ཆེན་ ཡེ་ ཤེས་ བཟང་ པོས་ མཛད། སྐུའི་ དབོན་ པོ་ སོགས་ བཅས་
དགོངས་ རྫོགས་ དང་། དུས་ཇ་སོགས་ད་ལྟ་ཡང་རྒྱུན་བཟང་ པོ་ཉིད་ དང་བཅས་པའོ། །རང་
གི་རྩ་བརྒྱུད་བླ་མའི་རྣམ་ཐར་ཆ། །རྟོགས་དོན་ཆེ་ཡང་དེང་སང་དོན་གཉེར་ཉུང་། །རང་ཉིད་
མོས་བློས་ཅུང་ཟད་བཀོད་འདི་ལ། །ཉེས་པ་གང་མཆིས་དམ་པ་རྣམས་ལ་བཤགས། །འདིར་
འབད་ ལ་ སོགས་ རང་ གཞན་ དགེ་བའི་མཐུས། །རྒྱལ་བས་བསྔགས་པའི་ལམ་མཆོག་མཐར་
ཕྱིན་ནས། །ཐམས་ཅད་གཟིགས་ པའི་གོ་འཕང་མངོན་ གྱུར་ཏེ། །མཁའ་མཉམ་འགྲོ་ བའི་ རེ་
འདོད་སྐོང་བར་ཤོག །ཅེས་པ་འདི་ཡང་བྱ་བྲལ་སངས་རྒྱས་ཕུན་ཚོགས་ཀྱིས་བྲིས་སོ།། །།
147

༄༅། །ཤར་ཆེན་ཆོས་ཀྱི་རྒྱལ་པོ་འཇམ་མགོན་
ཤེས་རབ་འབྱུང་གནས་ཀྱི་རྣམ་པར་ཐར་པ་དགེ་
ལེགས་ངོ་མཚར་ལྷུན་པོ་ཞེས་བྱ་བ་བཞུགས།
149

༄༅། །ན་མོ་གུ་རུ་རཏྟཱ་ཡ། དགེ་ལེགས་ཕུན་ཚོགས་ལྷ་ལམ་ཡངས་པར་བློ་གྲོས་ཤེས་
བྱའི་ དཀྱིལ་ འཁོར་རྒྱས། །འགྲོ་ བའི་ མ་ རིག་ སྡིག་སྒྲིབ་མུན་སེལ་ཐུགས་ རྗེའི་ ཚ་ཟེར་ རབ་ཏུ་
འཕྲོ།། ཕན་བདེ་འབྱུང་བའི་རྩ་ལག་མཆོག་གྱུར་ཐུབ་བསྟན་ བློ་གསལ་པདྨོའི་གཉེན། །ཞིང་
འདིའི་སྐྱབས་གནས་འཇམ་མགོན་བླ་མ་ཉིན་བྱེད་དབང་པོ་རྟག་ཏུ་ རྒྱལ། །ཀུན་མཁྱེན་འགྲོ་
བའི་བླ་མ་རྫོགས་ སངས་རྒྱས། །ཀུན་གྱི་སྐྱབས་གྱུར་རྒྱལ་སྲས་འཕགས་ པའི་ཚོགས། །ཀུན་
དུ་ དངོས་གྲུབ་སྩོལ་མཛད་ ཡི་དམ་ལྷ། །ཀུན་ ལ་ དང་ བའི་ཡིད་ ཀྱིས་ གུས་པས་འདུད། །པདྨ་
རཱ་གའི་ལྷུན་པོ་འདུས་འདྲའི་སྐུ། །མཚན་དཔེ་ སོ་གཉིས་ བརྒྱད་ཅུའི་རྒྱན་གྱིས་མཛེས། །སྒྲུབ་
པོ་ འཆི་ མེད་ རྡོ་ རྗེར་ འགོད་མཛད་ པའི། །ལྷ་ མཆོག་ གང་ གིས་ རྟག་ཏུ་ བསྐྱབ་ པར་ མཛོད།
།རྒྱལ་བའི་ལུང་བརྙེས་འགྲོ་ཀུན་དགའ་བདེའི་དཔལ། །ལུང་རྟོགས་ཡོངས་རྫོགས་དཔག་ཡས་
བསྟན་ པའི་ བདག །གངས་ ལྗོངས་ རྡོ་ རྗེ་ ཐེག་ པར་ འགོད་མཛད་ པར། །བཟང་ པོའི་ མཚན་
གྱིས་བྱང་ ཆུབ་བར་དུ་སྲུངས། །དཀོན་མཆོག་ཐུགས་ རྗེའི་ རྒྱལ་མཚན་སྲིད་ན་མཐོ། །དཀོན་
མཆོག་ཕྲིན་ལས་འདོད་དགུ་ལྷུན་གྱིས་གྲུབ། །དཀོན་མཆོག་ནམ་མཁའི་ ཁམས་ གང་ སངས་མ་
རྒྱས་དངོས། ། མཁན་ བརྒྱུད་བཟང་ རིམ་ བྱོན་ གྱིས་ འགྲོ་ འདི་ སྐྱོངས། །མཁྱེན་ ཡངས་ཤེས་
བྱའི་བློ་གྲོས་ རབ་ཏུ་རྒྱས། །བརྩེ་ཆེན་དགོས་འདོད་འབྱུང་བའི་ཐུགས་རྗེ་མངའ། །ནུས་པས་ད *
བསྟན་འགྲོ་བུ་བཞིན་ལེགས་སྐྱོངས་པ། །གསུམ་ལྡན་སྐྱབས་གནས་མཆོག་གི་བླ་མར་འདུད།
།ཁྲིམས་ལྡན་ངུར་བའི་བྱ་ཚོགས་དཔག་མེད་འདུ། །མཁས་གྲུབ་ཀླུ་དབང་ཚོགས་ཀྱི་བསྟི་གནས་
མཆོག །ཟབ་རྒྱས་ཆོས་ཚུལ་ནོར་བུའི་གཏེར་གྱུར་པ། །མདོ་རྒྱུད་རྒྱ་མཚོའི་གནས་མཆོག་ ཨེ་
ཝཾ་རྒྱལ། ། གང་དེའི་རྡོ་ རྗེའི་ ཁྲི་ ལ་ རྟག་བཞུགས་པའི། །བཀའ་དྲིན་མཚུངས་མེད་ཆོས་ ཀྱི་
རྒྱལ་ པོ་ ཡི། ། རྣམ་ཐར་ཅུང་ ཟད་ བརྗོད་ ལ་ མཆོག་ གསུམ་ གྱིས། །གེགས་མེད་ ཕན་བདེའི་
སྣང་ བ་ རྩལ་ དུ་ གསོལ། །ཞེས་ བརྗོད་ ནས། དམ་ པའི་ ཆོས་ པདྨ་ དཀར་པོ་ དང་། འཕགས་
པ་དགེ་བའི་རྩ་བ་ཡོངས་སུ་གཟུང་བའི་མདོ་སོགས། མདོ་རྒྱུད་དུ་མ་ནས་ལུང་བསྟན་པའི་རྒྱལ་
བ་རྡོ་རྗེ་འཆང་ཀུན་དགའ་བཟང་པོ་ཞེས་སྙན་པའི་བ་དན་སྲིད་ན་མཐོ་བ་གང་དེའི་རྒྱལ་ཚབ།
བོད་ཡུལ་བསྟན་པའི་མངའ་བདག་རྗེ་བཙུན་ས་སྐྱ་པའི་བསྟན་འཛིན་ཡོངས་ཀྱི་གཙུག་རྒྱན་མདོ་
སྔགས་གཞུང་ལུགས་སྨྲ་ཞིང་ངུར་སྨྲིག་བླ་གོས་འཛིན་པ་ཐམས་ཅད་ཀྱི་ཁྱུ་མཆོག །རྒྱལ་བའི་སྐུ་
151

གསུང་ཐུགས་ཡོན་ཏན་ཕྲིན་ལས་ཐམས་ཅད་ཀྱི་སྤྱི་གཟུགས་དཀྱིལ་འཁོར་རྒྱ་མཚོའི་མངའ་བ་
དང༌། ། བདག་ཅག་ལྷ་དང་བཅས་པའི་སྐྱེ་དགུ་ཐམས་ཅད་ཀྱི་རྣམ་འདྲེན་རྡོ་རྗེ་འཆང་ཤར་ཆེན་
ཆོས་ཀྱི་རྒྱལ་པོ་ཤེས་རབ་འབྱུང་གནས་ཞེས་འཇམ་པའི་དབྱངས་དང་ཞལ་གཉིས་སུ་མ་མཆིས་པ་
འདིའི་རྣམ་ཐར་རྒྱ་མཚོ་ལྟ་བུ་ནི། ནམ་མཁའི་ཁམས་གང་བའི་རྒྱལ་སྲས་འཕགས་པ་ཁོ་ནའི་
སྤྱོད་ཡུལ་ལས་ སོ་ སོ་ སྐྱེ་བོའི་མཁས་པ་དང་གྲུབ་པ་རྣམས་ ཀྱིས་ ཀྱང་བརྗོད་ པར་ དཀའ་ན།
བདག་ལྟ་བུའི་བླུན་རྨོངས་ཀྱིས་བརྗོད་པར་ག་ལ་ནུས། འོན་ཀྱང་རྫོགས་པའི་སངས་རྒྱས་དང་།
རྡོ་རྗེ་སློབ་དཔོན་སོགས་ཀྱི་ཡོན་ཏན་བརྗོད་པ་ལའང་ཕན་ཡོན་རྒྱ་ཆེར་གསུངས་པས་རྒྱུ་མཚན་དུ་
བྱས་ནས། རྣམ་ཐར་མདོར་བསྡུས་བརྗོད་པ་ལ་དོན་བདུན་ཏེ། ཕུན་ཚོགས་ རིགས་ ཀྱི་ཆེ་བ་
ཆ་ཤས་ ཚུལ། ། ཕུན་ཚོགས་རྡོ་ རྗེའི་ སྐུ་མཆོག་བལྟམས་པའི་ཚུལ། །ཕུན་ཚོགས་ཐོས་བསམ་
མཁས་གྲུབ་ བསྟེན་པའི་ཚུལ། །ཕུན་ཚོགས་རྒྱལ་བའི་གདན་ཁྲིར་མངའ་གསོལ་ཚུལ། །ཕུན་
ཚོགས་ རྒྱ་ཆེའི་ རྗེས་བཟང་མཛད་ པའི་ཚུལ། །ཕུན་ཚོགས་ངོ་མཚར་ཁྱད་ པར་འཕགས་ པའི་
ཚུལ། །ཕུན་ ཚོགས་ ཐུབ་ བསྟན་ ཡུན་ དུ་ སྤྲེལ་བའི་ ཚུལ་རྣམས་ སུ་ཡོད་ པ་ ལས། དང༌ པོ་ནི།
དཔལ་ཕྱག་ན་པདྨོའི་རྣམ་འཕྲུལ་བརྩེ་བ་ཆེན་པོའི་སྐུ་ཞང་གི་རིགས། ཆོས་རྗེ་ས་པཎྜི་ཏའི་ལམ་
ཟབ་ཇོ་འབུམ་མ་གནང་ཡུལ་བླ་མ་ཆེན་པོ་ཇོ་འབུམ་ཞེས་ཡོངས་སུ་གྲགས་པ་དེ་ལ་སྲས་ལྕམ་སྲིད་
ལྔ་འཁྲུངས་པའི་ནང་ནས། མཆོག་ཏུ་གྱུར་པ་གོང་མ་ཤེས་རབ་འབྱུང་གནས་ཞེས་བྱ་བ་དགུང་
ལོ་ཉེར་གསུམ་ཡན་ཇོ་སྲས་སུ་བཞུགས་ཏེ། རྗེ་བཙུན་ གྲགས་པ་རྒྱལ་མཚན་ལ་ལམ་འབྲས་
སོགས་མཐའ་ཡས་པ་གསན། ཉེར་བཞི་པ་ལ་ཆོས་རྗེ་ས་པཎྜི་ཏ་ལས་རབ་ཏུ་བྱོན་ཞིང་བསྙེན་པར་
རྫོགས་ཏེ། མངོན་པ་སོགས་མདོ་རྒྱུད་མཐའ་ཡས་གསན། ཕྱག་ གཡོག་གི་མཐིལ་ལོ་སོ་ལྔའི་
བར་ དུ་ གནང་། སླར་ བླ་ བྲང་ ཤར་ དུ་ བཞུགས་ ནས་ འཆད་ཉན་ མཛད། ཞང་ དཀོན་ མཆོག་
དཔལ་ སོགས་ རབ་ཏུ་བྱུང་། ལམ་འབྲས་གཞུང་བཤད། གུར་གྱི་མདོས་གཞུང་སོགས་དུ་མ་
མཛད། གྲི་གུག་ ལྷ་ ལྔའི་ དབང་ རྒྱུད་ སོགས་ ལ་ ཞུགས། ས་ པཎྜི་ ཏའི་སློབ་མཆོག་ ཤར་ནུབ་
གུང་གསུམ་དུ་གྲགས་པའི་ཤར་ པ་ཡང་འདི་ཡིན་ལ། ཆོས་ རྗེ་ པ་ཧོར་ཡུལ་དུ་ཕེབས་སྐབས།
ཤར་པ་ཤེས་འབྱུང་དང༌། འུ་ཡུག་པ་མ་གཏོགས་གཞན་ཐམས་ཅད་ཀྱིས་ཤཱཀྱ་བཟང་པོ་ལ་ཕྱག་
འཚོལ། ཁྱེད་ གསུམ་ བློ་ མཐུན་ པ་ གྱིས་ ལ། འཕགས་ པ་ སྤྱན་ ལ་ གདན་ ས་ འདི་འཕྲོད་ པར་
གྱིས་ གསུངས། ཆོས་ རྗེ་ ས་པཎ་ གྱི་ཐུགས་སྲས་སུ་གྱུར་པ་དང་། དེའི་གཅུང་རྡོ་ རྗེ་འོད་ཟེར་
152

ཞེས་ པ་ ཆོས་ རྗེ་ པ་ དང༌། ཤར་ པ་ཤེས་ རབ་ འབྱུང་ གནས་ ལས་ རབ་ཏུ་བྱོན། ཡབ་སྲས་དེ་
གཉིས་ལ་གསན་པ་མཐར་སོན། ཀྱེའི་རྡོ་ རྗེ་ རྒྱུད་གསུམ་སོགས་བཤད་ཉན་མན་ངག་གནང་
ཞིང་མཁས་གྲུབ་ཆེན་པོར་གྱུར། ཡང་སྐུ་མཆེད་དེ་གཉིས་ཀྱི་ལྕམ་མོའི་སྲས་ཤར་པ་ཡེ་ཆེན་མོ་
ཞེས་པ། ས་པཎྜི་ཏའི་སྡོམ་ཕྲུག་གཞོན་པ་རྒྱལ་མཚན་གྱི་མཐའ་ཅན་བདུན་གྱི་ནང་ཚན་ཡེ་ཤེས་
རྒྱལ་མཚན་ཞེས་བྱ་བ་ཆོས་རྗེ་ཁུ་དབོན་དང༌། ཤར་པ་སྐུ་མཆེད་གཉིས་ཀྱི་དྲུང་དུ་མདོ་རྒྱུད་མང་
དུ་ གསན། ཆོས་ རྒྱལ་ འཕགས་ པའི་ ཆག་ ཕྱིར་ ཧོར་ ཡུལ་ དུ་ ཕེབས། རྣམ་ ཐར་ ཡང་ མཛད།
རྒྱལ་པོས་པག་ཤྲཱི་མཚན་གསོལ། སླར་བླ་བྲང་ཤར་གྱི་རྡོ་རྗེ་འོད་ཟེར་གྱི་གདན་ས་ཡང་མཛད།
ཡང་གོང་མ་ཤེས་རབ་འབྱུང་གནས་རབ་ཏུ་མ་བྱོན་གོང་གི་སྲས་རྗེ་བཙུན་སྐྱབས་ཞེས་པ་ཇོ་སྲས་
བྱང་ཆུབ་སེམས་དཔའ་དེ་ལ་སྲས་ཆེ་བ་དུས་འཁོར་བ། བར་པ་ཀུན་དགའ་སེང་གེ །ཆུང་བ་
རིན་ཆེན་རྒྱལ་མཚན་ གསུམ་ བྱོན་ པའི་ ཆེ་བ་ནི། ཤེས་འབྱུང་སྐུ་མཆེད་ལས་རབ་ཏུ་བྱོན་ཏེ།
མཚན་ཡེ་ཤེས་རིན་ཆེན་དུ་གསོལ། དགུང་ལོ་ཉི་ཤུ་པ་ལ་ཆོས་ཀྱི་རྒྱལ་པོ་འཕགས་པས་མཁན་
པོ། མཆིམས་ནམ་མཁའ་ གྲགས་ ཀྱིས་ སློབ་དཔོན། ཤར་ པ་ཡེ་ཆེན་པོས་ གསང་སྟོན་མཛད་
ནས་བསྙེན་པར་རྫོགས། བླ་མ་དེ་གསུམ་ལ་མདོ་རྒྱུད་མང་དུ་གསན། དབུས་པ་དུས་འཁོར་
པ་ཚུལ་ཁྲིམས་དར་ལས། དུས་ཀྱི་འཁོར་ལོ་གསན་ནས་སྦྱངས་པ་ཆེ་བས་ཤར་པ་དུས་འཁོར་
བར་གྲགས། དྷརྨ་རཀྵི་ཏའི་སློབ་དཔོན་མཛད། བླ་མ་འདིའི་དྲུང་དུ་ཇོ་ནང་ཀུན་ སྤང་ཐུགས་
རྗེ་བརྩོན་འགྲུས་ཀྱི་སྦྱོར་བ་ཡན་ལག་དྲུག་པ་གསན། འཕགས་པ་རིན་པོ་ཆེའི་གདན་ས་མེ་ཏོག་
ར་བའི་ སྡེའི་ སྲིད་ རྒྱལ་ པོའི་ ལུང་ གིས་བསྐོས་ནས། ཏི་ཤྲཱིའི་མཚན་དང་། ཤེལ་དམ་ཆེན་མོ་
གནང་། རྒྱལ་ པོའི་ མངའ་འོག་གི་ བརྗེ་ ཐམས་ ཅད་ཤེས་ སུ་ཆུག་ ཟེར་བའི་ འཇའ་ ས་ ཕྱོགས་
ཐམས་ཅད་བསྒྲགས། སྐྱེ་བོ་ཕལ་ཆེར་ཆོས་དང་ཕུན་ཚོགས་ལ་བཀོད་ནས་རི་བོ་རྩེ་ལྔར་ཕེབས།
ཡང་ཤར་པ་ཀུན་དགའ་སེང་གེ་དེ་ཡང་དཀར་པོ་བྲག་པ་རིན་ཆེན་སེང་གེ་སོགས་ཀྱིས་རབ་བྱུང་
གནང་བའི་མཁས་གྲུབ་མང་ པོའི་ བླ་མར་གྱུར། ཡང་ཤར་ པ་ འཇམ་དབྱངས་ རིན་ཆེན་རྒྱལ་
མཚན་ནི། འཕགས་པ་རིན་པོ་ཆེའི་ཐོག་དྲངས་ཡོངས་འཛིན་བཅུ་གསུམ་གྱི་ཞབས་པད་བསྟེན།
མདོ་སྔགས་ཀྱི་གསན་པ་མཐར་ཕྱིན་མཛད། དུས་ གཅིག་གི་ཚེ་ཆོས་ཀྱི་རྒྱལ་པོ་འཕགས་པའི་
གསུང་ལས་ཤིན་ཏུ་དགོས་པའི་རྣམ་འགྱུར་གྱི། ཁྱེད་གོ་ཆ་ཆེན་པོ་གྱོན་ལ་སློབ་གཉེར་ལ་འབད་
པ་ཐོན། དུས་ཚོད་ལ་མི་རེས་འབབ་ཉེན་ཡོད་གསུངས། གསོལ་ཇ་མཆོད་འཕྲོ་ནས་གནང་།
153

དེའི་རྟེན་འབྲེལ་གྱིས་བླ་མ་བདག་ཉིད་ཆེན་པོ་གདན་སར་མ་ཕེབས་བར་ལ་རྒྱལ་པོའི་ལུང་བྱོན་
ནས་དཔལ་ས་སྐྱའི་ཆོས་རྒྱལ་འཕགས་པའི་གདན་ཁྲིར་མངའ་གསོལ་ནས། ལུགས་གཉིས་ཀྱི་
སྒོ་ནས་སྐྱེ་དགུའི་རེ་བ་སྐོང་བར་མཛད། ལོ་བརྒྱད་སོང་ནས་བདག་ཉིད་ཆེན་པོ་གདན་སར་
ཕེབས་ ཆོག་ པ་ རྒྱལ་ པོས་ ལུང་ བྱོན། ཕེབས་བསྟུན་ གདན་ས་ འབུལ་བ་ གནང་བས། ད་དུང་
བདག་གིས་སློབ་གཉེར་བྱེད་རིང་སྐྱོང་བར་ཞུ་གསུངས་ནས་སླར་ལོ་བཅུ་མཛད་དེ་ས་སྐྱའི་གདན་
ས་ ལོ་ བཅོ་ བརྒྱད་ བར་ དུ་མཛད་དེ། དེའི་རིང་ཆོལ་ ཁ་ གསུམ་ ལ་ དབང་ བར་ མཛད། སླར་
རྒྱལ་པོས་གདན་དྲངས། མེ་ཏོག་ར་བའི་གདན་ཁྲི་ལོ་གཉིས་ཀྱི་རིང་མཛད་དེ། ཇོ་ནང་མཁན་
ཆེན་བྱང་སེམས་རྒྱལ་བ་ཡེ་ཤེས་ཀྱིས་བསྟོད་ཚིག་ཕུལ་བར། དུས་གསུམ་གཟིགས་པའི་བླ་མས་
ལུང་བསྟན་ཅིང་། །དགོངས་དོན་ཇི་བཞིན་སྙན་བརྒྱུད་རྒྱ་ཆེར་སྤེལ། །ཆོས་རྒྱལ་ ཇི་བཞིན་སྐྱེ་
དགུའི་བསྟོད་བཀུར་བསྔགས། །རྒྱལ་སྲས་མཚུངས་བྲལ་བླ་མ་ལ་ཕྱག་འཚལ། །ཞེས་སོགས་
གསུངས་ཤིང་། བླ་མ་འདི་ལ་ཤར་ པ་ འཇམ་དབྱངས་ཆེན་པོར་ གྲགས་ཤིང་། དཔང་ལོ་ཆེན་
པོ། ཇོ་ནང་ཀུན་སྤང་ཆེན་པོ། ཆོག་ན་དབང་ཕྱུག་ རྒྱལ་མཚན་སོགས་ ཀྱིས་ ལམ་འབྲས་ཀྱང་
འདི་ལ་གསན། ཇོ་ནང་མཁན་ཆེན་འཇམ་དབྱངས་རྒྱལ་བ་ཡེ་ཤེས། མཁས་བཙུན་ཡོན་ཏན་
རྒྱ་མཚོ། བླ་མ་དཔལ་ལྡན་སེང་གེ །ཡར་ ལུང་ལོ་ཙཱ་ བ་ གྲགས་ པ་ རྒྱལ་མཚན་སོགས་ སློབ་
བརྒྱུད་མང་དུ་བྱུང་བའི་ཡོངས་འཛིན་ཆེན་པོར་སྣང་ངོ༌། །ཡང་ཤར་པ་ཀུན་དགའ་སེང་གེ་རབ་
ཏུ་བྱོན་གོང་གི་སྲས་ཆེ་པ་སེང་གེ་དཔལ་ཞེས་པ་ཡང་། ཇོ་ནང་ཀུན་མཁྱེན་དོལ་པོ་ཤེས་རབ་
རྒྱལ་མཚན་སོགས་ཀྱི་བླ་མར་གྱུར་ཅིང་། རྒྱལ་པོའི་གདན་དྲངས་ཏི་ཤྲཱི་མཛད་པ་དང་། བར་
པ་ཤར་པ་ཀུན་བསོད་པ་ཡང་རྒྱལ་སྲས་ཐོགས་མེད་སོགས་ཀྱི་བླ་མར་གྱུར། ཆུང་བ་ཀུན་དགའ་
རིན་ཆེན་ལ་སྲས་རིན་ཆེན་རྒྱལ་མཚན་དང་། ནམ་མཁའ་དཔལ་གཉིས། དེའི་ཆེ་བ་ རིན་ཆེན་
རྒྱལ་མཚན་ལ་སྲས་གཉིས་ཀྱི་ཆེ་བ་ནི་དགུང་ལོ་བཅུ་གཉིས་པ་ལ་ཉི་ལྡེར་བརྟག་གཉིས་ལ་གསན་
སྦྱོང་མཛད། བཅུ་བཞི་པ་ལ་ཤིང་ཁང་བླ་བྲང་དུ་ཆོས་རྗེ་བླ་མ་དམ་པའི་དྲུང་དུ་རབ་ཏུ་བྱོན།
མཚན་ཡེ་ཤེས་རྒྱལ་ མཚན་དཔལ་ བཟང་ པོར་ འདོགས་ པ་ གནང་། ཆོས་ རྗེ་ ཕྱོགས་ལས་རྣམ་
རྒྱལ་ལ་དུས་འཁོར་ལ་གསན་པ་མཐར་ཕྱིན་མཛད། དགུང་ལོ་ཉེར་གཅིག་པ་ལ་ཚོགས་མཁན་
པོ་བཀྲ་ཤིས་ཚུལ་ཁྲིམས་པ་ལ་བསྙེན་པར་རྫོགས། ཁྱད་པར་བླ་མ་དཔལ་ལྡན་ཚུལ་ཁྲིམས་ལ།
རྒྱུད་གསུམ་གྱི་བཤད་ཁ། གསུང་ངག་ལམ་འབྲས་ཡོངས་རྫོགས། ལམ་སྐོར་དང་བཅས་པ།
154

འཁོར་ལོ་བདེ་མཆོག་སྐོར་ལ་ སོགས་པ་ལུང་ཕལ་མོ་ཆེ་དེར་གསན། གཞན་ཡང་དབང་ལུང་
མན་ངག་གི་ཚོགས་མཐའ་ཡས་པ་གསན་ཅིང་རྩ་བའི་བླ་མར་མཛད། མན་ལ་ལམ་ངང་ནས་སོ་
ཝ་ན་ཐར་བིདྨ་པ་ལ་ལམ་འབྲས་ཀྱི་དོགས་གཅོད། གཤེད་དམར་སྤྲས་མེད་གསན་པ་སོགས་
མཁས་ གྲུབ་ ཀྱི་ཡོན་ཏན་ མཐའ་ ཡས་ ལ། རྒྱལ་ བ་ རྡོ་ རྗེ་ འཆང་ ཀུན་ དགའ་ བཟང་ པོ་ དང༌།
རྫོང་ལུང་ཀུན་དགའ་རྒྱལ་མཚན་པ་སོགས་སློབ་བརྒྱུད་མཐའ་ཡས་པའི་སྐྱེས་ཆེན་དེ་ཡང་གདུང་
རིགས་འདི་པ་ལགས་ཤིང་། དེའི་གཅུང་ཆོས་རྒྱལ་བཀྲ་ཤིས་ཀྱི་སྲས་བདག་ཆེན་དཀོན་མཆོག་
རྒྱལ་ མཚན། དེ་ ལ་ སྲས་ ཆེ་ བ་ འཇམ་ དབྱངས་ པ། བར་ པ་ ཡེ་ ཤེས་ དབང་ ཕྱུག །ཆུང་ བ་
སློབ་དཔོན་ཆོས་སྐྱོང་སྐྱབས་གསུམ་བྱོན་པའི། །བར་པ་ཡེ་ཤེས་དབང་ཕྱུག་པ་ནི་སྐུ་གཞོན་ནུ་
ནས། རྡོ་རྗེ་འཆང་ཀུན་དགའ་བཟང་པོའི་ཞབས་བསྟེན་ཏེ། དབང་བྱིན་རླབས་མང་དུ་གསན་
ཐུགས་སྲས་ སུ་ མཛད་དེ། པཎ་ཆེན་ཤཱཀྱ་མཆོག་ལྡན་ རྗེའི་ དྲུང་ དུ་ ཕེབས་ སྐབས། བཞུགས་
གྲལ་ལ་བདག་ཆེན་ཆུ་མིག་པ་དང་ལྷན་ཅིག་ཏུ་ཤར་པ་བདག་ཆེན་ཡེ་ཤེས་དབང་ཕྱུག་པར་གྲགས་
པ་དེ། རྗེ་ རྡོ་ རྗེ་འཆང་གིས་ས་སྐྱ་བདག་ཆེན་ལས་ཀྱང་བཀུར་སྟི་ཆེ་བ་ཙམ་གནང་བའི་གྲལ་
དབུ་ལ་བཞུགས་འདུག་ཅེས། པཎ་ཆེན་རང་གི་རྣམ་ཐར་ལས་བྱུང་ཞིང་། དེ་ལྟ་བུའི་ཆེན་པོ་
དེ་ལ་སྲས་ནམ་མཁའ་བསམ་གྲུབ་དང༌། ཀུན་དགའ་བཀྲ་ཤིས་རྒྱལ་མཚན་དཔལ་བཟང་པོ་
གཉིས་ བྱུང་ བའི། ཆུང་ བ་ ནི་ ཀུན་ མཁྱེན་ རིན་ པོ་ ཆེ། རྗེ་ ཡོངས་འཛིན། བདག་ ཆེན་ རྡོ་ རྗེ་
འཆང་། མཁན་ཆེན་བསོད་ནམས་ལྷུན་གྲུབ་རྣམས་ ཀྱི་ ཞབས་པད་བསྟེན་ཏེ། ཟབ་ རྒྱས་ ཀྱི་
གདམས་པ་ཐམས་ཅད་ལ་མཁས་པར་མཁྱེན། བདག་ཆེན་རྡོ་རྗེ་འཆང་སྐུ་གཤེགས་ཁར་བཀའ་
ཕེབས་ལ། ཐེག་ཆེན་ཆོས་ཀྱི་རྒྱལ་པོའི་དབུ་ཐེབས་ཉིན་མོ་བདེ་ལེགས་མ་འདི་གཞན་བཞེས་
པའི་འོས་མི་འདུག་པས། ཤར་པ་བདག་པོ་ཀུན་དགའ་བཀྲ་ཤིས་པ་ལ་ཕུལ་གསུངས། སྐུ་ཆེ་
བའི་མཐོང་པོས་བླ་མེད་མཛད་འདུག །དེའི་གཅེན་ནམ་མཁའ་བསམ་འགྲུབ་པའི་སྲས་ཡེ་ཤེས་
རིན་ཆེན། དེའི་སྲས་ཀུན་དགའ་ཡེ་ཤེས། དེ་ལ་སྲས་གསུམ་གྱི་ཆེ་བ་སྙིགས་དུས་འགྲོ་བའི་
སྐྱབས་མཆོག །ཐུབ་བསྟན་ཆེས་ཆེར་གསལ་བར་མཛད་པའི་སྒྲོན་མེ། བདག་ཆེན་བདེ་བར་
གཤེགས་ པ་ ཀུན་ དགའ་བཀྲ་ཤིས་ནི། རྗེ་ སངས་ རྒྱས་ སེང་གེ །གྲུབ་ མཆོག་ དཀོན་མཆོག་
དཔལ་ ལྡན། སྔགས་ འཆང་ ངག་ གི་དབང་ པོ། པཎ་ ཆེན་ མཁས་ མཆོག་ ནམ་ མཁའ་ དཔལ་
བཟང་། དཔལ་ས་སྐྱ་པ་ཆེན་པོ་དོན་གྱི་སླད་དུ་མཚན་ནས་སྨོས་པ་འཇམ་དབྱངས་བསོད་ནམས་
155

ལྷུན་གྲུབ་ སོགས་ ལ། མི་ཕྱེད་ པའི་ ཐུགས་ དང་ ལྡན་ཞིང་། དབང་ ལུང་ གདམས་ངག་ གཞུང་
ལུགས་མཐའ་ཡས་པའི་མངའ་བདག་མཆོག་ཏུ་གྱུར། ཨེ་ཝཾ་རྡོ་རྗེའི་ཕོ་བྲང་གི་གདན་ས་ལོ་མང་
དུ་ གནང་། བཀའ་ འགྱུར་ རོ་ འཚལ་ གསར་ བཞེངས་ གནང་ སྟེ་ བཞུགས་ པ་ དང་། བསྟན་
བཅོས་ཆེན་པོ་སྡོམ་གསུམ་རབ་དབྱེ་ཟླ་བ་བྱུང་ངོ་ཅོག་གི་བཅུ་བཞི་ལ་འདོན་པའི་རྒྱུན་འཛུགས་པ་
གནང་ བ་ སོགས་ རྗེས་ གནང་ ཀྱང་ བསམ་ གྱིས་ མི་ ཁྱབ་ པ། མངའ་ རིས་ མདོ་ ཁམས། ལྷོ་
རོངས། དབུས་གཙང་ཕལ་ཆེར་གདུལ་བྱའི་ཞིང་དུ་གྱུར་ཅིང་། དཔལ་ས་སྐྱ་པ་གྲུབ་ཆེན་མཐུ་
སྟོབས་རྣམ་རྒྱལ། མཁས་གྲུབ་སྨྲ་བའི་གཙུག་རྒྱན་དཔལ་ལྡན་དོན་གྲུབ། འདུལ་བ་འཛིན་པ་
ཡོངས་ཀྱི་གཙུག་རྒྱན། ཚད་མེད་ཐུགས་ རྗེ་ནམ་མཁའི་མཐས་ཀླས་ ཀྱི་འགྲོ་བ་རྣམས་དངོས་
བརྒྱུད་ཀྱི་སྒོ་ནས་ཡང་དག་སངས་རྒྱས་ཀྱི་ལམ་ལ་སྦྱོར་བར་མཛད་པ་འདྲེན་མཆོག་ནམ་མཁའ་
སངས་ རྒྱས། སྐུའི་ དབོན་ བདག་ སོགས་ ཀྱི་ གདུལ་ བྱ་ ཡོངས་ ཀྱི་ སྐྱབས་ མཆོག །ད་ ལྟ་ མི་
འཇིགས་ སེང་ གེའི་ ཁྲི་ ལ་ དུས་ རྟག་ཏུ་ བཞུགས་ པ་ འཇམ་ དབྱངས་ ཤེས་ རབ་ འབྱུང་ གནས།
མཁས་ཤིང་གྲུབ་པའི་དབང་པོ་རྡོ་རྗེ་འཆང་ངག་དབང་ཆོས་གྲགས། རྒྱལ་སྲས་སྤྲུལ་པའི་སྐྱེས་
མཆོག་སྤྱན་སྔ་ཀུན་དགའ་དོན་གྲུབ། མདོ་རྒྱུད་རིག་གནས་ཀྱི་སྨྲ་བའི་མཆོག་ཐུབ་བསྟན་མཁན་
ཆེན་ངག་དབང་བརྟན་པའི་རྡོ་རྗེ། སྔ་འགྱུར་མཁས་ཤིང་གྲུབ་པའི་སྐྱེས་བུ་འོད་གསལ་མཆོག་
ལ་སོགས་པ་མཁས་གྲུབ་བསྟན་འཛིན་ གྱི་ ཚོགས་དུ་མ་བསྐྲུན། མདོར་ན་ལུགས་གཉིས་ ཀྱི་
མཛད་བཟང་ཀུན་གྱི་དཔེ་ཟླར་བྱེད་པའི་སྐྱེས་ཆེན་དམ་པར་གྱུར་པ་ཡིན། དེའི་གཅུང་བདག་
ཆེན་ཀུན་དགའ་དཔལ་བཟང་ཞེས་སྒྲ་སྙན་སོགས་གཞུང་ལུགས་མཐའ་དག་ལ་མཁས་ཤིང་མཁྱེན་
རབ་ཡངས་པ་ཚད་དུ་གྱུར། སེ་ཆེན་གྱི་རྒྱལ་བརྒྱུད་ཆ་དཀར་རྒྱལ་པོ་སོགས་ཀྱི་བླ་ཆེན་མཆོག་ཏུ་
གྱུར་པའི། དངོས་ བྱད་བསམ་གྱིས་མི་ཁྱབ་པ་རྣམས་ཐུགས་བསམ་ལྷག་པར་དག་པའི་སྟོབས་
ཀྱིས། ཕལ་ཆེ་བ་ཨེ་ཝཾ་རྡོ་རྗེའི་ཕོ་བྲང་གི་མཆོད་ཆ་མཆོད་ཐེས་སུ་གྱུར་པ་ཀུན་གྱི་མངོན་པའི་
མཛད་པ་བཟང་པོ་ཕྱག་རྗེས་ཡོད་པ་དང༌། ཆུང་བ་ཀུན་དགའ་དཔལ་ལྡན་པ་ལ་སྲས་གསུམ་གྱི་
གཅུང་ལྷུན་དཀར་ལགས་དང་། ཨ་སྣང་ལགས་གཉིས་ཀྱི་སྲས་བདག་ཆེན་ཡེ་ཤེས་བཟང་པོ་
སོགས་སྐུ་མཆེད་གསུམ་རྣམས་ལེགས་པར་བསྐྲུན་པ་ལགས། དེ་དག་གི་རིགས་ཀྱི་ཆེ་བའི་ཡོན་
ཏན་ཆ་ཙམ་བརྗོད་པ་སྟེ་རྒྱས་པར་གཟིགས་འདོད་པ་རྣམས་ཀྱིས་གློ་བོ་མཁན་ཆེན་ལེགས་པའི་
འབྱུང་གནས་གུ་གེ་ཆོས་དཔལ་བཟང་པོ། གུ་ཤྲི་ནམ་མཁའ་བཟང་པོ་སོགས་ཀྱིས་མཛད་པའི་
156

ཤར་པའི་གདུང་རབས་བྱང་སེམས་རྒྱལ་བ་ཡེ་ཤེས། རྒྱལ་བ་རྡོ་རྗེ་འཆང་ཀུན་དགའ་བཟང་པོ་
སོགས་ཀྱིས་མཛད་པའི་ཤར་པ་གོང་མ་སོ་སོའི་རྣམ་ཐར་མཁས་པའི་མཆོག་གྱུར་པ་ཐུབ་བསྟན་
མཁན་ངག་དབང་མཚན་གྱིས་མཛད་པའི་བདེ་བར་གཤེགས་པ་ཀུན་དགའ་བཀྲ་ཤིས་ཀྱི་རྣམ་ཐར་
རྣམས་སུ་གཟིགས་འཚལ། མཁས་དང་གྲུབ་པ་ཆེ་དགུའི་སྤྱི་བོ་ལ། །ཞབས་སེན་བཀོད་ཅིང་
གདུལ་བྱ་ཀླུ་དབང་གི །རྒྱན་གྱུར་རིན་ཆེན་ནོར་བུའི་ཕྲེང་མཛེས་འདི། །ཕུན་ཚོགས་ངོ་མཚར་
བདུན་གྱི་དང་པོའོ།། །།གཉིས་པ་གནས་གང་དུ་ཕུན་ཚོགས་ངོ་མཚར་གྱི་སྐུ་བལྟམས་ཚུལ་ནི།
བོད་ཡུལ་འགྲོ་བ་མཐའ་དག་གི་སྐྱབས་མཆོག་གྲུབ་པའི་སློབ་དཔོན་ཆེན་པོ་པདྨ་འབྱུང་གནས་སྐུ་
ཁྱེལ་སྟགས་ངལ་གསོ་མཛད་ནས་བཞད་པའི་གནས་མཆོག །བཞད་གཞུང་སའི་སྨད་ཀྱི་ཆ་ཁྱེལ་
ཞེས་པ་དགེ་བཅུ་ཕལ་ཆེར་དང་ལྡན་པའི་གནས་དེར། ཡབ་བདག་ཆེན་བྱང་ཆུབ་སེམས་དཔའ་
ཀུན་དགའ་དཔལ་ལྡན་པ་དང༌། ཡུམ་སྤྱན་སྔ་དཀོན་མཆོག་རྒྱ་མཚོ་ལ་མི་ཕྱེད་པའི་དད་ལྡན་གྱི་
སྦྱིན་བདག་གཞན་ནང་སོ་ཤར་ཕྱོགས་ནས་ཀྱི་སྲས་མོ་པདྨ་ཚེ་རིང་ཞེས་མཁའ་འགྲོའི་མཚན་དང་
ལྡན་པ་སྟེ། ཡབ་ཡུམ་དེ་གཉིས་ལ་སྲས་ལྕམ་སྲིང་བཞི་འཁྲུངས་པའི་ཆེ་བ་བདག་ཅག་ལྷ་དང་
ཀབཅས་པའི་སྐྱེ་དགུ་ཐམས་ཅད་ཀྱི་སྐྱབས་མགོན་མཆོག་ཏུ་གྱུར་པ། ཤར་ཆེན་ཆོས་ཀྱི་རྒྱལ་པོ་
འཇམ་པའི་དབྱངས་འདི་ཉིད་ངོ་མཚར་གྱི་དགེ་མཚན་དུ་མ་དང་བཅས་སྐུ་བལྟམས་སོ། །གྲུབ་
དབང་པད་འབྱུང་དགེས་པའི་འཛུམ་ཞལ་བཞད། །བསྒྲགས་པའི་ནོར་འཛིན་ལྗོངས་ལས་སྨད་
ཀྱི་ཆ། །རྡོ་རྗེའི་སྐུ་མཆོག་ སྟེགས་བུར་ཁྱེལ་བཞུགས་པ། །ཕུན་ཚོགས་བདུན་ལས་ གནས་ཀྱི་
གཉིས་ པའོ། །གསུམ་ པ་ ཐོས་ བསམ་ མཁས་ གྲུབ་ བསྟེན་ ཚུལ་ ནི། །དེ་ ནས་ སྐུ་ སྐྱེད་ ཆེར་
བསྲིངས་ཏེ། དགུང་ལོ་དྲུག་བདུན་ལོན་སྐབས། ཁུ་བོ་ཞབས་དྲུང་འཇམ་དབྱངས་ཀུན་དགའ་
བཀྲ་ཤིས་བསྙུང་ཐུ་མོ་བྱུང་བའི་སྐད་ཆ་ཆལ་ཆོལ་མ་བཞུགས་པའི་གཏམ་ཆ་ཡང་བྱུང་བར་རྒྱབ་ལ་
འཁུར་ མི་ ཞལ་ཏ་མ་བཀྲ་ཤིས་ འཛོམ་ཟེར་ པས་ མིག་ ཆུ་ བཏང་ བར། རྗེ་ འདིས་ མ་ ངུ་ཞེས་
གསུངས། ཞལ་ཏ་མའི་རང་རེའི་ཞབས་དྲུང་ཆེན་མོ་སྐུ་མ་བརྟན་པའི་གཏམ་འདུག་ཟེར་ཞིང་
བསྐྱར་ནས་མིག་ཆུ་བཏང་བས། དམ་པ་འདིས་ངུ་མི་དགོས་ཞབས་དྲུང་ཆེན་པོ་སྐུ་གཤེགས་པ་
མེད། སང་གནང་བང་ཆེན་འོང་གསུངས་འདུག་པར། དེ་ཁོ་ན་བཞིན་སང་གནང་མ་འགྱངས་
པར་སྐུ་ཁམས་བདེ་སྐྱིད་ཡོད་ པའི་ སྐད་ཆ་བང་ཆེན་སླེབས་འདུག་པ་ན། བསམས་བཞིན་ངོ་
མཚར་མཆོག་ཏུ་གྱུར་པ་ཡིན་ལ། དེ་ནས་དགུང་ལོ་བརྒྱད་ལ་དཔལ་ཨེ་ཝཾ་དུ་ཕེབས། དབུ་སྐྲ་
157

གསིལ་ནས་བླ་བྲང་དུ་སྐུ་གཞོགས་ལ་ཕེབས་པའི་དུས། ཁུ་བོ་འཇམ་དབྱངས་ཀུན་དགའ་བཀྲ་
ཤིས་ས་སྐྱ་བཀའ་འབུམ་གཟིགས་པ་དང་ཐུག་པས། རྟེན་འབྲེལ་ལེགས་དགའ་མོ་ཅིག་འོང་
བའི་ལྟས་ ཡིན་གསུངས། དགེས་ ཚོར་ཆེན་པོ་ དང་ བཅས་མཚན་ཤེས་ རབ་ འབྱུང་ གནས་ སུ་
འདོགས་ པ་ གནང་ སྟེ་ ཀྱེ་ རྡོ་ རྗེའི་ རྒྱུད་ དབང་ གསན། དེ་ ནས་ སྐོར་ ཅིག་ པར་ ཕེབས། སླར་
དགུང་ལོ་བཅུ་གཅིག་པ་ལ་ཨེ་ཝཾ་ཆོས་ལྡན་ཡོན་ཏན་རིན་པོ་ཆེ་དུ་མའི་འབྱུང་གནས་སུ་ཕེབས།
སྙིགས་དུས་བསྟན་པའི་སྲོག་ཤིང་ཆེན་པོར་འོང་བ་གདོན་མི་ཟ་བར་དགོངས་ཏེ། མཚོ་སྒོ་ཆོས་
སྡེར་བླ་མ་ཨེ་ཝཾ་ཟུར་འཆད་པ་མཁས་པའི་དབང་པོ་སངས་རྒྱས་བློ་གྲོས་སོགས་སྔ་ཕྱིའི་གནས་
གནས་ ཀྱི་ སློབ་དཔོན་དུ་བཀོད་པར་མཛད་ནས། ཐུགས་ གཉེར་ གསན་སྦྱང་ཆེར་མཛད། དེ་
ཡང་ སྡོམ་ གསུམ། བརྟག་ གཉིས། ལྗོན་ཤིང་ མཛེས་ རྒྱན། ཚུལ་ གསུམ་ མཛེས་ རྒྱན་ གཉིས།
ལྗོན་ཤིང་ཆེན་མོ་དབང་གི་བཤད་པ་ཆེན་མོ་ལུང་གི་སྙེ་མ་སོགས་གཞུང་ལུགས་རྣམ་བཤད་ཀྱི་
ཚོགས་ མང་ པོ་དང་། བདེ་ དགེས་ གསང་ གསུམ། གུར་ སཾ་ ལ་ སོགས་ ངོར་ ལུགས་ བདུན་ དུ་
གྲགས་པའི་དཀྱིལ་ཆོག །གཞན་ཡང་དཀྱིལ་འཁོར་གྱི་ཆོ་གའི་ཚོགས་མང་པོ་བཤད་སྦྱོང་ལག་
ལེན་དང་བཅས་པ་དང་། གཞན་ཡང་རྡོ་རྗེ་སློབ་དཔོན་ལ་ཉེ་བར་མཁོ་བའི་བྲིས་ཐིག་ལག་ལེན།
གར་དབྱངས། རོལ་མོ་ཚུན་དཔྱིས་ཕྱིན་པར་བློ་སྦྱོང་མཛད་ཅིང་། དེ་དག་གི་སྐབས་ སུ་ སྲོད་
ཀྱི་ཐུགས་སྦྱོངས་དང༌། ཐོ་རངས་ཀྱི་ཐུགས་སྦྱོངས་འཕྲོད་ཉེ་བ་ཡང་དུ་མ་བྱུང་བ་སོགས་ཐུགས་
རུས་ཆེན་པོའི་ཚུལ་བསྟེན་པ་དེ་དུས་ཀྱི་གྲ་པ་རྣམས་བགྲོས་ནས། དགུང་ལོ་བཅུ་གཉིས་པ་ལ་
མཁན་པོ་བདག་ཆེན་ཀུན་དགའ་བཀྲ་ཤིས། སློབ་དཔོན་འདུལ་བ་འཛིན་པ་ཆེན་པོ་བརྒྱ་ཚོ་བླ་
ཆེན་དཀོན་མཆོག་རྒྱལ་མཚན་སོགས་དགེ་འདུན་བཅུ་ཕྲག་གི་དབུས་སུ། བསྟན་པའི་རྩ་བ་སོ་
སོར་ ཐར་ པའི་ དགེ་ ཚུལ་ བསྒྲུབ་ པར་ མཛད་ཅིང་། དེ་ དུས་ ནས་ འཕྲལ་ དུ་ ཐུགས་ སྒམ་ ལ།
མགོན་མེད་ལ་སྙིང་རྗེ་ཆེ་བ། འཁུར་འོས་ལ་གུས་ཤིང་། འཁོར་འབངས་སྐྱོང་པ་ལ་མཁས་པ་
སོགས་ལུགས་གཉིས་ཀྱི་དམ་པའི་མཛད་པ་བཟང་པོ་རང་ཆས་སུ་ཚང་བ་ཞིག་ཡོད་འདུག །
དགུང་ལོ་བཅུ་བཞི་ལ་གཤེད་དམར་གྱི་གསུང་བསྙེན་གནང་ནས། ཟུར་པའི་སློབ་དཔོན་རྗེས་
གནང་ གི་ ཚོགས་མང་དུ་གནང་སྟེ། རྡོ་ རྗེ་གུར་གྱི་སློབ་དཔོན་མཛད་པའི་སྐབས། མགོ་རྒྱང་
གསུང་བཤད་འོས་སུ་བབ་པ་དང་བཅས་གཞུང་སྒྱུར་གསུང་བཤད་ཐམས་ཅད་གསལ། སྙན།
འཇེབས། མཁས་རྨོངས་ཐམས་ཅད་ཧ་ལས་པ་བྱུང་འདུག་ཅིང་། བཅོ་ལྔ་པ་ལ་འཁོར་ལོ་བདེ་
158

མཆོག་གི་སློབ་དཔོན་གནང་། དེའི་སྐབས་སུ་མཆོག་གི་བླ་མ་འཇམ་དབྱངས་ཀུན་དགའ་བཀྲ་
ཤིས། མཁས་ གྲུབ་ དཔལ་ ལྡན་ དོན་ གྲུབ་ སོགས་ ལ་ ཆོས་ གསན་ པ་ དང༌། ཐུགས་ གཉེར།
བདེ་ དགེས། ཀུན་རིག །ཕྱག་རྡོར། འཇིགས་བྱེད་ སོགས་ ལ་བསྙེན་སྒྲུབ་བཅུ་ཆའི་སྦྱིན་སྲེག་
དང་བཅས་པ་རྣམས་སྤེལ་བར་མཛད་ཅིང་། དེ་ཡང་མདོ་རྒྱུད་མཐའ་དག་གི་གདམས་པ་ཕལ་
ཆེར་རྣམས་གསན་པའི་གཙོ་བོར་གྱུར་པ་ཁུ་བོ་འཇམ་པའི་དབྱངས་ཀུན་དགའ་བཀྲ་ཤིས་དེ་ཉིད་
ཡིན་ པས། ལུགས་ གཉིས་ ཀྱི་ སྒོ་ནས་བཀའ་དྲིན་མཆོག་ཏུ་ཆེ་བའི་བླ་མར་མཛད་ལ། དེའི་
དྲུང་དུ་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་གདམས་པ་སྨིན་རྒྱས། སྔོན་འགྲོ་
སྣང་ གསུམ། བརྒྱུད་ པ་ གཉིས་ ལྡན་ གྱི་ སེམས་བསྐྱེད། རྒྱུ་ལམ་ གྱི་དབང་། བདག་མེད་མའི་
བྱིན་རླབས། དངོས་གཞི་ རྒྱུད་གསུམ་གྱི་དམིགས་ཁྲིད་ཡོངས་སུ་ཚང་པ། ལམ་ཟབ་ཕྱི་ནང་།
བླ་མ་རིན་འབྱུང་ གི་ བྱིན་རླབས། བིར་སྲུང་ཐུན་མོང་དང་ཐུན་མོང་མ་ཡིན་པ་ གཉིས། བརྡ་
དོན་ གསལ་ བ། བརྡ་ ཆིག་ བརྒྱུད། སྒྲུབ་ པ་ ལུང་ སྦྱིན། མགོན་ རྐྱང་ གི་ རྗེས་ གནང་ ཚུན། ཆ་
ལག་ཚང་མ་མ་ཆད་པ་ལམ་སྐོར་ཆ་ལག་དང་བཅས་པ་དང་དག
 ། རྩ་རྒྱུད་བརྟག་གཉིས་ཀྱི་བཤད་
བཀའ། རྒྱུད་འབུམ་དཀར་ པོ་རྣམ་གསུམ། ཆོས་ རྗེ་ ས་ པཎ་རྣམས་ཀྱི་བཀའ་འབུམ། རྗེ་ རྡོ་
རྗེ་ འཆང་ གི་པོད་བཞི་མ་རྣམས་ཀྱི་ལུང་། དམར་པོ་སྐོར་གསུམ་གྱི་ རྗེས་གནང་། པོ་ཏི་ ལུང་
དང་ བཅས་ པ། གསང་ འདུས་ འཛམ་ རྡོར་ དང་། མི་ བསྐྱོད་ པའི་ དབང་། གཤིན་ རྗེ་ གཤེད་
དམར་ པོ་ལྷ་ ལྔ། འཇིགས་བྱེད་ རོ་ལངས་བརྒྱད་སྐོར། ལྷ་ བཅུ་ གསུམ་མ་རྣམས་ ཀྱི་དབང་།
རྡོ་ རྗེ་ཕྲེང་ བ་ ཀྲི་ ཡ་ དང་ བཅས་ པའི་དབང་བསྐུར་ཞེ་ལྔ། སྦྱོང་དཀྱིལ་བཅུ་གཉིས་ ཀྱི་དབང་།
ཕུར་ པ་ ས་ ལུགས་ འཇིགས་ བྱེད་ ས་ ལུགས། ཀུན་རིག །མི་འཁྲུགས་ པ། ཚེ་ དཔག་མེད་ ལྷ་
དགུ་ མ་རྣམས་ ཀྱི་ དབང་། གཤེད་ དམར་ ཤིན་ ཏུ་ སྤྲོས་ མེད། རྭ་ རྩེ་ སེམས་ འཛིན། བློ་ སྦྱོང་
དོན་བདུན་མ། ཐུགས་ རྗེ་ཆེན་པོའི་ཁྲིད་ལ་སོགས་ པ་ཁྲིད་ཀྱི་ཚོགས་དང་། སྒྲུབ་ཐབས་བརྒྱ་
རྩ་ དང་ རྒྱ་ མཚོའི་ རྗེས་ གནང་། སྒྲོལ་ མ་ དཀར་ ལྗང་། མི་གཡོ་བ་ དཀར་ སྔོན། སེང་ གདོང་
སྔོན་ དམར། རྣམ་ རྒྱལ་ འཇོམས། ཕྱག་ རྡོར་ འབྱུང་ འདུལ། ཨུ་ ཙརྱ། ཁྱུང་ ཁྲ། ཁྱུང་
ནག །གཤེད་ དམར། ཞལ་ བཅུ་ གཅིག་ པ། གུར་ ལྷ་ བརྒྱུད། ལྕམ་ དྲལ་ ལྷ་ གསུམ། དམག་
ཟོར་རྒྱལ་མོ། ཚེ་དཔག་མེད་དཀར་པོ་ལ་སོགས་པ་ཐུན་མོང་དང་ཐུན་མོང་མ་ཡིན་པའི་རྗེས་
ནངགནང་གི་ཚོགས་མང་པོ་དང་། 14 སགཞན་ཡང་ལུང་མན་ངག་གི་སྐོར་མང་དུ་གསན་ཅིང་། དམ་
159

རྫས་སྒྲུབ་པ་ གནང་སྐབས་ ཀྱང་ ཕྱག་གཡོག་མཐིལ་མ་གནང་སྟེ། ཕྱག་ལེན་སོགས་འདི་དང་
འདི་བཞིན་ཡིན་ཞེས། སླར་དམ་རྫས་ཡང་ཡང་བསྒྲུབ་དགོས་པའི་ལུང་བསྟན་ཡང་གནང་སྟེ།
གུས་པས་བརྟེན་ཅིང་བརྩེ་བ་ཆེན་པོས་རྗེས་སུ་འཛིན་པར་མཛད། ཡང་རྗེ་དེ་ཉིད་ཀྱི་བཀའ་
ཕེབས་ཏེ་མཐའ་ཡས་ཆོས་ཀྱི་མངའ་བདག་མཁས་གྲུབ་སྨྲ་བའི་དབང་པོ་དཔལ་ལྡན་དོན་གྲུབ་
འདྲེན་པར་བསྟེན་ཏེ། རྡོ་རྗེ་འཇིགས་བྱེད་རྭ་ལུགས་གཉིས་དང་ས་ལུགས། སྐྱོ་ལུགས་རྣམས་
ཀྱི་དབང་། ཐུག་ དབང་རྨ་བྱ་ རྒྱས་ པ། འཁོར་ལོ་བདེ་མཆོག ། ལོ་ནག་དྲིལ་གསུམ། མཁའ་
འགྲོ་ རྒྱ་ མཚོ། སངས་ རྒྱས་ མཉམ་ སྦྱོར། སངས་ རྒྱས་ ཐོད་ པ། བོད་ ཞལ་ ཅན། ལ་ བ་ པའི་
བཅུ་གསུམ་མ་རྣམས་ ཀྱི་དབང་། ཀྱེ་རྡོར་ བཀའ་བབས་བཞིའི་དབང་། སྒྲོལ་མ་ བླ་མེད། ཀུ་
རུ་ཀུལླེ་ལྷ་ལྔ། ཨ་ར་པ་ཙ་ལྷ་ལྔ་རྣམས་ཀྱི་དབང་། འཇམ་དབྱངས་སྨྲ་སང་གི་རྗེས་གནང་།
ལྷ་མོ་ཏེ་ནུ། དབང་གི་སྒྲོལ་མ་དམར་མོ། དཔལ་མོ་གསེར་གྱི་སྙིང་ཐགས་ཅན་ཏེ་དམར་ཆུང་
མ་ སྐོར་ གསུམ་ གྱི་ རྗེས་ གནང་། སེམས་ དཔའ་ ཆེན་ པོ། རྗེ་ སངས་ རྒྱས་ རིན་ ཆེན། ཐམས་
ཅད་མཁྱེན་པ་དཀོན་མཆོག་ལྷུན་གྲུབ་ཀྱི་བཀའ་འབུམ། ཇོ་བོའི་ཆོས་ཆུང་བརྒྱ་རྩའི་ལུང་ལ་
སོགས་པ་རྗེ་འདི་ལས་གསན་པའི་ཐོས་ཡིག་གསང་སྔགས་བསྟན་པ་གསལ་བྱེད་དུ་བཞུགས་པའི་
ལུང་ རྗེས་ གནང་གི་ སྐོར་ཤིན་ཏུ་མང་ བ་ གསན་ཅིང་། བརྩེ་བ་ཆེན་པོས་རྗེས་ སུ་འཛིན་པར་
མཛད། ཡང་དཔལ་ས་སྐྱ་པ་ཆེན་པོ་འཇམ་དབྱངས་བརྩེ་ཆེན་ཀུན་དགའ་བསོད་ནམས་ལྷུན་
གྲུབ་ཨེ་ཝཾ་གདན་ཁྲིར་བཞུགས་སྐབས། གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་
གདམས་ པ། དབང་། བྱིན་ རླབས། ཁྲིད་ ལུང་ རགས་ རིམ་ དང་ བཅས་ པ་ དང༌། ས་ སྐྱ་
པའི་འཁོན་གྱི་ཡབ་ཆོས་རྡོ་རྗེ་ཕུར་པ་སྟོད་ལས་སྨད་ལས། དྲག་པོ་སྒྲོལ་དབང་དང་བཅས་པ།
གུ་རུ་དྲག་དམར་གྱི་དབང་སོགས་དང་། གཞན་ཡང་ཆོས་སྐོར་མང་དུ་གསན་ཅིང་། སླར་དམ་
པ་འདི་དགུང་ལོ་ཉེར་གཅིག་སྟེང་དུ་ཕེབས་སྐབས་དཔལ་རྩེ་གདོང་ ཕྱོགས་ལས་རྣམ་རྒྱལ་གྱི་
གནས་མཆོག་ཏུ་མཁན་པོ་འཇམ་མགོན་དེ་ཉིད། ལས་ཀྱི་སློང་དཔོན་ཞི་ཞིང་དུལ་བའི་རྡོ་རྗེ་
འཛིན་པ་ཆེན་པོ་བརྒྱ་ཚོ་བླ་ཆེན་གསང་སྟོན་དགེ་བའི་བཤེས་གཉེན་མཁས་དུལ་གྱི་ཡོན་ཏན་དུ་མ་
དང་ལྡན་པའི་སྲིད་གསུམ་སློབ་དཔོན་སྙིང་རྗེ་བཟང་པོ་སོགས་འདུས་པའི་དགེ་འདུན་གྲངས་ཚང་
བའི་ དབུས་སུ། བསྙེན་ པར་ རྫོགས་ པ་ དགེ་ སློང་ གི་ སྡོམ་པ་བཞེས་ཏེ། འཕགས་ པ་ རྟ་ཐུལ།
སློབ་ དཔོན་ ཟླ་ བ་ གྲགས་ པ། འཕགས་ པ་ ཡོན་ ཏན་ འོད་ དང་ སྤྱོད་ ལམ་ མཉམ་ པའི་ བརྟུལ་
160

ཞུགས་ ཅན་ དུ་ གྱུར་ ཅིང་། འཇམ་ མགོན་ འདིའི་ བརྩེ་ བས་ ལྷག་ པར་ རྗེས་ སུ་ བཟུང་ ཞིང་། །
མཆོག་གི་འདྲེན་པར་ཡང་མཛད། དེའི་སྐབས་སུ་བརྒྱ་ཚོ་བླ་ཆེན་དེ་ཉིད་ལ། ཞལ་བཞི་པའི་
རྗེས་ གནང་ གསན་ ཅིང་། བླ་ཆེན་ ལ་ ཕར་ འཇིགས་ བྱེད་ ཀྱི་ དབང་ སོགས་ ཁ་ ཤས་ གནང་།
དེའི་སྐབས་ཤིག་ཨེ་ཝཾ་དུ་ཁམས་ཚན་གྱི་འཛིང་མོ་ལོ་འཁོར་ལྷག་ཙམ་བྱུང་བར་ལེགས་འདོམ་
བཅའ་ཡིག་གསར་པ་སོགས་གནང་བར་བདག་ཅག་གི་སྐྱབས་མཆོག་དཔལ་ས་སྐྱ་པ་མཐུ་སྟོབས་
ཀྱི་འཁོར་ལོས་སྒྱུར་བ་དེ་ཉིད། ཨེ་ཝཾ་ཆོས་ཁྲིམས་སོགས་ཁམས་ཚན་སོ་སོའི་ཞལ་མཐུན་གྱིས་
གདན་དྲངས་ཏེ་ལེགས་ཆ་བསྟན་ པ་ ལ་ བྱ་བ་ཕུལ་ཕྱིན་མཛད་སྐབས། དེར་གྲུབ་མཆོག་དེའི་
གསུང་ལས། ད་ལྟའི་ཞབས་དྲུང་གཉིས་ཆར་ལ་དབོན་སྐུ་གཞོན་གཞོན་གཉིས་འདུག་པ་ཁོང་
གཉིས་ཆར་བྲུལ་ཐུང་རང་རེ་འོང་བ་འདུག་གསུངས། ཐུགས་མཐུན་དཔེ་མེད་མཛད་ཀྱིན་འདུག །
གཞན་ཡང་རྒྱལ་སྲས་སྤྲུལ་པའི་སྐྱེས་མཆོག་ལོ་པ་སྤྱན་སྔ་རིན་པོ་ཆེ་ཀུན་དགའ་དོན་གྲུབ་ཞབས་
ཨེ་ཝཾ་ཀླུ་ལྡིངས་སུ་གདན་དྲངས་ཏེ། བཀའ་གདམས་ལུགས་དང་། ཚར་ལུགས་ཀྱི་ཟབ་ཆོས་
ཁ་ཡར་གསན། ཡང་དུས་ཕྱིས་དཔལ་ས་སྐྱ་པ་སྔགས་འཆང་མཁས་པའི་དཔང་པོ་ཀུན་དགའ་
བསོད་ནམས་ཀྱི་དྲུང་དུ་ཆེད་དུ་ཕེབས། གདན་ ས་ ཆེན་པོ་ནས་ ཀྱང་ དགེ་འདུན་ཚོགས་ཆེན་
རྣམས་ཀྱིས་སེར་ཕྲེང་གི་བཀོད་པ་བསམ་གྱིས་མི་ཁྱབ་པས་བསུ་བ་དང་བཅས་ཕེབས་ཏེ། དེར་
འདུས་པའི་ཚོགས་རྣམས་ལ་མང་ཇ་དང་དངོས་པོའི་གནང་སྐྱེས་ སོགས་ གྱ་ནོམ་པར་མཛད།
བདག་ཆེན་གྱི་དྲུང་དུ། འཁོར་ལོ་བདེ་མཆོག་ནག་པོ་རིམ་བཞི། དྲིལ་བུ་རིམ་ལྔ་ སོགས་ཁྲིད་
ཀྱི་རིམ་པ་དུ་མ་དང༌། བྱིན་རླབས་དྲུག་སྐོར་གྱི་རིམ་པ། དཔལ་ནག་པོ་ཆེན་པོའི་ཕྱི་ནང་གི་
ཁྲིད་ སྐོར། མན་ ངག་ གི་ ལུང་ དང༌ བཅས་ པ། དཔལ་ མགོན་ ཞལ་ བཞི་ པ་ བསྙེན་ དུས་ ཀྱི་
མགོན་པོའི་རྗེས་གནང་། ཞལ་ངོ་ནང་བརྒྱུད་སོགས་མཐའ་ཡས་པ་གསན་ཅིང་གང་བཞུགས་
ནས་ཀྱང་ཐོག་མར་ཕེབས་སྐབས་མཇལ་དར་གནང་བ་ནས་བཟུང་། སྐུ་གཞོགས་སུ་བཞུགས་
ཁྲིའི་གདན་ཐོབ། གསོལ་ སྤང་བཞི་ལེན་རྒྱ་ཆེ་བ་སོགས་མཐོང་སོས་བདག་རྐྱེན་ཚད་མེད་པ་
ཐུགས་བརྩེ་བ་ཆེན་པོས་བསྐྱངས་ པར་མཛད། སྐབས་དེར་ཆོས་འཁོར་ལྷུན་པོར་ཡང་མཁན་
སློབ་འདུས་པའི་ཚོགས་ཀྱིས་སེར་ཕྲེང་གིས་བསུ་བ་དང་བཅས་སྤྱན་དྲངས་པར་ཁོར་ཙམ་ཕེབས་
པ་ ཡིན་ནོ། །མཁས་གྲུབ་གདམས་པའི་ཆུ་ཀླུང་ཇི་སྙེད་ཀུན། །ཁྱེད་ཐུགས་ བདེ་ཆེན་ཀློང་དུ་
ལེགས་ བསྐྱིལ་ བ། །རྣམ་མང་ གདུལ་ བྱའི་ ལོངས་སྤྱོད་ ཆུ་གཏེར་ཆེར། །གྱུར་ པ་ ཕུན་ ཚོགས་
161

བདུན་ལས་གསུམ་པའོ།། །།བཞི་པ་རྒྱལ་བའི་གདན་ཁྲིར་མངའ་གསོལ་ཚུལ་ནི། ཨེ་ཝཾ་རྡོ་རྗེ་
གདན་ གྱི་ བླ་ མ་ ཟུར་ འཆད། ཁམས་ ཚན་ སོ་ སོའི་ མི་ སྣ་ བཀའ་ བགྲོས་ ཏེ། བདག་ ཆེན་ སྐུ་
མཆེད་དུ་བསྐུལ་ལ་ནན་ཆགས་པ་ཞུས་པར་བརྟེན། དཔལ་ས་སྐྱ་པ་སྒར་ཆེན་གྱི་སྐུ་ཚབ་མགྲོན་
གཉེར་མཚོ་སྒོ་བ་ཆོས་རབ་བརྟན་དང་། སྔགས་འཆང་ཐམས་ཅད་མཁྱེན་པའི་སྐུ་ཚབ་བགྲེས་པོ་
དཔལ་འབྱོར། གཞན་ཡང་ཕྱོགས་ཀྱི་ཞལ་དཀར་བཀོད་ཇ་ཞུ་མི་མང་པོ་དང་། ཨེ་ཝཾ་གཞིར་
བཞུགས་ཆོས་ཁྲིམས་དབུ་མཛད། དགེ་བའི་བཤེས་གཉེན་ཆེན་པོ་འབུམ་པ་རྣམས་ཀྱིས་སྤོས་དྲི་
བཟང་པོ་སུམ་ཅུ་རྩ་གསུམ་གྱི་གནས་ཚུན་ཆད་སླེབ་པ་ལྟ་བུའི་བསུ་བ་བཅས། གླང་ལོ་ཧོར་ཟླ་
ལྔ་ པའི་ རྒྱལ་ བ་ གསུམ་ པའི་ ཚེས་ ལ། བཀྲ་ ཤིས་ དང་ དགེ་ མཚན་ ཐམས་ཅད་ ཀྱི་ གནས།
གངས་ལྗོངས་ཀྱི་འོག་མིན་ཆེན་པོ། དཔལ་ཨེ་ཝཾ་ཆོས་ལྡན་གྱི་གདན་ཁྲིར་ལེགས་པར་ཕེབས་
ཏེ། ཐོག་མར་གཉེར་པས་རྡོ་རྗེ་འཆང་གི་ཆོས་དུང་བྱིན་རླབས་ཅན་གྱིས་ཐོག་དྲངས་འབུལ་བ་
དང༌། བླ་ མ་ ཟུར་ འཆད། ཕྱོགས་ ཀྱི་ མི་ སྣ་ སོ་ སོ། གཞིར་ གནས་ ཀྱི་ འདུས་ པ་ རྒྱ་ མཚོའི་
ཚོགས་དང་བཅས་པ་ཐམས་ཅད་ཀྱིས་འབུལ་ཚན་གྱ་ནོམ་པ་ཟླ་བ་ཙམ་གྱི་བར་དུ་འགོར་པ་དང་
བཅས་རྒྱལ་བ་རྡོ་རྗེ་འཆང་ཆེན་པོའི་རྒྱལ་ཚབ་མདོ་རྒྱུད་ཆོས་ཚུལ་བྱེ་བའི་འཁོར་ལོའི་བདག་པོར་
མངའ་ གསོལ་ ལོ། །ལེགས་ གསུངས་ ཁྲིམས་ ལྡན་ བློ་ གསལ་ གསེར་ རི་ དང་། །མཁས་ མང་
རྒྱུད་སྡེའི་རོལ་མཚོས་ལེགས་ བསྐོར་ཞིང་། །སྙན་བརྒྱུད་དབང་ རིམ་བཞི་ལྡན་ལྷུན་པོའི་ཁྲིར།
།ཞབས་སེན་འཁོད་འདི་ཕུན་ཚོགས་བཞི་པའོ། །ཡང་སྨྲས་པ། མཐའ་ཡས་ཤེས་བྱའི་མཁའ་
ལ་ འོད་ རབ་འཕྲོ། །བདེ་འབྱུང་འགྲོ་བའི་སྐྱབས་ གནས་པདྨོའི་གཉེན། །གང་གི་ཞབས་སེན་
འཁོར་ ལོའི་ རི་མོ་ཅན། །རླབས་ཆེན་ཚོགས་ གཉིས་ རྟ་ བདུན་ ལ་ ཞོན་ཏེ། །རྒྱལ་ བས་ ལུང་
བརྙེས་ རྒྱལ་ བསྟན་ ཤར་ རིའི་ ངོས། །ཞིང་ འདིའི་ མཆོད་ ཡུལ་ ཞིང་ དུ་ མངོན་ གྱུར་ ཚེ། །གང་
ལྗོངས་ཕན་བདེས་གང་བའི་ ལམ་བཟངས་ཀྱི། །དགེ་མཚན་རྟག་ཏུ་དགེ་ལ་ སྤྱོད་པར་འགྱུར།
།ཚད་མེད་ཐབས་མཁས་སྙིང་རྗེ་ཆེན་པོ་དང་། །འགྱུར་མེད་ཤེས་རབ་ཟུང་འཇུག་རྡོ་རྗེ་འཆང་།
། གྲུབ་གཉིས་འདོད་དགུའི་འབྱུང་གནས་ཨེ་ཝཾ་དུ། །ངུར་སྨྲིག་ཟོལ་ གྱིས་ འགྲོ་སྐྱོང་འདི་ ངོ་
མཚར། ། མཐའ་ཡས་ གདུལ་བྱ་སྨིན་གྲོལ་ལམ་བཟངས་ལ། །འགོད་མཛད་འཇམ་མགོན་བླ་
མ་ཁྱེད་ཡོད་ཅེས། །འཁོར་ལོའི་དབང་ཕྱུག་ཁྱབ་བདག་རྡོ་རྗེ་སེམས། །འོག་མིན་ཞིང་དུ་གཡོ་
མེད་ ཟོལ་ གྱིས་ བཞུགས། །ཁྱེད་ཀྱིས་འགྲོ་ལ་ཕན་བདེ་བསྒྲུབ་ པའི་ ཕྱིར། །དཀའ་ཐུབ་ཉན་
162

བཤད་ངལ་བ་ལྷུར་མཛད་ལ། །ངོ་མཚར་ཅི་ཆེ་ཁྱོད་ཉིད་གཅིག་པོས་མིན། །ཁྱེད་བཅས་རྒྱལ་
བ་ ཀུན་ གྱིས་མཛད་བཟང་ལགས། །བདག་སོགས་གདུལ་བྱའི་མ་རིག་མུན་པ་རྣམས། །སེལ་
བྱེད་ཉིན་མོའི་མགོན་པོ་སུ་ཡོད་ཅེས། །བྱང་མོར་གནས་ཚེ་ཆོས་ནས་གང་བཤད་པའི། །བསླུ་
མེད་ མགོན་ཁྱེད་བསོད་ནམས་སྐལ་བས་རྙེད། །ལྔ་ པ་ རྒྱལ་བའི་བསྟན་དང་། སྐྱེ་དགུ་མཐའ་
དག་ལ་འཕྲལ་དང་། ཡུན་གྱི་ཕན་པ་རྒྱ་ཆེར་མཛད་པའི་ཚུལ་ནི། མཁན་ཐོག་ཏུ་ཕེབས་ལོའི་
དབྱར་ ཆོས་ ལ། ངོར་ ལུགས་ བདུན་ གྱི་ དབང་ རྣམས་ གནང་ བ་ ནས་ བཟུང་། ཨེ་ ཝཾ་ གྱི་
བསྒྲིགས་རིམ་བཞིན་དགུན་ཆོས་ལ་གསུང་ངག་ལམ་འབྲས་ངེས་པ་ཅན་གནང་དགོས་ཀྱི་ད་སྔ་
ཡན་ལའང་ལམ་འབྲས་ཚར་བཅུ་དགུ་དང་། དཔྱིད་ཁ་སྒྲུབ་མཆོད་ཆེན་མོ། རབ་བྱུང་བསྙེན་
རྫོགས་ཤིན་ཏུ་མང་ པོའི་ ལས་ གྲལ་ དང༌། དབྱར་ཆོས་ སྟོན་ཆོས་ རིགས་རྣམས་ལ། དཀྱིལ་
ཆོག་ རྡོ་ རྗེ་ ཕྲེང་ བའི་ དབང་ བསྐུར་ ཞེ་ ལྔ། སྦྱོང་ དཀྱིལ་ བཅུ་ གཉིས། བཀའ་ བབས་ བཞིའི་
དབང་། འཇིགས་ བྱེད་ རྭ་ ལུགས་ ལྷ་ བཅུ་ གསུམ་མ་དང༌། རོ་ ལངས་ བརྒྱད་ སྐོར་ གཉིས་ ཀྱི་
དབང་། བདེ་ མཆོག་ ལ་ བ་ པའི་ བཅུ་ གསུམ་ མ་ དང་། བོང་ ཞལ་ ཅན་ གྱི་ དབང་། རིགས་
གསུམ་ སྤྱི་དབང་། སྒྲོལ་ མ་ བླ་མེད་གུར་མགོན་ལྷ་ལྔའི་དབང་རྣམས་ དང་། བདེ་མཆོག་ ལོ་
ནག་ གི་ དཔང་ ཁྲིད། བྱིན་རླབས་ སྒོར་ དང་ བཅས་ པ། བློ་སྦྱོང་དོན་ བདུན་མ། རྭ་རྩེ་ སེམས་
འཛིན་ གྱི་ ཁྲིད། ཞེན་ པ་ བཞི་ བྲལ་ གྱི་ ཁྲིད། ཐུགས་ རྗེ་ ཆེན་ པོའི་ ཁྲིད། བཀའ་ གདམས་ ལྷ་
བཞིའི་རྗེས་གནང་ཁྲིད་དང་བཅས་པ། སྒྲུབ་ཐབས་བརྒྱ་རྩ་ རྒྱ་མཚོ། ཟུར་ཁ་མང་པོའི་ཚོགས་
དང་བཅས་པ་ཅི་རིགས་སུ་གནང་བའི་སྒོ་ནས། ཆོས་ཐོག་ཐམས་ཅད་ཆག་མེད་རང་དུ་གནང་
ཞིང་། དེ་སྟེང་དུ་ཕྱོགས་ནས། ཆོས་དོན་གཉེར་བའི་རིགས་ལ་རང་རང་གི་བློ་དང་མཐུན་པའི་
དབང་རྒྱུད། ལུང་མན་ངག་རྗེས་གནང་སོགས་གང་དགོས་གནང་ཞིང་། ཆོས་ཀྱིས་བློ་ཁ་ནམ་
ཚིམ་ གྱི་བར་ ལ། ཆས་ ཁ། གསོལ་ ཇ། འགྲོ་ ཁར་ གནང་ སྦྱིན་ སོགས་ ཀྱང་ བཀའ་ དྲིན་ སྐྱོང་
བའི། བསྡུ་ དངོས་ བཞིའི་ སྒོ་ནས་ བརྩེ་ བ་ ཆེན་ པོས་ གདུལ་ བྱ་ རྣམས་ སྐྱོང་བར་མཛད་པ་ནི།
སྔོན་གྱི་དུས་སུ་རྗེ་རྡོ་རྗེ་འཆང་སོགས་དགེ་བའི་བཤེས་གཉེན་ཕལ་ཆེ་བའི་མཛད་པའི་ལུགས་ཡིན་
ནའང་། དེང་སང་གི་དུས་ནི་འཇམ་མགོན་འདི་ཁོ་ནའི་སྤྱོད་ཡུལ་དུ་གྱུར་པའོ། །ཧ་རིའི་ཙནྡན་
རྐང་ འཐུང་ མཆོག་ གྱུར་ ཀྱང་། །མ་རུངས་ གདུག་ པའི་ བྲང་ འགྲོས་ བསྐོར་བ་ ལས། །ཡོངས་
འདུའི་ཚལ་གནས་དཔག་བསམ་དྲི་བསུང་ཅན། །བསྟན་པའི་འདབ་བཟངས་ཚོགས་རྣམས་སྐལ་
163

བ་ བཟང་། ཞེས་ ཀྱང་ ཤུགས་ འབྱུང་ དུ་ སྨྲས་ སོ། །མཁན་ ཐོག་ ཏུ་ ཕེབས་ པ་ ནས་ ཆེར་ མ་
འབྱས་པར། འདུལ་ཆུང་སྡེ་པ་བསྙུང་གཞི་དྲག་པོས་བཏབ་སྟེ་འགྲོང་པར་ཐག་གཅོད་བྱེད་པ་
ལ། འདྲེན་ པ་ དེ་ ཉིད་ཞུ་བ་ ཆེན་ ལོས་ གདན་དྲངས་ཏེ། དབང་ བཀའ་ རྐྱེན་ སེལ་ གྱི་ རིགས་
གནང་བས། ཞག་བཞི་ལྔ་ནས་སྡེ་པ་ རང་བཞེངས་ཐུབ་སྟེ། གཟིམས་ཆུང་ཆོས་བཀའ་གསན་
པ་ལ་ཕེབས་ཆོག་པ་དང་། དེ་ནས་མྱུར་དུ་བསྙུང་གཞི་ལས་གྲོལ་བའི་བྱིན་རླབས་སྲུང་འཁོར་གྱི་
ནུས་པས་མི་ཕྱེད་པའི་དད་ལྡན་དུ་གྱུར། ཡང་སྡེ་པ་བརྒྱ་ཚོ་ནས་གཞི་ ཁ་རྩེར་རྫོང་དཔོན་ལ་
བཞུགས་པའི་དུས་ཤིག་ལ་བསྙུང་གཞི་དྲག་པོས་བཏབ་མི་འཚོ་བ་ཐག་ཆོད་ཀྱི། ཁོང་རང་གི་
ཞོལ་ གྱི་གཟིམས་ཁང་དུ་ བྱོན་ པ་ ལ་ཡང་། འདྲེན་མཆོག་ འདི་ སྤྱན་དྲངས་ཏེ། དབང་བཀའ་
རྐྱེན་སེལ་གནང་བས་བསྙུང་བ་གཞི་མེད་དུ་གྲོལ་བ་སོགས་ནད་གདོན་ལས་གྲོལ་བར་མཛད་པ་
ཡང་ མཐའ་ ཡས་ སོ། །ཡང་ སྐབས་ཤིག་ སོག་ པོ་ ཆ་དཀར་ གྱི་ ཡུལ་ནས། ཁུ་བོ་བདག་ཆེན་
ཀུན་དགའ་དཔལ་བཟང་པོ་དེ་ཉིད་ཀྱི་སྐུ་ཆས་འཇིག་རྟེན་གྱི་བློའི་ཡུལ་ལས་རྒྱལ་བ་ལྟ་བུས་
འབུལ་ བ་ སྟོབས་ ཆེ་ བ་ ཨེ་ཝཾ་ དུ་ སླེབས་ཏེ། དེ་ ཡང་ གོས་སྐུ་ཆེན་མོས་ ཐོག་ དྲངས། ཟངས་
དོས། སྣམ་ སྦྱར་ ཁྱད་ འཕགས། བླ་ བྲེ། འཕན་ གདུགས་ རྟེན་ འགེབས་ ཡུག་ ལ་ སོགས་ པ་
བསམ་གྱིས་མི་ཁྱབ་པ། དངུལ་དཀར་གྱི་རྣམ་རྒྱལ་མཆོད་རྟེན་ཆེ་ཆུང་བཅོ་ལྔ་དང་། མང་ཇ་
ཚོགས་ཆེན་ཐོན་ པའི་ དངུལ་ དཀར་ གྱི་ ཁྲོ་ གཟུགས། མཎྜལ་ཆེན་པོ་ གསུམ་ གྱིས་ཐོག་དྲངས།
དངུལ་སྤྱད་བསམ་གྱིས་མི་ཁྱབ་པ་དང་། གཞན་ཡང་རྡོ་རྗེ་ཕྲེང་བའི་དབང་གི་མཁོ་བའི་ཡོ་བྱད་
སོགས། ཡོ་ བྱད་ འདོད་ དགུ་ བསམ་ གྱིས་ མི་ ཁྱབ་ པ་ དང་། རྟ། དྲེའུ རྔ་ མོ། མཛོ།
གཡག་སོགས་གང་ཅི་ནས་རྣམ་ཐོས་བུའི་དཔལ་འབྱོར་ལ་འགྲན་པའི་དངོས་པོ་ཨེ་ཝཾ་དུ་སྨིན་ཅིང་།
དེ་དག་ལ་རྗེས་འབྲེང་གི་རྣམ་པའི་གེགས་རྐྱེན་ལ་སོགས་པ་གང་ཡང་མེད་པར་བྱུང༌། རྟ་ལོ་དབྱར་
ཁ་ སྒྲོལ་ དཀར་ དང་། སེང་ གདོང་ མའི་ ལྗགས་ བསྙེན་ ཟླ་ བ་ བཞི་ ཙམ་ སྐུ་ མཚམས་ གནང་།
དེའི་སྟོན་སོ་དམ་རྫས་འཆི་མེད་རིལ་བུ་ཐོག་མར་བསྒྲུབ་པར་གནང་བ་ཤིན་ཏུ་ལེགས་པ་བྱུང་བ་
ནས་བཟུང་། དམ་རྫས་ཀྱང་ཡང་ཡང་བསྒྲུབ་པར་གནང་། དེའི་སྐབས་ཤིག་སྟོབས་ཀྱི་འཁོར་
ལོས་སྒྱུར་བའི་ས་སྐྱོང་སྐར་མ་བསྟན་སྐྱོང་དབང་པོའི་ཕོ་བྲང་བསམ་གྲུབ་རྩེར་ཨེ་ཝཾ་མཁན་སློབ།
འདུས་ པའི་ ཚོགས་ ཆེན་ བཅས། སྐུའི་ རིམ་གྲོ། །བསྟན་ པའི་ ཞབས་ འདེབས་ སུ་ སྤྱན་ འདྲེན་
པར་མཛད་དེ། མཁས་མང་འདུས་པའི་ཚོགས་ཆེན་ པོ་ སའི་རྡུལ་ལྟ་བུར་ བྱས་ཏེ་ཕོ་བྲང་དེར་
164

ཕེབས། དེར་བཞུགས་ ཀྱིས་ ལུགས་ ཀྱི་ཆོས་སྡེ་རྣམས་ ཀྱིས་བསུ་ཕྲེང་དང༌། བླ་མ་ སྡེ་དཔོན་སོ་
སོས་ཕྱག་འབུལ་ཕྱག་དབང་མཇལ་ཁ། ཆོས་བཀའ་ཞུ་མི་ཤིན་ཏུ་མང་པ་དང་། ཆོས་ཀྱི་རྒྱལ་
པོ་དེའི་ཞབས་ཏོག་བསྙེན་བཀུར་གྱི་ཚོགས་བསམ་གྱིས་མི་ཁྱབ་པ་དང༌། དེའི་ལས་ཚན་སྦྱིན་
བདག་གི་ཚོགས་ ལ་ ཕར་ གནང་ སྐྱེལ་ སོགས་ དེའི་སྐབས། ས་ ཕྱོགས་དེར་འདུས་ པའི་སྐྱེ་བོ་
ཐམས་ཅད། ངོར་མཁན་ཆེན་ཚོགས་ཆེན་དང་བཅས་ཕེབས་པས་ལྟད་མོ་རྣམ་དཔྱོད་དེ་འདྲ་
ཟེར་ཧ་ལས་ཏེ་བསྟན་པའི་མིག་རྐྱེན་ལ་ ཕན་པ་ནམ་ལངས་པ་ལ་ཉི་མ་ཤར་བ་ལྟ་བུ་དང༌།
གདུལ་བྱ་རིགས་མ་ངེས་པའི་ཚོགས་མང་དག །དཀར་པོའི་ཆོས་ཐམས་ཅད་ཀྱི་རྩ་བ་དད་པའི་
ས་བོན་ལ་ཡང་དག་པར་འགོད་པར་མཛད་དོ། །དེ་དང་ཉེ་བར་ཨེ་ཝཾ་གྱི་ཚོགས་ཆེན་ཐོན་པའི་
གསེར་དངུལ་མང་དག་བསྲེས་པའི་ཁྲོ་ཆེན་སྤུས་གཙང་ཆེ་བ་གཉིས་ལུགས་ཀྱི་ཞལ་བཀོད་གནང་
བར། ཁྲོ་ཆེན་དེའི་མཐིལ་དུ་ཕྱག་ནས་འཐོར་བ་གནང་སྐབས་ ཀྱི་ནས་རྡོག་གཉིས་དང་། གྲོ་
རྡོག་གཅིག་སྟེ་གསུམ་འབྲུའི་དངོས་པོ་མ་ཉམས་པར་ཁྲོ་མཐིལ་དང་དབྱེར་མེད་དུ་ཡོད་པ་ཀུན་གྱི་
མིག་ ལམ་ དུ་ མངོན་ པར་བྱུང་ངོ༌། ། ཨེ་ མ་ རྨད་ བྱུང་ གྲུབ་ པའི་ རྟགས་ དང་ མཚན། །ལན་
བརྒྱར་ བསྟན་ ཀྱང་ གཡེང་ ངོར་ མི་ སེམས་ པ། ། མ་བཅོས་ལྷུག་ པའི་རྣམ་ཐར་ རྟག་ སྐྱོང་ བ།
།བསམ་ཞིང་ཨེ་ཝཾ་པ་ནི་ངོ་མཚར་གནས། ། གཞན་ཡང་མདོ་ཁམས་ནས་དཔོན་སློབ་དམ་ཆོས་
བཀྲ་ ཤིས་ པ་ དང་། སངས་ རྒྱས་ དཔལ་ མགོན་ པ་ སོགས་ བྱོན་པའི་ གསོལ་ ཇ། རྒྱ་དཔངས་
ཤིན་ཏུ་ཆེ་བའི་འབུལ་བ་དང་། ཡང་ལྷོ་རོང་སྦེ་ཤིང་ཁ་པ་མཆོད་ཡོན་རྣམས་ཀྱིས་ནན་ཏན་ཆེན་
པོས་སྤྱན་དྲངས་པར། དེ་ཕྱོགས་སུ་ཆིབས་ཀྱི་ཁ་ལོ་སྒྱུར་བའི་ཡུལ་གྲུ་སོ་སོར་དབང་རྗེས་གནང་
གི་ཚོགས་ཆོས་སྦྱིན་དཔག་མེད་གནང་། དངུལ་སྲང་ཁ་རས་ལྕགས་སོགས་བརྒྱ་ཕྲག་དུ་མ་དང་།
འབྲས་དཀར་རི་ལྟར་སྤུང་བའི་འབུལ་བ་སོགས་ཀུན་དུ་བཟང་པོའི་མཆོད་སྤྲིན་ལྟར་ཕུལ་ཞིང་།
གཞི་བྱེས་ཀྱི་སྒར་པ་དཔོན་སློབ་དངོས་དང་བཅས་པ་ཤིན་ཏུ་སྟོབས་ཆེ་བ་རི་ཀླུང་ཁེབས་པ་ལྟ་བུའི་
ཐམས་ ཅད་ ཡིད་ སྨོན་ གྱི་ གནས་ སུ་ གྱུར་ པ་ བྱུང་ འདུག་ ཅིང་། སླར་ ཚུལ་ ཕེབས་ ཏེ། རྒྱལ་
མཁར་རྩེར་སྡེ་པ་བརྒྱ་ཚོ་ནས་ཡོན་མཆོད་རྟ་པ་བརྒྱ་ཕྲག་ཙམ་གྱིས་བསུ་བ་དང་བཅས་རྒྱལ་རྩེར་
ཞག་ཁ་ཤས་དང་། གུར་པ་གྲྭ་ཚང་དུ་འདུ་ཁང་གི་རབ་གནས་དང་བཅས་ཞག་ཁ་ཡར་བཞུགས།
ཞབས་ ཏོག་ འབུལ་ བའི་ ཚོགས་ བསམ་ གྱིས་ མི་ ཁྱབ་ པས་ མཆོད་ དེ། ཐར་ པ། མདོ་ ལ་ ཆུང་
སོགས་ རིམ་ གྱིས་ བརྒྱུད་ནས། ཨེ་ ཝཾ་ དུ་ ཕེབས་ ཉིན། གཞིར་ བཞུགས་ འདུས་ པའི་ ཚོགས་
165

ཀྱིས་སེར་ཕྲེང་མཆོད་གཞིས་རྣམས་ཀྱིས་ཟབ་འཆོར་རྒྱན་གྱིས་བསུ་བ་དང་། གཉེར་པ་ཆོས་རྗེ་
ཀུན་དགའ་དཔལ་བཟང་ གིས་དྲུང་ གི་བུར་ སྟོན། ཕེབས་ སྤྲོ་ཟབ་རྒྱས་དང་བཅས་པ་མཛད།
དམ་པ་འདིས་དགེ་འདུན་ཚོགས་པ་རྣམས་ལ་རྩེ་ཇའི་མང་ཇ་ཟུང་འབྲེལ་བཏང་། རས་དཀར་
དང་འབྲས་འགྱེད་བསམ་གྱིས་མི་ཁྱབ་པ་སྩལ། བླ་བྲང་དུ་ཇ་ཀོ་འབྱར་ཉེར་ལྔ། མར་ཁལ་
ཉིས་སྟོང་། རས་ཡུག་ དང་ སྲང་ ཁ་ སྟོང་ཟིན་པ། འབྲས་ཏང་ ཕྱེད་དང་ཉིས་བརྒྱ་རྣམས་སྦྱོར་
འཇགས་གནང་། ཡང་སྐབས་འགར་ཨེ་ཝཾ་གྱི་དུས་ཆོས་བཞི་དང་མ་ཐུག་པའི་གསེང་སྐབས་ལ་
ཕྱོགས་ ཀྱི་ སྦྱིན་ བདག་ དགོན་ མང་ སོགས་ ཀྱི་ ས། ཆུ་ འདུས། ཟར་རྟག །འབྲི་མཚམས་ སྲིད།
ཤང་ བརྒྱ་ ཚོ། །རྣམ་ རྒྱལ་ སྒང་ ཕྱོགས། ཉང་ སྨད་ སོགས་ སུ་ ཁོར་ ཙམ་ ཁོར་ ཙམ་ ཕེབས་ཏེ།
ཡུལ་གྲུ་སོ་སོ་དེ་དང་དེར་ཡོད་པའི་སྡེ་དཔོན་རྒྱལ་རྩེ་བ། རིན་སྤུངས་པ། ཧོར་དཔོན་ཚངས།
སྡེ་པ་བརྒྱ་ཚོ་བ། སྡེ་པ་ མདོལ་ཆུང་བ། སྡེ་པ་དཔལ་རྩེ་བ་སོགས་ནང་སོ་རྣམ་པ། དགོན་
ཆོས་ གཞིས་ སྦྱིན་ བདག་ གི་ ཁུལ་ ཐམས་ཅད་ ཀྱིས་ རང་ གི་ ཚོད་ ལ་ སྤྲུགས་ པའི་ ཞབས་ཏོག་
།དབང་ལས། འབུལ་བ་སོགས་ཐམས་ཅད་བློས་མི་ལོང་བ་མེད་པ། དཔོན་ཁྲལ་གྱི་དགེ་བའི་
མིང་བཏགས་རྣམས་དང་ཡེ་མི་འདྲ་བ་དང་འདོད་དགུས་ཞབས་ཆེན་པོ་ཁོ་ནས་ཤིན་ཏུ་སྤྲོ་བ་དང་
བཅས་ བསྒྲུབས་ ལ། བར་ དབང་ བྱིན་ རླབས། ཆོས་ བཀའ་ ཟང་ ཟིང་ གི་ གནང་ སྦྱིན་ སོགས་
ཀྱང་དཔེ་མེད་གནང་བས། གང་དུ་ཕེབས་པའི་ཡུལ་དེར་ལོ་ཕྱུགས་ལེགས་པ་ལ་སོགས་བཀྲ་
ཤིས་ པའི་ བྱིན་རླབས་ ཀྱི་དགེ་མཚན་རེ་ངེས་པར་འོང་བས། གུས་ཞབས་དང༌། སྦྱིན་བདག་
གསར་པ་གོང་འཕེལ་ཁོ་ནར་འགྲོ་བ་ཞིག་ཡོད། འདྲེན་པ་འདི་མཁན་ཐོག་ཏུ་ཕེབས་ནས་དུས་
ཚོད་ཆེར་མ་འགྱངས་པར་ངོར་རང་ན་ཡོད་པའི་རྡོ་སྤེ་དཔོན་རུ་སོགས་དང༌། རབ་བརྟན་གླིང་
རྣམས་གཙང་ ཞབས་དྲུང་ནས་འབུལ་བ་གནང་། ཕྱིས་ སྡེ་ པ་དགའ་ལྡན་ཕོ་ བྲང་པ། ཨོ་རོད་
རྒྱལ་པོ། སྐྱི་ཤོད་ཞབས་དྲུང་རྣམས་ ཀྱིས། རྫོང་ལུ་ གུ་ རི་ཆོས་ གཞིས་ སུ་ ཕུལ་བའི། མཁན་
ཐོག་འདྲེན་པ་འདིའི་སྐུ་ངོ་ལ། ཆོས་གཞིས་ཚོགས་བསྐྱང་བདེ་ལ་འབབ་ཆེ་བ། བསྟན་པའི་
དཔལ་འབྱོར་གྱི་ཐེས་ལ་ཤིན་ཏུ་ཕན་པ་རང་བྱུང་ཞིང་། ཀླུ་ལྡིངས་སུ་ཡང་གཟིམས་ཁང་བསབ་
པ། རྟེན་གསུམ་དངོས་སྤྱད་སོགས་གསར་འཕེལ་གྱི་ཚོགས་མང་དག་དང༌། བླ་བྲང་གཞུང་གི་
གསང་བའི་མགོན་ཁང་དུ་མཆོད་ཐེས་སུ་རྟེན་མཐོང་གཟུགས་གང་མ་ཞེ་ལྔ་དང་། སངས་རྒྱས་
སྟོང་སྐུ་ཚང་བའི་བླ་བྲེ་བཀྲས་རྟགས་སོགས་དང༌། གཞན་ཡང་སྲང་སྟོང་ལས་གྲུབ་པའི་དཀར་
166

སྦུབ་ཆེན་པོས་ གཙོས་ པའི་ དངུལ་ གྱི་ སྤྱད་དངོས་ བསམ་ ལས་ འདས་ པ། གཞན་ཡང་བཀའ་
འགྱུར་ ལྷ་ཁང་དུ་འཇམ་དབྱངས་རྒྱ་ནག་མ། སྟོན་པའི་སྐུ་ཧོར་སྐུ། དངུལ་སྐུ་ སྟོན་པ་ལོངས་
སྐུ་ མས་ གཙོས་ པའི་ སྐུ་འདྲ་ བཅུ་ གསུམ་ ཙམ། གོས་ འཕེན་ སྤུས་ གཙང་ ཁ་ ཡར་ དང་། ལམ་
འབྲས་སུ་རྒྱལ་བ་རྡོ་རྗེ་འཆང་ཀུན་དགའ་བཟང་པོའི་སྐུ་ལ་སྣམ་སྦྱར་སངས་རྒྱས་སྟོང་སྐུ་ཡོད་པ།
བདེ་གཤེགས་ཀུན་དགའ་བཀྲ་ཤིས་ཀྱི་སྐུ་འདྲ་ལ་སྐུ་ཆོས་མུ་ཏིག་གི་རྒྱན་ཅན། དཀར་གང་ཆག་
མེད། གོས་ ཆེན་ ཏ་ ཧུན། གཡང་ ཀྲིའི་ སྡེར་ མ་ལྔ། གོས་ ཆེན་ སྤུ་ མ་ སྔོན་ པོའི་ སྟེང་ སེའུའི་
གནས་བརྟན་བཅུ་དྲུག་ཡོད་པ། སེའུ་འབྲུག་རིས་ཁ་གང་གིས་ཀ་གོང་ཁེབས་པ། ལྷ་ཁང་སོ་
སོར་ དངུལ་ གྱི་ ཡོ་ བྱད་ སོགས། མཆོད་ ཐེས་ སུ་ སྦྱོར་ བ་ མཛད། འདུ་ ཁང་ ཆེན་ མོར་ ཡང་
བཞུགས་ཁྲིའི་སྟེང་དང་། སྒོ་ཁང་མ་གཏོགས་བླ་བྲེ་ཁོར་ཡུག་ཕལ་ཆེར་བརྩེགས་མ་འབུལ་བ་
གནང་། སྔར་ གྱི་ གཡབ་ ཁྲར། རྒྱ་ གར། རྒྱ་ ནག །བླ་ མ་ གོང་ མའི་ བྱིན་ རླབས་ ཁྱད་ པར་
འཕགས་པའི་སྐུ་འདྲ་རྣམས་དང་། ཁྱད་པར་དུ་བྱང་ཆུབ་སེམས་དཔའ་ཆོས་འཕགས་ཀྱི་ཚེམས།
ཕྱེ་མར་སྤང་ཁ་ནས་གསར་དུ་ཐོན་པའི་ཐུབ་ཆེན་བཀྲ་ཤིས་འོད་འབར་ཆོས་རྒྱལ་འཕགས་པ་མན་
གྱི་ལམ་འབྲས་བརྒྱུད་པའི་མཚན་བཞུགས་པའི་ཁྱད་འཕགས་རྣམས་ཀྱིས་ཐོག་དྲངས། གསེར་
སྐུ་རག་སྐུ་སོགས་བརྒྱ་ཕྲག་བརྒལ་བ་བཞུགས་པ་ལ་མཆོད་པའི་ཡོ་བྱད་དང་བཅས་པའི་ཞིང་
ཁམས་རྒྱ་མཚོའི་ལྷ་ཁང་འདི་ཡང་གསེར་དུ་བསྒྲིགས་པ་གནང་བ་སོགས་ཨེ་ཝཾ་དུ་ལུགས་གཉིས་
ཀྱི་བསྟན་པའི་ཐེས་ ལ་འདྲེན་པ་འདི་མཆོག་ཏུ་བཀའ་དྲིན་ཆེ་བར་མཛད། ཡང་ དགུང་ལོ་ཞེ་
གཉིས་ ཀྱི་སྟེང་དུ་ཕེབས་པའི་གླང་གི་ལོ། ཞ་ལུ་གསེར་ཁང་ཆེན་མོའི་བླ་ཚོགས་ཐམས་ཅད་
གཙང་ཞབས་དྲུང་ནས་ཞུ་བ་གནང་སྟེ། ཀུན་མཁྱེན་གཉིས་པ་བུ་སྟོན་ཐམས་ཅད་མཁྱེན་པའི་
གང་ན་མི་འཇིགས་པའི་སེང་གེའི་ཁྲི་གང་དེར་ཞབས་སེན་བཀོད་དེ། ཁྲི་སྟོན་མང་ཇ་འབུལ་བ་
སོགས་རྒན་རབས་ཀྱིས་མི་དྲན་པ་དང་། བུམ་ཆུ་ཞལ་འབྱེད་སྐབས་ཆུ་ཁ་མཐོ་ཞིང་རྟགས་ཕུན་
སུམ་ ཚོགས་ པ་ བྱུང་ འདུག །ཆོས་ སྡེ་ ཡས་ ཕྱིན་ དུ་ འཇམ་ དཀར། སྒྲོལ་ དཀར། ཚེ་ དཀར་
སོགས་ཆོས་འབྲེལ་དུ་ སྩལ། ལོ་ ལྔ་ ཆོས་གྲྭ་ དེ་ཡང་ ཨེ་ཝཾ་ ནས་ བསྐྱོང་བ་གནང་། གདན་ ས་
ནམ་མཛད་ བར་ གནས་ དེར་ ལོ་ ལེགས་ཤིང་བསྒྲུབ་ མཆོད་ གཏོང་ སྒོ་ སོགས་ བཟང་ བ་ དང་།
མཆོད་གར་ཐེས་སུ་རྟེན་མཐོང་ཆེན་པོ་བཅུ་གསུམ་གྱི་སྦྱོར་འཇག་སོགས་ཕན་པའི་རྗེས་བཟང་དུ་
མ་ གནང་། ཞ་ ལུའི་ གདན་ ས་ འཇོག་ པ་ གནང་ ཁའི་ ཁྱུ་ མཆོག་ ཅེས་ པའི་ ཆུ་ མོ་ སྤྲུལ་ ལོར།
167

དབུས་གཙང་བར་སོག་གི་སྡེ་གསར་ཁྱོན་ཆེ་བར་བརྟེན། གཞན་མའི་གྲྭ་པ་སོ་སོ་ཐམས་ཅད་
ཤིན་ཏུ་ཉེན་པ་ལ། ཨེ་ཝཾ་རང་དང་ཞ་ལུ་གཉིས་ཐད་དུ་དམག་གི་སྐྱོན་སོགས་གང་ཡང་མ་བྱུང་
བ་འཇགས་ཆེན་པོ་བྱུང་བ་ཡང་། འདྲེན་པ་འདིའི་བྱིན་རླབས་དང༌། གཉེར་པ་ཆོས་རྗེ་ཀུན་
དགའ་དཔལ་བཟང་པའི་དྲུང་གི་ལུགས་གཉིས་ཀྱི་ཞལ་བཀོད་ཁྲེམས་ཆེ་བ་ཁོ་ནའི་བཀའ་དྲིན་
ལས་གྲུབ་པ་ཡིན་ལ། གཞན་ཡང་འདྲེན་མཆོག་འདིས་དགུང་ལོ་བཅུ་དྲུག་པ་ནས་བཟུང་། ད་
ལྟ་ ཞེ་ དགུ་ བཞེས་ པ་ ཡན་ གྱིས། ཆོས་ཀྱི་འཁོར་ལོ་ རྒྱུན་ཆད་མེད་པར་བསྐོར་བས། གསུང་
ལས་སྐྱེས་པའི་བསྟན་འཛིན་གྱི་སྐྱེས་བུ་ལ་ཡང་རྣམ་དཔྱོད་མཁྱེན་ཡངས་ཀྱི་གཟི་འོད་འབར་བ་
སྐུའི་དབོན་པོ་བདག་ཆེན་ཡེ་ཤེས་བཟང་པོ་དང་རྟེན་དུལ་སོགས་ཀྱིས་ཆེ་བ་བདག་ཆེན་རྣམ་རྒྱལ་
ལགས་སྐུ་མཆེད། མདོ་རྒྱུད་རིག་གནས་ཀྱི་མངའ་བདག་ཐུབ་བསྟན་རྣམ་རྒྱལ་གྱི་མཁན་ཆེན་
ཀོང་ སྟོན་ དོན་ གྲུབ་ དཔལ་ བཟང་། མཁས་ མཆོག་ ངག་ དབང་ བརྟན་ པའི་ རྡོ་ རྗེ་ དང་། བཀྲ་
ཤིས་ མཚན་ ཅན། བླ་ ཆེན་ དཀོན་ མཆོག་ རྒྱ་ མཚོ། །སྙན་ བརྒྱུད་ རྒྱ་ མཚོའི་ མངའ་ བདག་ རྗེ་
དབོན་ མགོན་ པོ་ བསོད་ ནམས་ མཆོག་ ལྡན། བྲང་ཏི་ མཁས་ པའི་ རིགས་ མཆོག་ བརྟན་ དུལ་
སོགས་ཀྱི་ཡོན་ཏན་དུ་མ་དང་ལྡན་པ་དབོན་ཆེན་ནམ་མཁའ་རིན་ཆེན། ཤངས་གྲྭ་ཚང་ཆེན་མོའི་
མཁན་ པོ་ གཉིས། བྱ་ གཤོངས་ མཁན་ ཆེན་ རྗེ་ དབོན་ གྲགས་ པ་ རྣམ་ རྒྱལ། བཀའ་ བརྒྱུད་
བསྟན་པའི་སྲོག་ཤིང་སྤྲུལ་སྐུ་ཕྱག་རྡོར་ནོར་བུ། ཞ་ལུ་རི་ཕུག་གི་སློབ་དཔོན་དགེ་བའི་བཤེས་
གཉེན་མདངས་ཆེ་བ་ཐོགས་པ་རེ་དང་། གཞན་ཡང་ཆུ་བྲག་ཤིང་གསུམ་སོགས་འཛོམ་པོ་ཡོད་
པ་ཞིག་མནལ་ལམ་དུ་བྱུང་འདུག་པ་དང་། དེ་མཐུན་བན་ཚང་བ་རྣམས་ལ་གོས་སྟོད་རེ་གནང་
སྦྱིན་མཛད་ནས། ཇོ་བོའི་བསྟོད་པ་ཕུན་ཚོགས་བྷ་ག་མ་འཛུགས་པ་གནང་འདུག་བཞི་མཆོག་ཏུ་
ངོ་མཚར་བ་ཞིག་ཏུ་མངོན་ལ། ཡང་སྤྲེལ་ལོར་དབྱར་ཆོས་རྡོར་ཕྲེང་གནང་བའི་སྐབས། མ་
རྒྱུད་ཀྱི་དབང་ཚུགས་པའི་ཉིན་མེ་ཏོག་ཆར་གྱི་རྡོག་པོ་མཐེ་བོང་ཙམ་ཁ་བ་འབབ་པ་ལྟ་བུར་བྱུང་བ།
དེ་སྐབས་ཀྱི་ཚོགས་པ་བདུན་བརྒྱ་ཙམ་ཡོད་པ་བདག་ཅག་ཀུན་གྱིས་མཐོང་བ་ནི། སྐྱེས་ཆེན་
དམ་པ་འདིས་རྒྱུད་སྡེ་མང་པོའི་དཀྱིལ་འཁོར་ཞལ་ཕྱེ་ནས། སྐལ་ལྡན་གྱི་གདུལ་བྱ་མང་པོའི་
རྒྱུད་ལ་སྐུ་བཞིའི་ས་བོན་ནུས་ལྡན་ཡང་ཡང་འདེབས་པར་མཛད་པ་ལ། དཀར་ཕྱོགས་སྲུང་མ་
རྣམས་ ཀྱིས་ ཤིན་ཏུ་ དགེས་པའི་ མཆོད་ པ་ མཛད་ པར་ གདོན་མི་ཟའོ། ། ཡང་ ཞིང་ ཁམས་ རྒྱ་
མཚོའི་ལྷ་ཁང་བསྒྲིག་པ་གནང་སྐབས། འདྲེན་མཆོག་འདིས་རང་རེའི་སྒོ་ཚོད་ལ་དཔགས་པའི་
168

རྟེན་གསུམ་དེ་ཙམ་ཡིན། མཆོད་པའི་ཏིང་པོར་ཆེ་བ་ཅིག་བྱུང་ན་དགོས་པར་འདུག་སྟེ་གསུངས་
འདུག་པས་སང་ཉིན་དེ་རང་སྣར་ཐང་གྲངས་ཆེན་པའི་བདུན་ཚར་ཆེན་མོ་ཞིག་གིས་གཙོས་པའི་
འབུལ་ཚན་ཁ་ཅིག་འབུལ་དུ་བྱུང་འདུག་པ་ཡང་བཀའ་སྲུང་རྣམས་ཀྱིས་ཕྲིན་ལས་འཕྲལ་དུ་བསྒྲུབ་
པར་མངོན། ཡང་སྐབས་ཤིག་བདག་ཅག་གིས་གྲུབ་ཆེན་ཐང་སྟོང་རྒྱལ་པོའི་སྐུ་ཕྱག་ནས་འབྱར་
མ་གཅིག་འབུལ་མི་བཏང་བ་སྐུ་གཞོགས་སུ་སླེབ་རྒྱུའི་སྔ་དྲོ། །དྲུང་ཡིག་གཅིག་ལ་གྲུབ་ཆེན་གྱི་
སྐུ་ ལ་ འབུལ་ རྒྱུའི་ སྙན་ དར་ རིགས་ ལྔ་ ལ། དེའི་ ཚིག་ རིས་ གྲུབ་ ཆེན་ རང་ གིས་ གསུངས།
དཔོན་སློབ་མི་འབྲལ་ཞེས་སོགས་སྔ་དྲོ་བྲིས་གནང་བའི་དགོངས་ཀ་སྐུ་འདྲ་དེ་སྐུ་གཞོགས་སུ་སླེབ་
པའི་འགྱུར་མེད་རྟགས་བརྟན་གཡུང་དྲུང་སྲ་བརྟན་རྡོ་རྗེའི་རྟེན་འབྲེལ་རང་ཆས་སུ་འགྲིག་པ་ཡང་
ངོ་མཚར་བར་གནང་ངོ༌།། ས་ག་ཟླ་བའི་རྡོ་རྗེ་འཆང་གི་དུས་མཆོད་ཀྱི་ཚེ། བདག་ཀྱང་གུར་གྱི་
སློབ་དཔོན་བྱེད་ཀྱིན་ཡོད་པས་མཁར་རྔ་བརྡུངས་འཕྲལ་ལ་ཕྱིན་པས། རྡོ་ཆལ་དུ་ཞབས་དྲུང་དེ་
ཉིད་བྱོན་པའི་ རྗེས་ལ་བུད་མེད་གཡུའི་རྨིག་གྱོན་ པ་ཅིག་འགྲོ་གིན་འདུག །བདག་ཀྱང་དེའི་
རྗེས་ལ་ཕྱིན་པས་འདུ་ཁང་ནང་གི་བཞུགས་ཁྲིའི་རྩར་བྱོན་སོང་། བུད་མེད་ནི་དངལ་ལྡན་ལྷ་མོ་
ཡིན་པར་འདུག་པས། མདོར་ན་ཆོས་སྐྱོང་སྲུང་མ་ལུས་དང་གྲིབ་མའི་ཚུལ་དུ་འགྲོགས་པ་ཡིན།
གཞན་ཡང་བདག་ཅག་རྣམས་ལྷ་ས་བསྐོར་དུ་འགྲོ་བའི་བཀའ་བསྒོ་ཞུས་སྐབས། ཆོས་གྲགས་
ལ་ཆུ་ལ་བཅའ་ཁ་དམ་པོ་གྱིས་གསུངས་བྱུང་བ། ཆུ་བོ་རིར་གཙང་པོ་ལ་ཤོར་བའི་ཉེན་ཆེན་པོ་
བྱུང་ཀྱང་། ཐུགས་ རྗེའི་ བྱིན་རླབས་ཀྱིས་སྐྱོན་ཆེན་དུ་མ་གྱུར་པ་དང་། ཡང་དཔོན་ཆེན་ཤེས་
རབ་བསྟན་འཛིན་ལྷ་ས་ལ་སྔོན་མ་ཆས་སྐབས། མ་འགྲོ་གསུངས་བ་ལ་ནན་གྱིས་ཕྱིན་པས།
འགྲོ་སྐབས་བྱིན་རླབས་རྟེན་ཟ་རྒྱུ་ཡང་མ་གནང་། མ་ཕྱིན་པ་དགའ་སྟེ་མི་ཉན་ན་ལམ་བར་ལ་
ཆུ་མ་འཐུང་གསུངས་པ་ལ། དབོན་པོ་ལྕགས་ཕྱོགས་སུ་སླེབ་ཙམ་ལ་ནད་ཀྱིས་ཟིན་ནས་འགྲོ་མ་
ཐུབ་པ་ལོག་དགོས་བྱུང་། ནད་དེའི་མཇུག་ལ་ཆུ་འགགས་ཀྱིས་ཤིན་ཏུ་མ་བདེ་བ་ལ། དབོན་
པོ་རང་གི་རྨི་ལམ་ལ། དམ་པ་འདི་ཁང་པའི་སྟེང་ན་ཕེབས་ནས། དབོན་པོའི་ཁྱེད་ཁ་ལ་ཆུ་
ཅིག་འཐུང་དང་། དེ་ནས་ཆུ་ཕེབས་འོང་གསུངས་པ་ཅིག་རྨིས། དབོན་པོས་ཀྱང་ཆུ་ཐིག་ཙམ་
ཅིག་ འཐུངས་ པས། དེ་འཕྲལ་ ནས་ ཆུ་ ཕེབས་ཏེ་ ནད་ ལས་ གྲོལ་བ་ སོགས་ ལུང་ བསྟན་ བྱིན་
རླབས་ཀྱི་རྟགས་མཚན་ངོ་མཚར་གཞན་མི་འདྲ་བ་དུ་མ་ཞིག་སྣང་། དེ་ལས་ཀྱང་ཆེས་ངོ་མཚར་
བ། གནས་ མཆོག་ དམ་ པ་ཟར་ གྱི་ བྱང་ སྦུག་ཏུ། །རྟེན་གྱི་མཆོག་གྱུར་ ཇོ་བོ་ཆེན་པོའི་དྲུང་།
169

། མཆོད་པའི་མཆོག་གྱུར་མར་མེ་ཆེར་ལུད་ནས། །རྟེན་འབྲེལ་མཆོག་གྱུར་དེ་ནས་ལེགས་པར་
འགྲིགས། །ཞེས་གསུངས་ པ་ སོགས་ ཀྱི་དོན་བསམ་གྱིས་མི་ཁྱབ་པ་ཞིག་ གནང་མོད། བཀའི་
སྣང་བ་མ་གྲོལ་བས་རེ་ཞིག་བཏང་སྙོམས་སུ་བཞག་གོ །ཁྱད་པར་ཨེ་ཝཾ་རང་གི་དུས་ཆོས་སོ་
སོར། གསུང་ ངག་ ལམ་ འབྲས་ ཆག་མེད་ངོས། ལོ་ གཅིག་ མངའ་ རིས་ ཀྱི་ འབུལ་ མི་ འགྲུལ་
ཚན་ཆེ་བ་ཅིག་ལ་སྟོན་སོ་ཡང་དབང་ཁང་དུ་ལམ་འབྲས་དང་སྒྲུབ་ཆ་གྲྭ་པ་བདུན་ཅུ་ལ་རབ་བྱུང་
བསྙེན་རྫོགས་གནང་བ་དང༌། གཞན་ཡང་དབྱར་ཆོས་སྟོན་ཆོས་སོགས་ལ་ཞེན་པ་བཞི་བྲལ་གྱི་
ཁྲིད། བློ་ སྦྱོང་ དོན་ བདུན་མའི་ ཁྲིད། བཀའ་ གདམས་ ལྷ་ བཞིའི་ ཁྲིད། རྡོ་ རྗེ་ འཇིགས་བྱེད་
རྭ་རྩེ་སེམས་འཛིན་གྱི་ཁྲིད། ཐུགས་རྗེ་ཆེན་པོའི་དམར་ཁྲིད་རྣམས་ཚར་དུ་མ་གནང་། འཁོར་
ལོ་ བདེ་ མཆོག་ གི་ བྱིན་རླབས་ དྲུག་ སྐོར། རིགས་ གསུམ་ སྤྱི་ དབང་ འཇིགས་ བྱེད་ ལྷ་ དགུའི་
དབང་། བདེ་དགྱེས་གསང་གསུམ་སོགས་དབང་གི་རིགས་དུ་མ་གནང་བའི་སློབ་ཚོགས་མང་དུ་
བསྐྲུན་ཞིང་། ཁྱད་པར་བསྙེན་རྫོགས་ལོ་ལོ་ལྟར་བསྒྲུབ་བྱ་ཤིན་ཏུ་མང་བ་གནང་བའི་སྟོབས་
ཀྱིས། རྡོ་རྗེ་འཆང་ཀུན་དགའ་བཟང་པོའི་མཚམས་ནས་བསྙེན་རྫོགས་ཀྱི་སྒོམ་ཕྲུག་དམ་པ་འདི་
ལས་མང་བ་མེད་པ་ཙམ་ཡིན་ལ། མངའ་རིས་ རབ་རྒྱས་གླིང་གི་བླ་མ་དཔོན་སློབ་གཡུང་དྲུང་
སྐྱབས་བླ་མ་དེས་རྒྱལ་པོ་མཆོད་ཡོན་ལ་སྐུ་རྟེན་གསེར་རྐྱང་ཞོ་བརྒྱ། རྟ་བཟང་པོ་བཅུ་གསུམ།
མེ་ མདའ་ བརྒྱད། ཞགས་ པ་ དཀར་ དམར་ བརྒྱད་ སོགས་ འབུལ་ ཚན་ གྱ་ནོམ་ པ་ ཕུལ་ ནས།
འཕྲི་སྨོན་གཞི་ཁ་གཡོག་རྩྭ་ཁ། ཨེ་ཝཾ་ཆོས་གཞིས་སུ་སྦྱར་བའི་སྟེང་ནས་ཕོགས་རྩ་ཁ་སོགས་
ཀྱིས་ཕན་ཐོགས་ཆེན་པོ་འོང་བ་འདི་ཡང་དམ་པ་འདིའི་བཀའ་དྲིན་དུ་གནང་ཞིང་། རྣམ་འདྲེན་
དམ་པ་འདིའི་ཐུགས་རྗེ་དང་དཔོན་སློབ་གཉིས་ཀ་མཛད་པ་མཁྱེན་ཡངས་ཆེས་པའི་སྟོབས་ཀྱིས་
རྒྱལ་པོ་མཆོད་ཡོན་གྱི་ས་ནས་ཀྱང་ངོར་པ་ལ་ཆོས་གཞིས་གསར་སྦྱོར་སྔ་ཕྱི་སོགས་བཀའ་དྲིན་
བསྐྱངས་པའི་འཛིན་འབྲས་ཟིན་གསོ་ཆེ་བ་རང་བྱུང་བ་དང་། གཞན་གྲྭ་པ་ཕལ་ཆེར་ཕྱིས་བྱུང་།
གྲྭ་ཚོགས་ཉུང་བ་ཞིག་བྱུང་ཀྱང་ཨེ་ཝཾ་གྲྭ་ཚོགས་མི་ཉུང་ཞིང་ཚུལ་སྒྲུབ་མཆོད་སོགས་ཞན་དུ་མ་སོང་
བ་ཟིན་གསོ་ཆེ་བ་བྱུང་བ་འདི་ཡང་། དམ་པ་འདིའི་ཐུགས་རྗེ་བྱིན་རླབས་ཡིན་པར་མངོན་ནོ།
། དེ་ནས་རྣམ་འགྱུར་ཞེས་པ། ལྕགས་ཕོ་སྟག་ལོར་བདག་གི་རྐྱེན་སེལ་ལ་དམིགས་པའི་གཙུག་
ཏོར་རྣམ་རྒྱལ་གྱི་གཟུངས་འབུམ་ཚོ་ཅིག་མཚམས་བྱས་སྐབས། རྨི་ལམ་ལན་གསུམ་གྱི་བར་དུ་
དམ་པ་འདི་ཉིད་ལ་སྐུ་དོགས་ཡོད་པའི་ངོར་པའི་རྟེན་བཞེངས་ཀྱི་ཆས་ཡིན་ཟེར་བའི་ལོད་པ་ཞིག་
170

ཀྱང་བྱུང་བ་དང་། དེ་མཐུན་མོ་ཚེས་པའི་དུས་མོ་རེ་རྒྱག་གི་ཡོད་པའི་སྡེ་པ་རྨ་བྱ་ནས་ཀྱི་མོ་ལུང་
དམ་པ་འདིའི་ས་ཆ་ཤིན་ཏུ་ཡོད་པའི་མོ་བཤད་ཀྱང་བྱུང་བར། ལྕགས་མོ་ཡོས་ལོ་ཤར་ནས་
གདན་ས་ཆེན་པོར་ད་ལྟའི་ཞབས་དྲུང་འཇམ་དབྱངས་གོང་མ་འདིའི་ཚོགས་ཆེན་མོར་ཁྲི་ཕེབས་
གནང་ནས་ཐུབ་པ་དགོངས་གསལ་འཆད་པའི་དགའ་སྟོན་གནང་དུས། ཞལ་དཀར་ལ་ ངོར་
ནས་སྡེ་པ་བཟང་པོ་ལགས་བྱོན་བྱུང་སྐབས། བདག་གི་རྨི་ལམ་ལ་བཟང་གཏད་རང་ཅི་ཡོད་དེ།
ལན་གསུམ་བར་དུ་ངན་པ་ཁོ་ན་བྱུང་བས་སྐུ་རིམ་གང་དྲག་བཀའ་དྲིན་བསྐྱང་དགོས་ཞུས། རྒྱུན་
དུ་ཆོས་སྐད་ཕྲན་ཕྲན་དང་བཅས་རྩེད་མོ་ཀ་མཛད་པ་ཞིག་ཡོད་པས། ཞུ་ཆ་འབུལ་བ་རྣམས་ལ་
ལན་པོ་ཞུ་ཆ་འབུལ་ཏེ། ཁྱེད་ཀྱི་རྨི་ལམ་ལ་མི་ཐད་འཇོག་བྱེད་ཉེན་མེད་ཟེར་རྩེད་མོའི་ལུགས་
ཀ་གསུངས་བྱུང༌། དེ་ནས་སྒྲུབ་མཆོད་ལས་གྲལ་ཕྱག་གཡོག་ལ་ལོ་ལྟར་གྱི་ངེད་ཚོ་འགྲོ་ཞིང་
ཡོད་པ་དེ་སྐབས། དཔོན་པོ་ཆེན་པོ་ལ་རྨི་ལམ་ནི་ཞུ་མ་ནུས། སྡེ་པ་རྨ་བྱ་ནས་ཀྱི་དུས་མོ་ལ་
ངན་བཤད་འདི་བཞིན་འདུག་པས་སྐུ་རིམ་གང་དྲག་བཀའ་དྲིན་བསྐྱང་དགོས་ཞུས་སྐབས་ཡང་རྨ་
བྱ་ནས་ དེ། ཞབས་དྲུང་ གོང་མའི་དུས་ མོ་ གནང་མཁན་དེ་ ཨེ་ ཡིན་ གསུངས། དེ་མི་འབྲེལ་
མེད་རང་མེད་དམ་དགོངས་མཛད་ཀྱིན་འདུག །བདག་ཚོ་རང་གི་ལོ་ལྟར་གྱི་བརྟན་བཞུགས་རེ་
འབུལ་ གྱིན་ ཡོད་ པ་ དེ་ ལོ་ ལས་ རྟེན་འབྲེལ་ ལོད་ པ་ རང་ནི་མ་ བྱུང་ ཡང་། འབྲུག་ལོའི་ སྟོན་
བཞུགས་ནས་ནམ་མཁའ་ལ་ཤར་ཕྱོགས་སུ་སྐར་མ་ཕོད་ཅན་ཤར་བྱུང་བ་དང་། ལོ་གཉིས་ཙམ་
གྱི་གོང་ནས་ངོར་དགོན་པའི་ཐག་ཉེ་སྐོར་ལ་ལན་གཉིས་དང་གླིང་གསེབ་རང་དུ་ལན་གཅིག་སྟེ་
གསུམ་གྱི་བར་དུ་གནམ་ལྕགས་ཐོག་བབ་པ་སོགས་ལྟས་ངན་པ་མང་པོ་བྱུང་བ་དང༌། རྗེ་འདི་
ཞིང་ཁམས་བརྗེ་བའི་གོང་ཙམ་རང་ལ། ཡང་བདག་ལ་རྨི་ལམ་ངན་པ་ཅིག་བྱུང་བ། ཞབས་
དྲུང་གོང་མ་ཐམས་ཅད་མཁྱེན་པ་དེའི་སྐུ་གཞོགས་སུ་བྱུང་བ་ཅིག་ལ། བདག་ལ་ཁ་སང་ནས་
རང་ངོར་ཞབས་དྲུང་ལ་རྨི་ལམ་ལོད་པ་ཅིག་བྱུང་ཞུས་པས། ངེད་ལའང་རྨི་ལམ་དགའ་མོ་མ་
བྱུང་ གསུངས། བདག་ གི་སེམས་ ལ་ བ་ཚད་ ཀྱང་ཆེ་ རབ་བྱུང༌། འོ་ན་ངོར་ལ་ བཀའ་ ཕེབས་
གནང་དགོས་ཞུས་པས། བདེན་པའི་ངེས་པ་མེད་པས་དེ་སྐད་ལབ་ན་མི་འོང་གསུང་། ཐུགས་
མཁྱེན་གྱིས་མཁྱེན་བཞིན་དུ་དྲང་དོན་སྐད་གནང་བྱུང་། དེ་ནས་འབྲུག་ལོའི་དགུན་དེར་དམ་པ་
དེ་ཉིད་དཔོན་སློབ་ཁ་ཤས་ཞིག་ཆོས་འཁོར་ལྷ་སར་ཇོ་བོ་མཇལ་བ་དང་། མི་དབང་མཆོད་ཡོན་
མཇལ་བ་སོགས་ལ་ཕེབས་པས་ལམ་བར་ལ་གྲང་ངད་ཆེས་པ་དང་། རྒྱུན་ལྡན་གསོལ་བ་རྡོར་
171

དཀར་གྱིས་སྐུ་རིད་པའི་སྟེང་དུ་བསེར་མའི་ཉེན་སློང་ཡར་ལམ་ལ་ཅུང་ཟད་སྐུ་མ་བདེ། ངོར་དུ་
ཕེབས་ནས་དུས་ཆོས་སྟེང་ལམ་འབྲས་ ཀྱང་འཛུགས་པ་གནང་མ་ཐུབ། སྨན་པའི་འཕྲོད་རྟེན་
སོགས་གང་སྟབས་མཛད་ཀྱང་བདེ་སྐྱེད་ཆེར་མེད་པའི་བསྙུང་གཞི་མཁྲིས་རླུང་རྒྱས་པ་ཅིག་བྱུང་
འདུག །དེའི་སྐབས་འགར་དམ་པ་དེ་ཉིད་སྐུ་ཁམས་མ་བདེ་བའི་མུ་ནས་ཚོགས་ཆེན་མོའི་དབུ་
མཛད་ལ་གསུང་བཏབ་དགོས་པ་བྱུང་བར། དཔོན་སློབ་དཔལ་གླིང་ཆོས་རྗེ་ལ་བཀའ་གནང་སྟེ།
ཁོང་གིས་དཀོན་མཆོག་ལ་ལུང་ཞུས་པར་རོང་པོ་ཤཱཀྱ་རྒྱལ་མཚན་ཐོན་པར་བསྐོ་བཞག་གནང་
ཀྱང་། གྲྭ་པ་ སྤྱོད་ རིགས་ངན་པ་ཁ་ཤས་ཀྱི་ཚོགས་སུ་བསྟན་བཤིག་རྟེན་འབྲེལ་ཡོད་པའི་ཆ་
མང་རབ་བྱས་འདུག་པ་ལ། དམ་པ་དེ་ཉིད་ཐུགས་འབྱུང་བའི་ཚུལ་གྱིས་དམ་ཉམས་མང་པོའི་
རྩོར་སྡོད་པ་ལས་ངེད་རང་སྤྱན་རས་གཟིགས་ཀྱི་སྐུ་གཞོགས་སུ་འབོ་ལེ་སྡོད་པ་དགའ། དམར་
ཁྲིད་ཀྱི་འཕོ་བའི་དཔེ་དེ་ཁུར་ཤོག་གསུངས་པ་དང་། སྐུ་གཞོགས་ལ་ཡོད་པའི་དཔོན་པོ་ཆེན་མོ་
སོགས་ཀྱི་སྐུ་རིམ་མང་དག་བསྒྲུབ་པ་གནང་སྐབས་ད་ལམ་ཁམས་མི་འཚོའི་རླུང་ལྟས་ལོག་ནས་
ལོ་ཁ་ཅིག་སོང་ གསུང་བ་ སོགས་ ཀྱང་བྱུང་འདུག་ལ། ཞིང་ཁམས་བརྗེ་ ལ་ཉེ་བར། དཔོན་
ཆེན་མོས་ད་ཆ་སྐུ་ཁམས་དཀྲིག་ཅར་དཀའ་འདུག་པས་སྐུའི་དཔོན་པོ་ཞབས་དྲུང་ཡེ་ཤེས་ལགས་
སྐུ་མཆེད་ལ་མཇལ་ཙམ་གནང་ན་ཞུས་འདུག་པར་དེ་ཁ་བགྱིས་ཕེབས་ནས་མཇལ་ཙམ་གནང་
འདུག །སྦྲུལ་ ལོ་ཆོ་འཕྲུལ་ཟླ་བའི་ཉེར་གཅིག་ གི་ སྐབས་ ཇ་ སོང་ཙམ་དཔོན་པོ་ཀུན་དགའ་
དཔལ་བཟང་ལ། སྐུའི་ རྗེས་ ཀྱི་བྱ་བ་རྣམས་འདི་བཞིན་གྱིས། ངེད་ལ་ཡང་ ཕན་ཐོགས་ཤིང་
ཁྱེད་རང་ཚོའི་བྱེད་པར་ཡང་འགྲོ་བ་ཡིན་གཞན་ལབ་ལབ་མང་པོ་ང་ལ་ཟེར་དགོས་མེད་གསུངས་
ནས། ཐུགས་དམ་འོད་གསལ་ཆེན་པོར་བཞུགས་ནས། ཉེར་གསུམ་ གྱི་དགོངས་མྱུར་ཙམ་ལ་
ཐུགས་དམ་འོད་གསལ་ལས་བཞེངས་ཏེ་དག་པའི་ཞིང་ཁམས་སུ་ཕེབས་འདུག་གོ ། ཀྱེ་མ་དུས་
ངན་ སྦྲུལ་ ལོར་ ཆོ་ འཕྲུལ་ གྱི། །དམར་ ཕྱོགས་ དགའ་ བ་ གཉིས་ པ་ ཉེར་ གཅིག་ ལ། །གངས་
ལྗོངས་ འགྲོ་ བའི་ མགོན་ དེ་ དག་ ཞིང་ གཤེགས། །སྐལ་ ངན་ བུ་ སློབ་འགྲོ་རྣམས་མགོན་མེད་
འཁྱམས། །ཨེ་ ཝཾ་ བསྟན་ པའི་ཉི་མ་ནུབ་རིར་ཡོལ། །ལྟོས་བཅས་ གདུལ་ བྱའི་ཚོགས་རྣམས་
མུན་ཁུང་འཁྱམས། །གསུང་ངག་གདམས་པ་ རྒྱ་མཚོའི་ཉན་བཤད་རྣམས། །རེ་ཞིག་འོལ་ ཁ་
བསྒྱུར་ བའི་ ཆུ་ བོ་ བཞིན། །སྐྱེས་ མཆོག་ མགོན་ དེ་ ཞིང་ གཞན་ གཤེགས་ པའི་ ཚུལ། །དགུང་
སྔོན་ནམ་མཁའི་དབྱིངས་ནས་མ་བཟོད་པས། །སྐར་ངན་ ཕོད་ ཤར་ ཉི་ ཟླ་ སྒྲ་གཅན་ཟིན། །
172

འཇའ་འོད་མེ་ཏོག་ཆར་ གྱི་ལྟས་རྣམས་ སྟོན། །དམའ་བ་དོག་མོའི་ས་ནས་མ་བཟོད་པར། །
གཟའ་སྐར་ངན་ པའི་ དུས་ ལ་ ས་ཆེན་འདི། །ཡང་ ཡང་ གཡོ་ཞིང་ ལོ་ ཏོག་འབྲས་བུ་ལ། ། ལོ་
དགྲ་ངན་པའི་སེམས་ཅན་དུ་མས་ཉེན། །བར་གྱི་སྐྱེ་དགུ་ཀུན་གྱིས་མ་བཟོད་པས། ། ཨེ་ཝཾ་
མཁན་པོ་སྐྱེས་ཆེན་དེ་ལྟ་བུ། །གཤེགས་པས་འགྲོ་བའི་བདེ་སྐྱིད་ཟད་ཅེས་པའི། །སྨྲེ་སྔགས་
ང་རོ་ རང་གཞན་ཀུན་གྱིས་སྒྲོག །སྐྱེ་དགུའི་གཙུག་རྒྱན་འཇམ་དབྱངས་གོང་མ་སོགས། །རང་
གཞན་གྲུབ་མཐའི་སྐྱེས་བུ་ཀུན་མགྲིན་གཅིག །བསྟན་ལ་མཛད་བཟང་དེ་ལྟར་ཕངས་སོ་ཞེས།
། ཐུགས་ཀྱི་ངལ་བ་ཆེན་པོའི་ཚུལ་ཡང་མཛད། ། བདག་སོགས་སློབ་ཚོགས་མིག་ནས་མཆི་མ་
ཡི། ། ཆར་འབབ་བྱང་ཁོག་སྟོད་དུ་འཚང་བ་དང་། །མི་ཟད་མྱ་ངན་སེམས་ཀྱིས་གདུངས་པ་ལ།
། སྐྱབས་མཆོག་ཁྱེད་ཀྱིས་མི་མངོན་དབྱིངས་ནས་གཟིགས། །དེ་ནས་དཔོན་པོ་ཆེན་མོ་ཀུན་
དགའ་དཔལ་བཟང་དང་། ཁ་སྔ་བ་དགེ་སློང་རྡོ་རྗེ་འཛིན་པ་དཔལ་ལྡན་པ་གཉིས་ཀྱིས་པུར་གྱི་
ཆས་སོགས་རྒྱུད་སྡེ་ནས་དུས་ཐ་མའི་ཆོ་གར་གསུངས་པ་སོགས་ཚུལ་བཞིན་གནང་། སྐུ་གདུང་
དྲུང་དུ་དཔོན་ སློབ་དཔལ་གླིང་ཆོས་རྗེ་དང་། དགེ་སློང་དཔལ་ལྡན་སོགས་བཅོ་ལྔ་ཙམ་གྱིས་
མཆོད་འབུལ་བླ་མ་མཆོད་ཆོག་དང༌། དེ་མཚུངས་ཀ་དྲུག་མར་ཐར་རྩེ་ནས་བླ་མ་རིན་པོ་ཆེ་ནམ་
མཁའ་རིན་ཆེན་པས་ཚོགས་དབུ་དང་། དབུ་མཛད་ཤཱཀྱ་རྒྱལ་མཚན་གྱིས་གཙོས་ལས་ཚན་བཅུ་
གཉིས་ཁམས་ཚན་མི་གཉིས་ལ། བོད་པ་ཁོང་ཡོད་མི་རེ་དང་བཅས་གྲྭ་པ་རིགས་བསྡུས་བདུན་
ས * མ
ཅུ་སྐོར་ གྱིས། ཀུན་རིག་བསྙེན་པ་རྒྱས་པ་དང་བཅས་པའི་སྔ་ཆོག་དགོངས་ཆོག་བདུན་ཕྲག་
གསུམ་གྱི་བར་དུ་བསྒྲུབ་ཅིང་། དེ་ནས་ཚེས་ཉི་ཤུ་བར་གྲྭ་རིགས་རྣམས་བཀྲ་ཤིས་ལྷུན་པོར་
སེར་ འཚོགས་ ལ་ ཕེབས་ དགོས་ བྱུང་། དེ་ ནས་ སྐུའི་ དབོན་ པོ་ ཞབས་དྲུང་ ཡེ་ ཤེས་ ལགས།
ཞབས་དྲུང་རྣམ་རྒྱལ་ལགས་གཉིས། དཔོན་པོ་ཆེན་མོ་ཀུན་དགའ་དཔལ་བཟང་གསུམ་གྱིས་
ཞལ་བཀོད་གནང་སྟེ། ཧོར་ཟླ་གཉིས་པའི་ཉེར་གསུམ་ལ་འདུ་ཁང་དུ། ཀུན་རིག་བསྙེན་ པ་
རྒྱས་པའི་སྒྲུབ་མཆོད་འབུལ་བ་དང་། དགེ་འདུན་རྣམས་ལ་མང་ཇ་ཞིབ་དོང་རེ། འགྱེད་དར་
ཁ་རེ་གནང་། དེ་སྐབས་བདག་ཚོ་ཡང་རྡོ་རྗེ་གུར་གྱི་སློབ་དཔོན་བྱེད་བཞིན་ཡིན་པ་ལྟར་སློབ་
དཔོན་ ལ་ ཡང་ དགོས་ གསུངས། དཔོན་ པོ་ ཆེན་མོས་ ཕྱག་ རྟོགས་ ཕེབས་ བྱུང་ བཞིན་ ངོར་ དུ་
སླེབས་ནས། གོང་བཞུགས་སྔགས་འཆང་ཐམས་ཅད་མཁྱེན་པ་ཆེན་པོའི་བཀའ་ཕེབས་བསྒྱུར་
དགོས་འདྲ་ཡོད་པ་སོ་སོར་ཞུས། དེ་ནས་གཡབ་ཆེན་དུ་སྐུ་གདུང་དྲུང་དུ་མཇལ་ཏེ་བདག་གིས་
173

གོས་ཆེན་དམར་པོའི་སྣམ་སྦྱར་གྲུ་ལ་བཀྲ་ཤིས་རྟགས་བརྒྱད། ཐགས་གྲུབ་ཡོད་པ་ཞིག་གིས་
གཙོས་པའི་བདུན་ཚན་གཅིག །དཀར་མེ་ཞལ་ཟས་དང་། མཆོད་འབུལ་རྣམས་ལ་ གསོལ་ཇ་
རྟེན་ ཕྲན་བུ་བཅས་མཇལ་ཏེ། ཡིད་མྱ་ངན་གྱིས་ ལྷག་པར་གདུང་ཞིང་། མིག་ནས་མཆི་མའི་
རྒྱུན་འཛག་བཞིན་པའི་ངང་ལ་གསོལ་འདེབས་བསྔོ་སྨོན་དབུགས་བྱང་ཁོག་མི་ནོན་པ་ཙམ་བྱུང་
བའི་ངང་ནས་བྱས་ཏེ། དེ་ནས་གནས་ཁང་དུ་ཕྱིན་ལ། དེ་ནས་ཞག་ཤས་སོང་བའི་ཉེར་བཞི་
གཟའ་སྐར་བཟང་པོ་ལ། ངོར་ལུགས་ ལྔའི་སྒྲུབ་མཆོད་སྟ་གོན་གྱི་ཉིན་གཙུག་ལག་ ཁང་ཆེན་
པོར། མཆོད་ པའི་ རྟེན་ གན་ གོས་ ཚོན་ ཕྲའི་ འཕན་ ཆ་ གཅིག །དཔལ་ ཀྱེའི་ རྡོ་ རྗེའི་ དཀྱིལ་
འཁོར་ གྱི་མཆོད་ཡོལ་དུ་གོས་ཆེན་ལྗང་གུའི་ཡོལ་བ་ཁ་གསར་གཅིག །གཞན་དཀྱིལ་འཁོར་
བཞི་ ལ་ རས་ ཡོལ་ ཁ་ གསར་ རེ་ རེ་ གནང་ འདུག །ཉེར་ དྲུག་ གི་ དངོས་ གཞི་དང་ པོའི་ ཉིན།
གཏོར་ཆ་ཕོ་བྲང་མ་ གཅིག་གིས་གཙོས་པའི་མཆོད་ཆའི་འགྱེད། ཉེར་བརྒྱད་ཀྱི་ཉིན། རྒྱལ་བ་
རྡོ་རྗེ་འཆང་ཆེན་པོའི་སྐུ་འདྲ་ཡིད་བཞིན་ནོར་བུ་ལ་གོས་ཁེབ་ལས་སྣམ་སྦྱར་སངས་རྒྱས་སྟོང་སྐུ་
ཚང་ བ་ གཅིག །ལམ་འབྲས་བརྒྱུད་པའི་ བླ་མ་སོ་སོ་ལ་སྙན་དར་བཀྲ་ཤིས་ཁ་བཏགས་རེ།
ལམ་ ཟབ་ ལྷ་ ཁང་ དུ། རྗེ་ བཙུན་ གྲགས་ པ་ ལ་ སྙན་ དར། བཀྲ་ཤིས་ ཁ་ བཏགས། བཙན་
ཁང་ དུ་ ཐུབ་ ཆེན་ ལ་ ཇུས་ དམར་ པོ་ ཁ་ དོའི་ སྙན་ དར། གསེར་སྐུ་ལྷ་ ཁང་དུ། ཐམས་ ཅད་
མཁྱེན་པ་དཀོན་མཆོག་ལྷུན་གྲུབ་ཀྱི་སྐུ་འདྲ་དང་། དཀོན་མཆོག་དཔལ་ལྡན་གྱི་དངུལ་གདུང་།
བཀའ་འགྱུར་ ལྷ་ ཁང་ གི་དངུལ་གདུང་བཞི་རྣམས་ལ་ སྙན་ དར་ བཀྲ་ཤིས་ ཁ་བཏགས་རེ་རེ།
སྒྲུབ་མཆོད་པ་རྣམས་ལ་ནག་པོའི་མང་ཇ། ཐུབ་བསྟན་མཁན་རིན་པོ་ཆེ་བརྟན་པའི་རྡོ་རྗེ་ལ་
གསུང་ བསྔོའི་ རྟེན་ ཁ་ བཏགས་ མཐིང་ ཁྲ། གསེར་ སྐུ། རྟེན་ ཁེབས། བླ་ བྲེ། གོས་ དམར་
པོ་ ཁ་ འབྲེལ། རྒྱ་ དར་ ལྗང་ གུ་ ཡུག །དམར་ པོ་ ཡུག །སྨན་ ཚེ་ ཁ་ བཞི་ འབྲལ། གོས་ ཆེན་
འཇམ་ རས་ ཡུག །དབུ་ མཛད་ ཆོག་ དཔོན་ བཞི། རོང་ པོ་ ཁང་ དུ་ ཀུན་ རིག་ སྒྲུབ་ མཆོད་ ཀྱི་
ཚོགས་དཔོན། དབང་ ཁང་ དུ་ མཎྜལ་ སྒྲུབ་མཆོད་ ཀྱི་ སློབ་ དཔོན་རྣམས་ ལ་ གསེར་ སྐུ་ རེ་ རེ།
སྨན་ ཚེ་ཟུང་ འབྲེལ་ རེ་ རེ། དར་ ཡུག་ ཕྱེད་ རེ་ རེ། སྨྲ་ ཁ་ ཕྱེད་ རེ་ རྣམས་ དང༌། ཆོས་ ཁྲིམས་
བཞི་ ལ་ ཁ་ དར། སྨན་ ཚེ་ ཁ་ འབྲེལ། དར་ ཡུག་ ཕྱེད། སྤུ་ ཁ་ ཡུག་ ཕྱེད། དགེ་ འདུན་
རྣམས་ ལ་ སྨན་ ཚེ་ ཁ་ རེས་ འགྱེད། གནམ་ གང་ གི་ ཉིན། ཧོར་ དཀར་ བཅུ། དཀར་ གོང་ བཞི།
སྒང་གྲུ་ལྔ། དཀྱུས་དཀར་སུམ་ཅུ་ཐམ་པ་ སྟེ། དཀར་ཡོལ་ གྱི་འགྱེད། ཚེས་གཅིག་ལ་དྲིལ་
174

བུ་ཐེག་ཆེན་ གཉིས་ ཀྱིས་ གཙོས་ པའི་ དྲིལ་བུ་བཅུ་ གཅིག །ཧོར་ཏིང་ གསུམ། རྒྱ་ཏིང་ གསུམ་
གྱིས་ གཙོས་ པའི་ ཏིང་ཤགས་ བཅུ་ གཅིག །སྦུབ་ ཆལ་ བཅུ་ གསུམ། སིལ་ སྙན་ གཅིག་ དང་
བཅས་པའི་རོལ་ཆའི་འགྱེད། ཚེས་གསུམ་ལ་སྟག་སྒམ་ཆ་བདུན་གྱིས་གཙོས་པའི་སྒེམ་ཆེ་བ་ཉི་
ཤུ། སྒམ་ ཆུང་བཅུ་ གཉིས་དང་ བཅས་ པའི་འགྱེད། ཚེས་ ལྔ་ ལ་ རག་ འགག་ གི་ འགྱེད། ཚེས་
དྲུག་ལ་ནག་པོའི་མང་ཇ་དང་། བླ་བྲང་ནས་མཁན་རིན་པོ་ཆེ་ལ་གསུང་བསྔོའི་རྟེན་ཁ་བཏགས་
མཐིང་ དཀར་ གཉིས། བླ་ བྲང་ པང་ ཁེབས་ གོས་ སྤུ་མ་ ཡུག །སྨན་ ཚེ་ བདུན་ འབྲེལ། སྤ་ རེ་
བཅོས་ རས་ ཡུག །ཆོག་ དཔོན་ དབུ་ མཛད། ཆོས་ ཁྲིམས་ དང་ བཅས་ པར་ སུམ་ ཚན་ རེ་ རེ།
དགེ་འདུན་རྣམས་ལ་གོས་ཆེན་གྱི་འགྱེད། ཚེས་བདུན་ལ་བཀྲ་ཤིས་ཁ་བཏགས་ཀྱི་ཡོལ་བས་
གཙོས་ པའི་ དར་ ཡོལ་ དྲུག །རས་ ཡོལ་ བརྒྱད། བླ་ བྲེ་ བཞི་ དང་ བཅས་ པའི་ འགྱེད། ཚེས་
བརྒྱད་ལ་ཕྱག་ཕྲེང་བཅོ་ལྔས་གཙོས་པའི་ཕྲེང་བ་བརྒྱ་ཕྲག་ཁ་ཡར་གྱི་འགྱེད། ཚེས་དགུ་ལ་ཀོང་
རྩེ་བདུན་གྱིས་གཙོས་པའི་སྐམ་ཆས་ཁ་ཡར་གྱི་འགྱེད། ཚེས་བཅུ་ལ་རས་ཆེན་ཉི་ཤུ་ཐམ་པ།
སྤུ་ ཁ་ སུམ་ ཅུ། ཀ་ ཆི་ བརྒྱད། ཁུམ་ བུ་ གསུམ། བདེན་ ཐག་ གཅིག་ སྟེ་ རས་ ཆའི་ འགྱེད།
ཚེས་བཅུ་གཉིས་ལ་དྲིལ་བུ་ཏིང་ཤགས་མཆོད་ཆ་ཁ་ཡར་གྱི་འགྱེད། ཚེས་བཅུ་གསུམ་གྲོལ་བའི་
ཉིན། མཁན་ རིན་ པོ་ ཆེ་ ངག་ དབང་ བརྟན་ པའི་ རྡོ་ རྗེའི་ ཞབས་ དྲུང་ དུ། གསུང་ བསྔོའི་རྟེན་
འབུལ་ ཚན་ དང་ པོར། ཁོ་ བཏགས་ མཐིང་ ཁྲོ། རྟེན་ ཁེབས། གོས་ སྣའུ་ འབྲུག་ རིས་ ཁ་
གསར། ཕྱག་ དྲིལ་ ཐེག་ ཆེན་ ཤུབས་ བཅས། གོས་ བེར་ མུ་ ཏིག་ གི་ ཕྲ་ ཚོམ་ བྱས་ པ། སྐར་
ཁང་ ཆག་ མེད་ ཤུབས་ བཅས། གོས་ ཁ་ ཐི་ རྙིང་ མ་ ཁ་ དྲུག་ འབྲེལ། སྨན་ ཚེ་ ཡུག ། རྒྱ་ དར་
ཡུག །ཇ་ འཁོར་ དྲུག་ མ། སྤ་ རི་ རྒྱ་ མ། གོས་ འཇའ་ ཁ་ གསར། གོས་ ཆེན། ལྷོ་ རས་
ཡུག་ གསུམ། གཉིས་ པར་ ཁ་ བཏགས་ འདོམ་ སྐོར། སྟོན་ པའི་ གསེར་ སྐུ། རྒྱན་ དྲུག་ མཆོག་
གཉིས་ ཀྱི་ ཞལ་ ཐང་། ཀྲལ་ ཐགས་ ཀྱི་ རིགས་ ལྔ། བླ་ བྲེ། རྒྱ་ སིལ་ ཕོ་ བྲང་ མ། གན་ གོས་
ཚོན་ ཁྲི་ ཁ་ བདུན་ འབྲེལ། སྨན་ ཚེ་ ཡུག །དར་ ཆེན་ སྔོན་ པོ་ ཡུག །ཆིབས་ པ་ གསེར་ སྒོ་ སྒོ་
འཁོར་ ཆ་ ཚང་ བཅས་ པ། ཇ་ ཧང་ ཡན་ འཁོར་ དྲུག །ལོང་ གི་ ཡུག །སྦྲེལ་ སེར་ ཡུག །སྤུ་
ཁ་ ཡུག་ གསུམ། གསུམ་པ་ལ་ བཀྲ་ཤིས་ ཁ་ བཏགས་ཟུང་འབྲེལ། རྟེན་ ལི་ མ་ ཆེ་ ལེགས།
རྣམ་ རྒྱལ་ མཆོད་ རྟེན། རྟེན་ ཁེབས། གོས་ ཇུས་ དམར་ པོ་ ཡུག །སྨན་ ཚེའི་ ཡོལ་ བ། དར་
ཡུག །སྤ་ རི་ ཁྲ་ བོ། །ཇའུ་ ཟི་ ཁག་དྲུག །སྟག་ སྒམ་ ཆ། རས་ ལྗང་ ཡུག །སྔོན་ པོ་ ཡུག །
175

གོས་ ཆེན་ གྱི་ ཁ་ གང་ མ། གོས་ ཆེན། ཀ་ ཆི་ ཡུག་ གསུམ་ རྣམས་ དང་། ཕྱག་ གཡོག་ རྣམས་
ལ། བཀྲས་ བཏགས། སྨན་ ཚེ་ ཟུང་ འབྲེལ། རས་ ཡོལ། སྲབ་ སྨེད། རྟ་ ཆབ།
ལྕགས་ སྐྱེད། ལྕོ་ རས་ ཡུག །ཆོག་ དཔོན་ དྲུག་ དབུ་ མཛད་ རྣམས་ ལ། ཁ་ བཏགས་ རེ་ རེ།
ཞལ་ ཐང་ རེ་ རེ། གོས་ཆེན་ གྱི་ རིགས་ ལྔ་ རེ་ རེ། རྟན་ ཁེབས། ཞལ་ དཀར་ སྒོ་བ་ ཤུབས་ མ་
རེ། དར་ ཆེན་ ཁ་ འབྲེལ། སྤྱི་ ཁ་ ཡུག་ རེ། ཆོས་ ཁྲིམས་ བཞི་ ལ་ ཁ་ བཏགས། དཀར་ཡོལ་
ཆག་ མེད། གོས་ དམར་ པོ་ ཁ་ སྦྲེལ། སྨན་ ཚེ་ གསུམ་ འབྲེལ། དར་ ཆེན་ སྔོན་ པོ་ གསུམ་
འབྲེལ། རས་ ཡུག ། སྤུ་ ཁ་ ཡུག་ རྣམས། འདུ་ ཁང་ སྟེང་ གི་ བུམ་ འཛིན་ པར། གོས་ ཆེན་
ཁ། སྨན་ ཚེ་ ཟུང་འབྲེལ། སྤུ་ ཁ་ ཡུག་ ཕྱེད། དགེ་ འདུན་ ཚོགས་ པ་ འདུ་ ཁང་དུ་ཆོག་ གྲ་ལྔ།
འདུ་ཁང་སྟེང་དུ། ཀྱེ་རྡོར་རས་ བྲིས་ཀྱི་ ཆོ་ ག་གཅིག །རང་པོ་ཁང་དུ་དཔོན་སློབ་ལྷུན་གྲུབ་
ཆོས་སྡིངས་པས་ གཙོས་པའི་བསྙེན་པ་རྒྱས་པ་ལ་གྲྭ་པ་བརྒྱ་ལྷག །དཔོན་ཕོར་ཁང་དུ། སྣང་
ཐང་དཔལ་ཟུར་གྱིས་གཙོས་གྲྭ་པ་ལྔ་བཅུ་སྐོར། ཁྱོན་བསྡོམས་དགེ་འདུན་སྟོང་ལྷག་ཙམ་རྣམས་
ལ་བཀྲས་བཏགས་ཁ་རེའི་འགྱེད། གཞན་མ་གདན་ས་ཡས་མར་གྱིས་གཙོས། དབུས་གཙང་
གི་དགོན་གནས་མང་པོ་ལ་མང་འགྱེད། བསྔོ་རྟེན། སྐྱེ་བོའི་ཚོགས་ལ་སྐམ་འགྱེད་གནང་བ་
རྣམས་བསམ་ལས་འདས་ པ་ གནང་འདུག་ཞིང་། འདི་སྐབས་ ཀྱི་ཡི་གེ་རྣམས་དབོན་པོ་ཀུན་
དགའ་དཔལ་བཟང་གི་ཟིན་ཐོ་ཕྱག་བྲིས་གནང་འདུག་པ་བཞིན་བཀོད་པ་ཡིན། དེ་འཕྲལ་ནས།
བདེ་བར་གཤེགས་པ་དེ་ཉིད་ཀྱི་ཕྱི་རྟེན་འབུམ་ཁང་དུ་ཁང་བུ་བརྩེགས་པའི་མཆོད་རྟེན་ངོ་མཚར་
བ་དང་། ནང་རྟེན་རྒྱལ་ མཚན་ ལྟ་ བུའི་ རྣམ་ རྒྱལ་མཆོད་རྟེན་དངུལ་ གྱིས་ བཞེངས་ པ་ གནང་
འདུག་ སྟེ། དེ་ ཡང་སེང་ཁྲི་ མན་ ལ་ ཟངས་ ཁལ་ ཞེ་བདུན། སྐུ་འདྲ་ཆེ་ཆུང་གཉིས་ ལ་ ཟངས་
ཁལ་ བརྒྱད་ ཉག་ བཅུ་ གཅིག ། བང་ རིམ་ པདྨ་ ཡན་ དང༌། མདུན་ གྱི་སེང་ གེ་ གཉིས་ ལ་ རྒྱ་
དངུལ་ལྕགས་སྲང་གི་ཁལ་བཅུ་གཉིས་དང་ཉག་གསུམ། གསེར་ཞོ་བརྒྱ་དང་བརྒྱད་ཅུ་གྱ་ལྔ།
ཕྲ་རྒྱན་གཡུ་མུ་ཏིག་བྱེ་རུ སྤོས་ཤེལ་མང་པོ། །སྐུ་འདྲ་ཆེ་ཆུང་གཉིས་ལ་གསེར་ཞོ་བཞི་བཅུ་
ཞེ་ལྔ་རྣམས་ ཡོད་ གསུངས་ པ་ དང༌། བལ་ པོ་ བརྒྱད་ ལ་ ཡོན་རྫོང་། བཀྲ་ཤིས་ ཁ་ བཏགས།
གསེར་ ཞོ་ བཞི་ བཅུ་ ཐམ་ པ། དངུལ་ སྲང་ ལྔ་ བཅུ། ཟངས་ གསེར་ ཞོ་ བཞི་ རི་ བ། ཁྲབ་
གསེར་ཞོ་དྲུག་རི་པ། གོས་ཆེན་གསེར་ཞོ་གསུམ་རི་བ། ཇ་འཁོར་དྲུག་མ་གསེར་ཞོ་ལྔ་རི་བ།
སྨན་ཚེའི་ཡོལ་བ་གསེར་ཞོ་གསུམ་རི་བ། བལ་པོ་རེ་རེ་ལ། ཀོང་སྟོད་རྒྱ་མ་རེ། ལྷམ་གོས་
176

སྣ་མ་རེ། ཀ་ཆི་ཡུག་རྣམས་དང༌། དུས་ཐང་ཆེན་མོ་འདྲི་མི་སྤྲུལ་སྐུ་ཀུན་དགའ་དར་རྒྱས་ལ།
བཀྲས་ བཏགས། གོས་ སྟོད། ཤམ་ ཐབས་ ཞོ་ གསུམ་ རི་ བ། གཟན་ གོས་ སྤུས་ གཙང་ བ།
སྣམ་ བུ་ གཉིས། གསེར་ ཞོ་ ལྔ། དངུལ་ སྲང་ ལྔ། བཟང་ ཇ་ བར་ ཁག་ གཅིག ། ལྷམ་ གོས་
སྣ་ མ། རས་ ཡུག་ རྣམས་ དང་། སྲད་ དགོན་ ཁག་ གཉིས་ ཀྱི་ དུས་ ཇ། ཐང་ ཁ་ འདྲི་ མི་ རྩེ་
གདོང་ པ་ སྤྲུལ་ སྐུ་ འཇམ་ དབྱངས་ རབ་ དཀར་ ལ། གོས་ ཟས་ ཆ་ ཚང་། ཇ་ འཁོར་ དྲུག་ཅིག་
གིས་ གཙོས་ རས་ དར་ བདུན་ ཚན། ཤིང་ བཟོ་ བ་ ལ། བཀྲས་ བཏགས། གསེར་ ཞོ་ གང་།
ཕོ་ གོས་ སྔོན་ པོ་ སྤུས་ གཙང་ བ་ ཅིག ། གཟན་ གོས་ སྤུས་ གཙང་ ཅིག །ཀོང་ སྟོད་ རྒྱ་ མ།
དོར་མ་རྒྱ་མ། ལྷམ་ སྤུས་གཙང་། ཛ་ གོ ། རས་ཡུག་རྣམས་ སོང་གསུངས་ པ་ ཡང་དབོན་པོ་
ཆེན་པོའི་ཕྱག་བྲིས་ཐོ་ནང་བཞིན་བྲིས་པ་ཡིན་ལ། སྦྲུལ་ལོ་དེ་ཉིད་ཀྱི་མགོ་རྒྱལ་མཚམས་ལ།
ཐུབ་བསྟན་མཁན་ཆེན་དེ་ཉིད་དང༌། ཨེ་ཝཾ་གཞིར་བཞུགས་ཀྱི་བླ་མ་ཁག་རྣམས་དང་བཅས་
དཔལ་ ཀྱེའི་ རྡོ་ རྗེ་ ལ་ བརྟེན་ པའི་ རབ་ གནས་ འབྲིང་ པོ་ གནང་ སྟེ་ མཐར་ ཕྱིན་ པར་ མཛད།
གཟིམས་མལ་སྐུ་འདྲ་དེ། སྔ་སོར་སོག་ཡུལ་ནས་འདྲེན་མཆོག་དམ་པ་དེ་ཉིད་རང་གི་ཕྱག་ཏུ་
བྱུང་བའི་དངུལ་བུམ་ཁྱད་འཕགས་སོགས་མཆོད་རྫས་དུ་མ་དང་བཅས་ལམ་འབྲས་ལྷ་ཁང་ཁ་སྐོང་
གི་སྡེབས་སུ་བཞུགས་པ་འདི་ཡིན་ལགས། འཇམ་མགོན་ངུར་སྨྲིག་ཟོལ་གྱིས་མཛེས་ཤིང་ཤེས་
བྱའི་ཐུགས་རབ་གསལ་བར་མཛད། །ཐུགས་རྗེའི་བདུད་རྩིས་མཐའ་ཡས་འགྲོ་ཡོངས་ཁྱད་པར་
གདུལ་བྱའི་ཚོགས་ཀུན་ཚིམ། །མཆོག་དང་ཐུན་མོང་དགོས་འདོད་འབྱུང་བའི་ཡིད་བཞིན་ནོར་
འདྲའི་བླ་མ་མཆོག །ཇི་ལྟ་ཇི་སྙེད་གནས་ཀུན་མཁྱེན་པའི་རྣམ་འདྲེན་དམ་པར་སྙིང་ནས་འདུད།
།ཤེས་བྱའི་མཁའ་ལ་ ཡལ་འདབ་གཡོ། ། སྡོམ་གསུམ་རྩ་བ་རབ་ཏུ་བརྟེན། །འདོད་དགུའི་
འབྱུང་ གནས་ འབྲས་ བུས་ བརྗིད། །ཡོངས་ འཛིན་ དཔག་ བསམ་ བླ་ མས་ བསྐྱངས། །དུས་
གསུམ་རྒྱལ་བའི་སྤྱི་གཟུགས་རྡོ་རྗེ་འཆང་། ། བཀའ་དྲིན་འཁོར་མེད་འཇམ་མགོན་ཤར་པ་རྗེ།
།ཤེས་ རབ་ འབྱུང་ གནས་ སྙིང་ དབུས་ རྟག་ བཞུགས་ ནས། །བྱང་ ཆུབ་ བར་ དུ་ མི་ འབྲལ་ བྱིན་
རླབས་སོ། །ཞེས་བཀའ་དྲིན་མཚུངས་པ་མེད་པ་ཤར་ཆེན་འཇམ་དབྱངས་ཆོས་ཀྱི་རྒྱལ་པོ་ཤེས་
རབ་འབྱུང་གནས་ ཀྱི་རྣམ་ པར་ཐར་པ་འདི་ཡང་། དད་ལྡན་སློབ་མ་འགའ་ཞིག་གིས་བསྐུལ་
བའི་ངོར། །རྣམ་མཁྱེན་དེ་ཉིད་ཀྱི་བཀའ་འབངས་ ཐ་ཆུངས། རྒྱལ་རྩེ་བ་འཁོས་མེད་བྱ་བྲལ་
དགེ་སློང་ངག་དབང་བསོད་ནམས་ཀྱིས། བོད་དུ་བསྟན་པ་དབུ་བརྙེས་ནས་ལོ་སྟོང་དང་ཉིས་
177

བརྒྱ་གོ་ལྔ་འདས། དཔལ་ལྡན་ས་སྐྱ་བཏབ་ནས་ལྔ་བརྒྱ་དང་ང་དགུ་འདས། ཨེ་ཝཾ་ཆོས་ལྡན་
བཏབ་ནས་ཉིས་བརྒྱ་དང་སོ་གསུམ་འདས་པ་དགེ་བྱེད་ཅེས་པ་ཆུ་ཕོ་སྟག་ལོ་ས་ག་ཟླ་བའི་ཉེར་
གསུམ། དམ་པ་དེ་ཉིད་ཀྱི་དུས་དྲན་གྱི་མཆོད་པའི་ཉིན། ཚར་ཆེན་ཆོས་ཀྱི་རྒྱལ་པོའི་དགོན་
གནས་མང་མཁར་ཐུབ་བསྟན་ དགེ་ འཕེལ་ གྱི་ གནས་ སུ་ ལེགས་པར་སྦྱར་བའོ།། །།མངྒ་ལཾ།
178

༄༅། །ན་མསྶདྨ་རུ་པཱ་དཱ་ཡ། རྗེ་བཙུན་བླ་མ་དམ་པ་ཤར་རྒྱལ་
མཁར་རྩེ་པ་ངག་དབང་བསོད་ནམས་རྒྱལ་མཚན་གྱི་རྣམ་པར་ཐར་པ་བྱིན་
རླབས་ཆར་འབེབས་ཞེས་བྱ་བ།
179

180

བླ་མ་དང་ལྷག་པའི་ལྷ་མཆོག་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །རབ་འབྱམས་
ཕྱོགས་ བཅུའི་ རྒྱལ་ བའི་ ལེགས་ བྱས་ ཀུན། །གང་ གི་ བ་ སྤུའི་ བུ་ གར་ གནས་ གྱུར་ པའི།
།བྱམས་པའི་དཀྱིལ་འཁོར་ངག་དབང་མཁྱེན་པའི་གཏེར། །བསོད་ནམས་རྒྱལ་མཚན་སྲིད་ཞིའི་
དཔལ་ ལ་ འདུད། །འདིར་འགྲོ་བ་ལྷ་དང་ བཅས་ པའི་སྐྱབས་ མགོན་ཤར་རྒྱལ་མཁར་རྩེ་ པ་
བྱམས་པ་ངག་དབང་བསོད་ནམས་རྒྱལ་མཚན་དཔལ་བཟང་པོའི་རྣམ་པར་ཐར་པ་ནི་སོ་སོ་སྐྱེ་
བོའི་སྤྱོད་ཡུལ་མ་ཡིན་ཀྱང་། ཚུ་རོལ་མཐོང་བ་རྣམས་ཀྱི་སྣང་ངོར་མིའི་ཚུལ་བཟུང་བའི་རྣམ་
ཐར་མདོར་བསྡུས་ཙམ་ཞིག་མཁས་པའི་དབང་པོ་འདར་པ་པཎྜི་ཏ་སྐུ་མཆེད་ཀྱིས་ཞུས་ནས། རྗེ་
ཉིད་ཀྱིས་མཛད་པ་བྱིན་རླབས་ཆེ་བའི་ཕྱིར། བཅོས་བསླད་མ་བྱས་པར་ཇི་ལྟ་བར་བཀོད་པ་
འདི་ལྟ་སྟེ། རྒྱལ་རྩེ་ པ་དགེ་སློང་ཀུ་ ས་ ལི་ བྱ་བྲལ་ངག་དབང་བསོད་ནམས་རྒྱལ་མཚན་ གྱི་
རྟོགས་བརྗོད་དགེ་སྦྱོར་གསར་འཕེལ་བཞུགས་སོ། །ན་མོ་གུ་རུ་རཏྣ་བཛྲ་དྷ་ར་ཝཱ་གཱིནྡྲ་དྷརྨ་ཀཱིརྟི་
ཡ། གཞིར་ གནས་ ལུས་རྩ་ ཡི་གེ་བྱང་ཆུབ་སེམས། །རླུང་བཞིར་སྐུ་བཞིའི་ས་བོན་ནུས་ལྡན་
མཆོག །སྩོལ་བའི་བཀའ་དྲིན་ཅན་གྱི་བླ་མ་བཞི། །བརྒྱུད་བཅས་ཡི་དམ་བསྟན་སྲུང་ཚོགས་
རྣམས་ མཆོད། ། ཐེག་ གསུམ་ དམ་ ཆོས་ དགའ་ སྟོན་ གསེར་ འགྱུར་ རྩིས། །ལྕགས་ ཟངས་
དངུལ་ཁམས་གདུལ་བྱ་རིགས་ཅན་གསུམ། །འབྲས་བུ་བྱང་ཆུབ་གསེར་དུ་བསྒྱུར་མཛད་པའི།
།ཐུབ་དབང་སྐྱེ་དགུའི་མགོན་པོ་སྲས་བཅས་འདུད། །འཁྲུལ་སྣང་སྣ་ཚོགས་བྲིས་ལ་དོན་མེད་
ཀྱང་། །དད་ ལྡན་ མི་ དབང་ ལོ་ ཆེན་ བཀའ་ ནན་ གྱིས། །ཡང་ ཡང་ བསྐུལ་ བའི་ ཞལ་ ངོ༌ མ་
ཆོགས་ པས། །འབྲེལ་མེད་བྲིས་ལ་གེགས་མེད་གནང་བ་སྩོལ། །ཞེས་བརྗོད་ནས་བདག་གི་
སྐྱེས་པའི་ཡུལ་ནི་ཤར་རྒྱལ་མཁར་རྩེ་རིགས་ལྷོ་བདག་པོ་མདོ་ཁམས་དཔོན་སྤོར་སྒང་དུ་ཤིང་གི་
ཝ་བ་ལས་རྫུས་སྐྱེས་བྱུང་བ། རྒྱལ་པོ་དཔུང་དམར་ཅན་གྱི་རིགས་ཡིན་ཁུངས་ལགས་ཤིང་།
ཕ་ བདག་ པོ་ མཐུ་ སྟོབས་ པ་ དང༌། མོ་ གཡས་ རུ་ བྱང་ པའི་ ལྕམ། ལྷ་ སྲས་ ཡིད་ འཛིན་ དབང་
མོའི་བུར་ས་ཕོ་ཁྱི་ལོ་ཆོ་འཕྲུལ་ཟླ་པའི་ཚེས་བཅུ་ལ་སྐྱེས་འདུག ། ལོ་ལྔ་དྲུག་ནས་བཅུའི་བར་
ཀློག་ ཡིག །གོང་ བསྟོད་ སོགས་ འཕྲལ་ མཁོའི་ཆོས་ སྤྱོད། འཇམ་ དཔལ་ མཚན་ བརྗོད་ སོགས་
བསླབས། དཔལ་ས་སྐྱ་པ་སྐྱེ་དགུའི་གཙུག་རྒྱན་འཇམ་དབྱངས་བསོད་ནམས་དབང་པོ་སྔ་ཕྱིར་
ལན་ཁ་རེ་ཕེབས་སྐབས་མཉེས་མཉེས་གནང་བ་ཞིག་སྔ་མོ་ནས་དྲན་ཆོས་པ་ཞིག་གི་སྐྱེ་བ་ཡིན་
གསུངས་ པ་བྱུང་འདུག་ པ་ དང་། ཡང་ཕུར་ གྱི་ དབང་། ཚེ་དབང་ལྷ་ དགུ །གྲུབ་རྒྱལ་ལུགས་
181

སོགས་ ཐོབ། ལོ་ བཅུ་ བཞི་ བཅོ་ ལྔའི་ བར་ དེ་ སྐབས། ཆང་ འཐུང་ གི་ བཞུགས་ གྲལ་ དང་།
མདའ་སྦྱོང་དགོས་རྣམས་ལ་དགའ་ཚོར་མེད་རོས། ཤིན་ཏུ་སུན་པ་རང་འོང་བ་ཞིག་ཡོད། ལོ་
བཅུ་གཉིས་དུས་རྗེ་བཙུན་རིན་པོ་ཆེ་ཕེབས་པ་ཞིག་ལ། ནམ་ཟླ་དྲོས་འོང་བ་དང་ལོ་ལྟར་གྱི་ཤུ་
བ་ཐུ་མོ་བྱས། རྐང་པ་འཁུམས་ནས་རྒྱུག་རྐང་ཁུར་དགོས་འོང་གིན་འདུག་པ། འདི་ལ་ཕན་
པའི་ རྗེས་ གནང་ཐུགས་དམ་བྱེད་ རྒྱུ་ ཞིག་ དགོས་ཞུས་པས། ཕྱག་རྡོར་ ཨུ་ཙརྨའི་རྗེས་གནང་
དང༌། སྒྲུབ་ཐབས་ བསྡུས་ པ་ ཕྱག་ བྲིས་ ངོ་ མ་ ཞིག་ གནང་། དེ་སྐབས་ རྗེ་བཙུན་ དེའི་ གསུང་
ལས་ ཀྱང་། ཁོ་རང་ཆོས་ པ་ དགའ་ རབ་ ཅིག་ ཡིན་ འདུག་ གསུང་གི་ཟེར། དེ་སྐབས་ ཀྱི་ ཕྱག་
གཡོག་ཞིག་གི་ངག་ ལས་སླར་ཐོས། དེ་གནང་ནས་མཚམས་ཞག་བདུན་བྱས་པས་རྨི་ལམ་དུ་
སྦལ་བ་འདྲ་གནོད་དུ་འོང་བ་ལ། ཕྱག་རྡོར་གྱི་བསྐྱེད་རིམ་བསྒོམ་བྱས་པ་བྱུང་ཞིང་། དེ་ནས་
བཟུང་ལུས་ལ་ཤུ་འབུར་གཏན་ནས་མ་བྱུང་ཞིང་། ཕྱིས་འཇམ་དབྱངས་བསོད་ནམས་དབང་པོ་
ཕེབས་སྐབས་ཤིག་ལ། ཡང་ཨུ་ཙརྨའི་ རྗེས་གནང་ཞུས། རྗེ་བཙུན་རིན་པོ་ཆེ་ལ་ འཁོར་ ལོ་
བདེ་མཆོག་གི་དབང་སོགས། རྗེས་གནང་མང་པོ་རང་ཞལ་ངོ་ལྷན་དུ་ཐོབ། འཇམ་དབྱངས་
བསོད་ནམས་དབང་པོ་ལ་ཕུར་དབང་ཞུ་དུས་ཀྱི་གསང་མིང་བརྗེད་ནས། རྗེ་བཙུན་ཐམས་ཅད་
མཁྱེན་པ་ལ་བདེ་མཆོག་གི་དབང་ཞུ་སྐབས་གསང་མིང་ཞིག་ཡོད་པ་བརྗེད་འདུག །ད་ལམ་
གནང་ དགོས་ ཞུས། གནང་ བྱུང་ བོས། དྲན་ སོས་ བྱུང་ བས་ སྔར་ གྱི་དེ་ གར་འདུག་པས། ཡ་
མཚན་ཞིང་སྐྱེས་བུ་དམ་པ་རྣམས་འཕྲལ་གནང་ཐ་དད་ཀྱང་། ཐུགས་དགོངས་གཅིག་ཏུ་འདུག་
བསམ་པ་བྱུང༌། ཡང་རྩེ་ གདོང་ནས་སེམས་དཔའ་ཆེན་པོ་འཇམ་དབྱངས་ཀུན་དགའ་བསོད་
ནམས་ལྷུན་གྲུབ་རྗེས་མ་ཕེབས་དུས། གཏོར་བསྔོ་བསྐང་གསོ་སོགས་འཛིན་པ་ལ་གུར་ཞལ་གྱི་
རྗེས་གནང་དགོས། དེའི་གོང་དུ་ཀྱེ་རྡོར་རྒྱུད་དབང་དགོས་པ་ལ་འདི་ཚོས་མ་ཐོབ་པས། ཀྱེ་
རྡོ་ རྗེའི་ དབང་ བཀའ་ དྲིན་ བསྐྱང་ དགོས་ ཟེར། ཡུམ་ དྲུང་ དེས། ཞབས་ དྲུང་ དཔོན་སློབ་ ལ་
ཚོགས་འཁོར་བཟང་རབ་ཅིག་ཀྱང་ཞུ་བ་གནང་བྱས་ནས་ཞེལ་ངོ་ཚོ་ལྷན་དུ་ཀྱེ་རྡོ་རྗེའི་རྒྱུ་དབང་།
གུར་ཞལ་ གྱི་ རྗེས་ གནང་། གུ་རུ་དྲག་དམར་ལྷ་ལྔའི་དབང་རྒྱས་པ། འཕྲིན་གཞུང་དྲེགས་པ་
ཟིལ་གནོན་བརྒྱུད་འདེབས་དང་བཅས་པའི་ལུང་། སྔ་ཕྱིར་ཚེ་དབང་ལྷ་དགུ་མ་བརྒྱ་ཚར་སོགས་
མང་རབ་ཐོབ། རྩེ་གདོང་བདག་ཆེན་རྒྱན་དྲུང་ལ་ཡང་ཚེ་དབང་ལྷ་དགུ་མ་ཐོབ། ཞབས་དྲུང་
སྒར་ཆེན་མཐུ་སྟོབས་རྣམ་རྒྱལ་མདོ་ཁམས་ལ་ཐོག་མར་ཕེབས་དུས་རྒྱལ་རྩེར་ཕེབས། སྐུ་རིམ་
182

ཐུགས་དམ་གཏོར་བཟློག་སོགས་ལ་ཡང་ཕྱག་གཡོག་རང་ལ་ངེད་རང་སྤྱན་གཉིས་ཀྱང་བཅར་མར་
བྱས། ཐུགས་ནང་གཙང་པོ་རང་གནང་བའི་ཤར་ལ་ཕེབས་སྐབས་ཤིན་ཏུ་ཡིད་སྐྱོ་བ་རང་བྱུང་།
ཡང་དཔལ་ས་སྐྱ་པ་སྔགས་འཆང་གྲགས་པ་བློ་གྲོས་སྡེ་པ་ལྷུན་རྩེ་ནས་བསྐྱལ་དུ་ཕེབས་པའི་ཡར་
ལམ་ རྒྱལ་ རྩེར་ ཡུད་ ཙམ་ ཕེབས་ པ་ ལ། ངེད་ཚོའི་ ཡུམ་ དྲུང་ གིས་ དབང་ གཞི་ བཏིང་ ནས།
གཟིམས་ཁང་ཕུན་ཚོགས་གླིང་གི་སྟེང་དུ་མི་ཤོང་ཚད་ལ། ཚེ་དབང་གྲུབ་རྒྱལ་མ་དང་། ཞལ་
ངོ་ལྷན་དུ་རྣམ་རྒྱལ་གཙོ་རྐྱང་གི་རྗེས་གནང་སོགས་ཁ་ཅིག་ཐོབ། ལོ་བཅོ་ལྔ་པ་བྱི་ལོའི་མཇུག་
ལ། བྱང་ གཙང་སྡེ་གསལ་འགྲོས་མ་ལེགས་པའི་གཞུག་ལ་རྒྱལ་རྩེ་ནས་དོན་བུད་གལ་སྐྱས་
བསྐྱེད་སྐབས་དཔལ་འཁོར་ཆོས་སྡེའི་ཆོས་ཁྲིམས་སྐུ་དྲུང་བདེ་བ་ཅན་པ་ཟེར་བ་དེ་འཁྲིས་སུ་བྱུང་
སྐབས། ང་འདི་ ལྟ་ བུའི་ བཙུན་ པ་ ཞིག་ ཡིན་ན། ཡུལ་ འབུད་ དགོས་ ཀྱི་ སྡུག་ འདི་ ལྟ་ བུ་ མི་
དགོས་པ་འདུག་བསམ་པ་བྱུང་། བྱི་ལོའི་ཞུགས་ལ་རྒྱལ་རྩེ་ནས་ཐོན་ནས། ཡབ་དྲུང་གིས་
མགོ་འདོན་མ་གནང་། ངེད་ཡུམ་སྲས་ཚོ་སྡེ་པ་གཙང་པའི་དཔུང་དབུས་ནས་འཁོར་ལོ་མ་གཙང་
དྲག་ དགོན་ པ་ ཟེར་ བ་ དེར་ བསྡད། གླང་ ལོ་ དབྱར་ ཁ་ སྡེ་ པ་ གཙང་ པ་ དབུས་ནས་ཕེབས།
རྒྱལ་ རྩེ་ཞལ་ངོ་སོ་ སོར་བཀའ་ ཁྲ་སོ་སོར་གནང་ནས། ངེད་ཚོའི་ལྟོ་སྐལ་ ལ་ དཔལ་ལྡན་རྩེའི་
ཁུལ་བྱུང་ནས་དེ་ལོ་དེར་ བསྡད། སྟག་ལོའི་དབྱར་ ཁ་ དཔལ་ལྡན་ས་སྐྱར་རྟེན་མཇལ་དང་།
ཞབས་དྲུང་གོང་མ་ཞལ་ངོ་ཚོ་མཇལ་བ་དང༌། བྱས་འགྱུར་སྒྲུབ་པ་རྣམས་ལ་ཞབས་ཏོག་དང་
བཅས་ཕྱིན། ཞབས་དྲུང་སྔགས་འཆང་ཐམས་ཅད་མཁྱེན་པ་དེར་ཕུར་དབང་ཐོག་མར་གནང་བ་
ཞུས། ཐུགས་ ནང་ ཤིན་ཏུ་ གཙང་ བ་ དང་། ལྕམ་དྲལ་ ལྷ་ གསུམ་ གྱི་ རྗེས་ གནང་། ཕུར་ཆུང་
གི་ལུང་རྣམས་གནང་། གང་སྤྱིའི་བསླབ་བྱ་ཐུགས་རྩར་སྦྱར་བ་གནང་བས་ཡིད་དབང་ཤིན་ཏུ་
སྤྲོ་བ་བྱུང་། དེའི་སྟོན་དཔལ་རྩེ་གྲྭ་ཚང་། ཞོང་ཕུ་པ་དང་ བསྡེབས་ནས་ ཁ་མཆུ་ཆེ་བ་བྱུང་།
དེས་འཕྲལ་ རྐྱེན་བྱས། སྟོན་དེར་ས་སྐྱར་སླེབས། སྔགས་འཆང་གྲགས་པ་བློ་གྲོས་ཀྱི་བཀའ་
ལས། སྔ་ འཕྲོས་ བསྟོད་ པའི་ དཔེ་ ཆ་ རྣམས་ ཟིན། རྗེ་ དྲུང་ དུ་ ངེད་ རང་ གིས་ ཞུ་ ཆ་ འབུལ།
ཡུར་ ལ་ ཕྱག་ འབུལ་ དང་ རབ་བྱུང་བསྒྲུབ་རྩིས་མཛོད་གསུངས། ཞབས་དྲུང་ཁྲི་ཆེན་དུ་ཞུ་ཆ་
འབུལ་ བ་ གནང་ བས། འཇམ་ དབྱངས་ བསོད་ནམས་ དབང་ པོ་ ཤིན་ཏུ་ ཐུགས་ མཉེས་ པར་
མཛད། ཡུམ་ དྲུང་ སྔར་ སྐུ་ གཞོགས་ ལ་ མི་ གནང་ བ་ ཡོད་ པ་ལ། དེ་སྐབས་ ཕྱག་འབུལ་ ཡང་
ཐོགས་མེད་གནང་། བདག་ལོ་བཅོ་བརྒྱད་པ་ཡོས་ལོ་ཆོ་འཕྲུལ་གྱི་ཚེས་བཅུ་ལ་ཆོས་རྗེ་ས་པཎ་
183

ནས་བརྒྱུད་པའི་དགེ་ཚུལ་གྱི་སྡོམ་པ་གནང་། གནང་ སྦྱིན་ད་ལྟའི་སྣམ་སྦྱར་འདི་བཅོས་རྒྱུའི་
གོས་ཆེན་ལི་ཁྲི་ཡུག་ཁ་བཅོ་བརྒྱད་པ་ཞིག་སོགས་མང་པོ་གནང་། གོས་ཆེན་འདི་སྣམ་སྦྱར་རྒྱུ་
གྱིས་ གསུངས། སྒོ་རུམ་བསེ་ འབག་ དྲུང་དུ། བྱེས་རྫིང་མཁན་ པོ་ ལ་ ལྷ་ བརྒྱད་ རྗེས་ གནང་།
བསེ་ འབག་ གི་ བཀའ་ བསྒོ་ གནང་ བ་ ངེད་ ལའང་ བཀའ་ དྲིན་ བསྐྱངས། ས་ ལོའི་ བླ་ མཆོད།
སྔགས་འཆང་ཆེན་པོའི་གཏོར་མ་བརྒྱ་རྩ། སྡོམ་རིགས་ཀྱི་ལུང་རྣམས་གནང་། སྔོན་ལ་མདོ་
ལ་སྦྱངས་པ་བྱེད་དགོས་གསུངས། རབ་འབྱམས་པ་རྡོ་རྗེ་འོད་ཟེར་དགེ་རྒན་དུ་བ་ནང་ནས་ལོ་
དྲུག་གི་བར་མདོའི་སྦྱངས་པ་བྱས། དེའི་སྒང་ལ་འཇམ་མགོན་དེ་ཉིད་ཀྱིས་ས་སྐྱ་བཀའ་འབུམ་
པུསྟི་ བཅུ་བདུན། རྡོ་ རྗེ་འཆང་གི་པོད་བཞི་མ། དམ་པ་དེའི་གསུང་ཨུརླན་རྣམ་ཐར་ཆེན་མོ།
ཨུརླན་ལམ་ཟབ་རྣམས་དབུ་རྩེ་རྙིང་མ་རུ་ཆོས་པ་བདུན་ཅུ་དོན་བགྲངས་ལ་གནང་བ་ཡང་ཐོབ།
སློབ་གཉེར་གྱི་སྒང་ལ་སྒོ་རུམ་དུ་བསྐང་གསོ་ལ་ཕྱིན་སྐབས་ཞིག་བསེ་འབག་དང་ལྷན་དུ་བྱོན་ཟེར་
བའི་པུ་ཏྲའི་ཞལ་འབག་དེ་མཐིང་ག་ཤིན་ཏུ་ལེགས་པ་ཅིག་འདུག་བསམ་བྱུང་། རྟིང་སོར་ནས་
མཐོང་བས་མདོག་ རྩི་ རྙིང་ པ་ཞིག་ཏུ་འདུག ། ལོ་མང་པོ་མ་སོང་ཡང་། དགོངས་མོའི་རིགས་
ལུང་ དང༌། མང་ ཇའི་ གུང་ སངས་ རིགས་ ལུང་ ལ་ ཕྱིན། གཞན་ ཚོགས་ རྒྱུག་ དགོས་ མེད་ པ་
དང་། དགེ་ རྒན་ སློབ་མཁས་ པས་ དཔེ་ཆ་ འབའ་ ཞིག་ བྱས་ ཆོག་ པ་ དང་། རྩ་ པོད་ ཚད་ མ།
བལྟགཞན་ ཕར་ ཕྱིན། དབུ་ མ། འདུལ་ བ་ རྣམས་ ལ་ ཁྱབ་ པ་ རེ་ སྦྱངས། སྡོམ་ གསུམ་ མགོ་
མཇུག་ ཐམས་ ཅད་ ལ་ ཊི་ ཀ་ ལ་ བརྒྱུད་ ཡོད་ པ་ དང་། ཡིག་ ཆ་ གཞན་ ཡང་ མང་ དག་ སྦྱངས།
སྐལ་དུས་ཀྱིས་སྦྱངས་པ་འབྲིང་མི་ཞན་ཙམ་བྱུང་། ཡང་ལུག་ལོའི་ཞུགས་ལ་སྡེ་པ་གཙང་པས་
ངེད་ཀྱི་ནུ་བོ་དབང་གི་རྒྱལ་པོ་བྱང་དུ་མག་པར་འགྲོ་དགོས་ཀྱི་ངེད་རྣམས་ལ་ཡང་དཔལ་ལྡན་རྩེ་
ནས་ཡུལ་དོན་ཅིག་གལ་མདོའི་སྦྱངས་པ་ལོ་དྲུག་སོང་བའི་སྤྲེལ་ལོའི་མཇུག་ལ་འཇམ་དབྱངས་
བསོད་ནམས་དབང་པོ་དེ་ཉིད་ཀྱི་བཀའ་ལས། ད་ལོ་དགུན་གྲྭ་སྐོར་གྱིས་གསུངས་ནས་ཕར་
ཚད་སོགས་པུ་སྟི་དྲུག་ལ་བཤད་པ་ཡང་བྱས། དེའི་ལོ་རིགས་ལུང་ཡང་རྐང་ལེན་ངེད་ཀྱིས་བྱས་
པའི་རབ་འབྱམས་གྲྭ་སྐོར་བྱས། ལོ་འཕོས་པའི་བྱ་ལོ་ཆོ་འཕྲུལ་གྱི་ཚེས་བཅུ་གཉིས་ལ་འཛམ་
དབྱངས་དེ་ཉིད་ཨོ་ཌི་ཡན་དག་པའི་ཞིང་དུ་ཕེབས། པུར་མཇལ་མཆོད་འབུལ་བླ་མཆོད་ཟླ་བ་
གཅིག་གི་བར་སོགས་ཁྱེར་མཁོས་ལ་དཔགས་པའི་གང་ལྟབ་བྱས། ད་ལོ་གྲྭ་སྐོར་གྱིས་གསུངས་
Aཔ་ཞིང་ལ་ཕེབས་པ་དགོངས་པའི་ཐུགས་མཁྱེན་དུ་འདུག །དེ་ནས་ སྟག་ལོའི་བར་དགེ་སྦྱོར་
184

འདོན་པ་འདྲ་དཔལ་ལྡན་ས་སྐྱར་ཕྱི་སྐོར་སོགས་གང་ལྟབ་བྱས། ལོ་ནས་སྤྱན་སྔར་རིན་པོ་ཆེ་
ཀུན་དགའ་དོན་གྲུབ་ལན་ཁ་རེ་ས་སྐྱར་ཕེབས་བྱུང་བ་ལ་ཁྲིད་རྗེས་གནང་ཁ་རེ་ཞུས། ཐུགས་
བརྩེ་བར་བཀའ་དྲིན་བསྐྱངས། འབུམ་ཆེན་ཀུན་དགའ་དཔལ་འབྱོར་ཕེབས་བྱུང་བ་ལ་ཡང་།
རྫོང་ལུགས་ཀྱི་བཀའ་ཆོས་ཁ་རེ་ཞུས། ས་སྐྱར་ཀག་པོ་ཕོག་པ་ཚོ་དང་འདྲ་བར་བསྡད། ཕག་
ལོའི་སྐབས་དཔལ་ས་སྐྱ་པ་སྔགས་འཆང་ཐམས་ཅད་མཁྱེན་པས་ལྷ་ཁང་ཆེན་མོར་གསུང་ངག་
ལམ་འབྲས་རྒྱས་པ་ཆ་ལག་ ཁ་ཤས་དང་བཅས་པ་ཟླ་བ་ཕྱེད་བཞིའི་བར་གནང་གི་འདུག་པ།
ངེད་ ཀྱིས་ ཀྱང་ཞུས། དེའི་སྒང་ལ་སྔར་ལས་ལྷག་ པའི་མོས་གུས་སྐྱེས་ པ་བྱུང་ཞིང་། སེམས་
ལ་ཅུང་ཟད་ཐོ་ཐོངས་ཙམ་བྱུང་། དེ་ནས་ཆག་མེད་བཞི་པོ་ཡང་བྱས་ཤིང་། ལོ་ཁ་ཤས་སོང་
བ་ རང་ལོ་སོ་གཅིག་ལ་ཞོང་ཡུལ་བྱུང་གི་ལྷོ་དེ་ཁར་ཁང་ཆུང་ཅིག་བྱས་ནས། ཀྱེ་རྡོ་རྗེའི་བཞི་
བསྙེན་ སོགས་ ཁ་ཤས་ བྱས། ཡང་སྐབས་ཤིག་རྗེས་གནང་ཟུར་ ཁ་ཉེར་ གཅིག་ ཙམ་དང་། རྡོ་
རྗེ་ ཕུར་ པའི་རྣམ་བཤད་ ཆེན་ མོ་ སོགས་ ལྗགས་ ལུང་ མང་ པོ་ གནང་ གི་ འདུག་ པ་ ཡང་ ཞུས།
ཞབས་དྲུང་ངག་དབང་ཆོས་གྲགས་ལ་བདེ་མཆོག་ལོ་ནག་དྲིལ་གསུམ་གྱི་དབང་དང་། འཇིགས་
བྱེད་རྭ་ལུགས་ལྷ་དགུའི་དབང་གནང་གི་འདུག་པ་ཞོར་ལ་ཐོབ། དེའི་གོང་ལོ་ཁ་ཤས་ཀྱི་སྔོན་དུ་
ཡོས་ལོ་ཞིག་རྡོ་རྗེ་རྣལ་འབྱོར་མའི་བསྙེན་པ་ཅིག་བྱེད་སྒང་ལ། རྡོ་རྗེ་འཆང་ངག་དབང་ཆོས་
གྲགས་དེ་ཉིད་དཔལ་ས་སྐྱའི་ཟུར་ཁང་དུ་ཞབས་སྐོར་གནང་བ་ལ་ཕེབས་བྱུང་བས། ཤིན་ཏུ་
དགའ་བ་བྱུང་། ཆོས་འབྲེལ་གྱི་ཐོག་མ་བདེ་མཆོག་དཀར་པོའི་ཚེ་སྒྲུབ་ཀྱི་བྱིན་རླབས་དང་ལུང་
ཞུས། དམ་པ་འདིས་ སྔོན་ གྱི་ སློབ་ དཔོན་ གྱི་ འབྲེལ་ ཡོད་ པའི་རྟགས། ཕྲན་བུ་ལ་ཆོས་བྱེད་
སྒང་དུ་ཐུབ་བསྟན་གླིང་པའི་བླ་མ་དགའ་མོ་ཅིག་ཁའུ་རུ་ཕེབས་རྒྱུ་ཡིན་འདུག་ཟེར། གཡོག་
བྱང་པ་ཅིག་གི་སྐད་ཆ་བྱུང་བས། ཞབས་དྲུང་བསོད་ནམས་དབང་པོ་ས་སྐྱར་འཕྲལ་དུ་ཕེབས་པ་
དཀའ། དེས་ན་ཐུབ་བསྟན་མཁན་པོ་དེ་ལ་རབ་བྱུང་སོགས་ཞུས། བླ་མ་འཆོལ་སྙམ་པ་ཡང་
བྱུང་ཞིང་། ཆོས་བྱས་ནས་སློབ་གཉེར་གྱི་སྒང་ལ་ཡང་མང་དཀར་གྱི་ལྷ་རྒོད་གང་ཕྱོགས་ལ་ཁ་
བ་ཐུལ་ཐུལ་ བྱུང་ བ་ དང༌། སྡེ་ པ་ གཙང་ པས་ སེ་འབྲས་ལ་ དམག་ མཛད་སྐབས། ངོས་ སློབ་
གཉེར་བྱེད་བཞིན་མུ་ལ། བྱང་ལྷ་རྩེར་བུ་སྟེ་ལ་ཟླ་བ་གསུམ་ཙམ་སྡོད་དགོས་བྱུང་སྐབས་མང་
དཀར་ཕྱོགས་ལ་ཆར་ཚུབ་སྔོ་ཐིབ་ཐིབ་བྱུང་བ་དང་། སྔ་མོ་ནས་ངོ་མཚར་སྣང་བའི་བླ་མ་སེ་སྟོན་
གྱི་ལོ་རྒྱུས་དེ་མཐོང་བས་ཡིན་ནམ། ཕ་གའི་ཕྱོགས་ན་ཡང་དག་པའི་ལྟ་བ་ལམ་སྟོན་པའི་བླ་མ་
185

ཡོད་སྙམ་དགའ་ཚོར་འོང་བ་དང་། སྟོན་ཁ་བུ་སྟེ་གྲོལ་ནས་དཔལ་རྩེ་རྫོང་དུ་ཡུམ་སྲས་འཁོར་མ་
རྣམས་ཡོད་ པར་ ཕྱིན་སྐབས། ངེད་ཚོ་ རང་གི་མཆོད་གནས་ཀ་ཆེན་དགེ་འདུན་རིན་ཆེན་ཟེར་
བའི་རྗེ་ལྷ་རྩེ་པ་ཆེན་པོའི་དངོས་སློབ། ཆོས་པ་ཡག་པོ་ཅིག་གིས་དེ་ན་རྣལ་འབྱོར་དབང་ཕྱུག་
ཆེན་པོ་མི་ལའི་རྣམ་ཐར་མགུར་འབུམ་འདུག་པ་དེ་ལ། ཞབས་དྲུང་ངག་དབང་ཆོས་གྲགས་ལ་
ཆོས་ཐོས་པ་ཞིག་ཨེ་འོང་ཟེར་བའི་ཆོས་མོ་བཏབ་པས། མཐུན་རྐྱེན་ཞིང་དུ་ཡབ་སྲས་མཇལ་
སྐབས་ཀྱི་ཚིག་ ལ་ཐུག་བྱུང་བ། ཤིན་ཏུ་ལེགས་བསམ་པ་བྱུང་བ་དང་། ཕྱིས་ནས་ རྗེ་ བཙུན་
རིན་པོ་ཆེའི་སྐུ་འདྲ་མཛེ་ཐོད་མར་བརྟག་པའི་ལུང་ཞུ་བྱས་པར་ཡང་བླ་མ་རྡོ་རྗེ་འཆང་འདི་རང་
ཐོན་ བྱུང་ བ་ བཞིན། དམ་ པ་ འདི་ ལ་ ཟབ་ ལམ་ ནི་ གུའི་ སྐོར་ ལས། རྩ་ བ་ ནི་ གུ་ ཆོས་དྲུག
།སྡོང་པོ་ཕྱག་རྒྱ་ཆེན་པོ་གའུམ། ཡལ་ག་ལམ་ཁྱེར་རྣམ་གསུམ་ལུས་སེམས་འཆི་མེད་ཀྱི་ཁྲིད་དེ།
ཁྲིད་ལྔ་དང་སྒྱུ་ལུས་དབང་མོ་ཆེ་སོགས་བྱིན་རླབས་ཀྱི་བཀའ་ཕལ་ཆེར། རྒྱབ་ཆོས་ལུང་གི་སྐོར་
ཕལ་ ཆེར། ཕྱག་ དྲུག་ པ་ འཁོར་ བཞི་ དང་ བཅས་ པ་ དང༌། གཙོ་ རྐྱང་ དཀར་ མཐིང་ གཉིས་
སོགས་ ཕལ་ཆེར་ཐོབ། གསུང་ ངག་ ལམ་འབྲས་ཆ་ལག་ཚང་བ། པུ་སྟི་དམར་ཆུང་གི་ ལུང་
དང་བཅས་པ། འཇིགས་བྱེད་ཀྱི་ཆོས་ཐོབ་པའི་ལོ་ཙམ་གྱི་གོང་དུ་ཞོང་ཡུལ་བྱུང་དཔེའུར་བསྡད་
སྐབས་ཞིག་བྱང་ནུབ་ཀྱི་མང་དཀར་ཕྱོགས་ཀྱི་ནམ་མཁའ་ལ་འཇིགས་བྱེད་ཀྱི་སྐུ་གསལ་པོ་ཞིག་རྨི་
ལམ་དུ་བྱུང་བ་གང་ཡིན་བསམ་བྱུང་བ། དེ་ནས་ལོ་གཅིག་ཙམ་སོང་མཚམས་མང་དཀར་དགོན་
སར་ དུ། འཇིགས་ བྱེད་ ཀྱི་ ཆོས་ སྐོར་ རྣམས་ གནང་ བྱུང་ ཞིང་། དམར་ འདིས་ འཇིགས་ བྱེད་
ཞལ་གཟིགས་སུའང་འདུག །ཐུགས་དམ་ཡང་གཙོ་བོ་འཇིགས་བྱེད་ལ་གནང་གིན་ཡོད་འདུག་
པ། དེའི་རྟེན་འབྲེལ་དུ་འདུག །ཆོས་ཀྱི་རྣམ་གྲངས་དཔལ་རྡོ་ རྗེ་འཇིགས་བྱེད་ལྷ་བཅུ་གསུམ་
མའི་དབང་ལན་གཉིས། རྭ་ཁྲིད་མཁའ་འགྲོའི་སྙན་རྒྱུད། རྟོགས་བདུན་ཕྱི་ལུང་སོགས་དང་།
མང་པོ་ལ་མི་གནང་པའི་སྒོ་རུམ་པ་ཀུན་དགའ་ལེགས་པ་ལ་ཞལ་གཟིགས་ནས་ཉེ་བརྒྱུད་དུ་
བཞུགས་ པའི་ རྡོ་ རྗེ་ འཇིགས་ བྱེད་ ཀྱི་ རྗེས་ གནང་། བརྒྱུད་འདེབས། བཀྲ་ ཤིས་ རྒྱས་ བསྡུས་
ཕལ་ཆེར་གྱི་ལུང་རྣམས་ཐོབ། རྡོ་རྗེ་གུར་གྱི་མགོན་པོ་བྲག་རྫོང་མའི་ཕྱི་ནང་གསང་གསུམ་གྱི་
ཁྲིད། ལྷ་ བརྒྱད་ གསང་ ཁྲིད། ལྷ་ དགུའི་ རྗེས་ གནང་ དང་ བཅས་ པ། དཔལ་ མགོན་ ཞལ་
བཞི་པའི་སྐོར། ཞལ་ ཁྲ་ཅན་ཐུན་མོང་བའི་རྗེས་གནང་། གསང་ཁྲིད་སྔོན་འགྲོ་ལས་བཞིའི་
མགོན་ པོ་ ལུས་ ལ་ བཀོད་ པའི་ རྗེས་ གནང་། ལས་ བཞི་ སོ་ སོའི་ རྗེས་ གནང་། སྐྱེས་ མཆོག་
186

རྒྱལ་མཚན་ གྱི་ ཡིག་ཆའི་སྟེང་ ནས་ གསང་ ཁྲིད། གཉེན་ གྱི་ཤོག་ དྲིལ་ ཉེར་ གཅིག་ པའི་ ལུང་
སོགས། ཚེ་སྒྲུབ་ཟླ་བའི་ཆུ་རྒྱུན། ཐུགས་རྗེ་ཆེན་པོའི་དམར་ཁྲིད་ རྗེས་གནང་དང་བཅས་པ།
བློ་ སྦྱོང་ དོན་ བདུན་མ། བློ་ སྦྱོང་ ཆེན་མོ་ མཚོན་ ཆ་ འཁོར་ ལོ། རྨ་ བྱ་ དུག་ འཇོམས་ སོགས།
རང་གིས་ཉམས་ལེན་བྱུང་ན་མཆོག་གི་དངོས་གྲུབ་ཐོབ་ངེས་པའི་གདམས་པ་མང་པོ་ཐོབ་ཅིང་།
ད་ལྟའི་ཉམས་ལེན་ སྙིང་ པོ་ཡང་ དེ་རྣམས་བསྒོམ་བློ་མ་དོར་ཙམ་ལགས། གཞིས་ཀ་རྩེར་ཞུ་
སྒུགསལ་ལན་ཁ་རེ་འགྲོ་དགོས་བྱུང་སྐབས། རྫོང་བཀྲ་ཤིས་ལྷུན་པོ་སོགས་ལ་བསྐོར་བ་ཁ་རེ་
བྱས། བཀྲ་ཤིས་ལྷུན་པོའི་གྲྭ་པ་ ལ་ དད་པ་ཆེན་པོ་དང་། དཔོན་སློབ་པཎ་ཆེན་ཐམས་ཅད་
མཁྱེན་པའི་རྟེན་བཞེངས་སོགས་མཛད་ཕྲིན་ལ་ཤིན་ཏུ་མོས་པ་བྱུང་། ཆོས་འབྲེལ་ཚེ་དབང་གྲུབ་
རྒྱལ་ མ་དང༌། མཁའ་འགྲོ་སེང་གདོང་ཅན་གྱི་ རྗེས་གནང་། དཔོན་སློབ་ རང་ གི་གསུང་ཙམ་
ཕྱག་རྒྱ་ཆེན་པོ་ཚིགས་བཅད་མ་དེའི་ལུང་རྣམས་ཞུས། ཡང་སྐབས་ཤིག་ལྟོ་སྐལ་ཞོང་གིས་ཆ་
ཕྲན་བུ་འདི་ཞུ་བའི་ཞུ་སྒུགས་ལ་གཞིས་ཀ་རྩེར་ཟླ་སྐོར་བསྒུགས། དེ་ནས་སྡེ་སྲིད་པ་རྣམ་ལ་
ཕེབས། དེར་ཞབས་ རྗེས་ལ་ཕྱིན་ནས། པ་རྣམ་ཞོལ་དུ་ཟླ་བ་གཉིས་ཙམ་ སྡོད་དགོས་བྱུང་།
དེའི་དུས་སྐབས་ཀརྨ་པ་ཞྭ་དམར་ཐམས་ཅད་མཁྱེན་པའི་བཞུགས་སྒར་གྲྭ་ཚང་ཁག་དུ་མར་བཅས་
འདུག་ པར་ ཉིན་ རེ་ བཞིན་ སྒར་ ལ་ བསྐོར་ བ་ ལ་ ཕྱིན། ཞལ་ མཇལ། ཕྱག་ དབང་ ཞུས། སྐུ་
གཞོགས་སུ་གསོལ་ཇ་ལན་ཁ་རེ་གནང་། འབུལ་རྒྱུ་མེད་པའི་ཞུ་འཚེར་ཏེ་བཀའ་ཆོས་ཀྱི་འབྲེལ་
པ་ཞིག་དགོས་ཞུས་པས། སྡེ་སྲིད་དཔོན་སློབ་ལ་ཚེ་དབང་ཞིག་དགོས་རྒྱུ་ཡིན། དེ་སྐབས་སུ་
ཡོང་གསུངས། གཙང་སྡེ་པ་ལ་གནང་གྲུབ་འཕྲལ། བཀའ་ བློན་ཚོའི་སྔོན་ལ་ འདི་ཚོ་ མི་ཆེན་
པོ་ཡིན་གསུངས། བཀའ་བློན་ཚོའི་གོང་དུ་ངེད་སྤུན་ལ་ཚེ་དབང་བཀའ་དྲིན་བསྐྱངས། ཡང་
སི་ཏུ་སྤྲུལ་པའི་སྐུ་ལ་ཆོས་འབྲེལ་བླ་མའི་རྣལ་འབྱོར་ཞུས། རྒོད་ཕྲུག་སྤྲུལ་སྐུ་རིན་པོ་ཆེ་ཕྲིན་
ལས་ རྒྱ་མཚོ་ལ་ རྗེ་བཙུན་འབའ་ར་བ་ནས་བརྒྱུད་པའི་ཚེ་ཁྲིད་དབང་དང་བཅས་པ་ཞུས། དེ་
སྐབས་ཀརྨ་པའི་བཞུགས་སྒར་དེ་ན་དགེ་འདུན་འདུ་འཚོག་ཆེ་ལ་གང་སྤྱིའི་རྣམ་དཔྱོད་དང་ལྡན་པ།
སངས་རྒྱས་ཀྱི་བསྟན་པ་དེ་རང་ན་དར་བ་འདྲ་བ་ཞིག་འདུག །རང་ལོ་སོ་བཞི་ལ་ཡུམ་དྲུང་སྐུ་
གཤེགས། སྐུ་རྗེས་ལ་དཔལ་ལྡན་ས་སྐྱ་པ་འཇམ་དབྱངས་སྔགས་འཆང་ཐམས་ཅད་མཁྱེན་པ་
ལ། ཐོག་མར་ཐུགས་དམ་སྐྱབས་འཇུག་ཞུ་རྟེན་དབུ་ གཡུ་ ཚར་ བཅས་དང་ཚན་གྲངས་བཞི།
བྱང་ཆོག་བན་ཚང་པ་རྣམས་དང་བཅས་པར་ཞབས་ཏོག་གང་དྲག ། གོང་དུ་འབུལ་བ་གསེར་གྱི་
187

སོག་སྐོར་ཆ། ན་བཟའ་ལྗང་ཁྲ་ལེགས་པ། མུ་ཏིག་གི་ཚོམ་བརྒྱུས་གཉིས་སོགས་ཚན་གྲངས་
བརྒྱ། ཚོགས་ ཆེན་ ལ་ དཀར་ པོ་ རྒྱང་ གྲགས་ ཉིས་ སྤྲེལ་ སྟེང་ དུ་ གསུང་ ཆོག་ ཞུས་ པའི་ གོང་
བཞུགས་ སུ་ ཁ་ བཏགས་ མཐིང་ ཁ། ཀྱེ་རྡོར་ སྐུ་ བརྙན་ སྤུས་ གཙང་བ། མུ་ཏིག་ཚོམ་བརྒྱུས།
ཟངས་སྦྱབས་ཆེ་བ་ཁྲི་བཅས། དབུས་ སྒམ་དམར་པོ་གསེར་ཤོག་ཤན་སྤུས་གཙང་ཆ། ཟངས་
མོ་ ཆེ་ དྲེའུ་ རི་ བ། རྟ་ སྒ་ སྐོར་ བཅས་ པ། གོས་ ཆེན་ གྱི་ བེར། ཁྲབ་ རྨོག །ལྕགས་ ཞིབ།
དཀར་སྡེར་ལྔ་ཚར་སོགས་ཀྱིས་གཙོས་པའི་བཅུ་ཚན་བཞི། བླ་མ་བུམ་འཛིན་ཐམས་ཅད་ལ་
འབུལ་ ཚན་རེ། ཚོགས་ པར་ ནས་ འབོ་ རྒྱག །སྐམ་ཟོགས་ བྲེ་ལྔ་ རེ་ ཐོབ་ རྩིས་ དང༌། བདུན་
ཚིགས་གཅིག་ལ་ཇ་རྩེ་ཇའི་མང་ཇ་ནས་འགྱེད་དང་བཅས་པ། ཁའུ་སྐྱེད་ལྷས་སུ་ལོ་གཅིག་གི་
གནམ་གང་ལ་དུས་ཇ་རེ་འོང་བའི་ཇ་མར་དངོས་མ་དང་། དེ་ནས་བུན་གྱི་སྟེང་ནས་གཏོང་རྒྱུ་
ནས་ས་བྲེའི་བརྒྱ་དང་བཅུ་གཅིག །ཆོས་འཁོར་ལྷུན་པོར་མང་ཇ་ནས་འགྱེད། ངོར་དགོན་པ།
རྟག་ བརྟན། དཔལ་ འཁོར་ ཆོས་ སྡེ། ངམ་ རིངས་ ཆོས་ སྡེ། བྱ་ རྒོད་ གཤོངས་ སོགས་ དགོན་
པ་ཆེ་གྲྭ་ཉི་ཤུ་རྩ་གསུམ་ལ་མང་ཇ་དང་། བླ་མ་ཆེ་གྲྭ་ཉི་ཤུ་རྩ་གསུམ་ལ་ཐུགས་དམ་རྟེན་རེ་ཕུལ།
དབུ་ཁེབས་ཆེ་རབ་ཞིག་འདུག་པའི་སྟེང་ན་གསེར་ཞོ་བཅུ་བཞི་དངུལ་གདུང་ལ་སོགས་ད་ལྟ་
གཞིས་ཁ་རྩེའི་བཞི་སྡེ་ལྷ་ཁང་ན་ཡོད་པ་འདི་ཡིན། དེའི་འཕྲོས་གསེར་ཞོ་བཞི་བཅུ་ཞེ་གཅིག་
འདུག་ པ་ གྲང་ གསེར་ དུ་ བྱས་ ནས། ལྷ་ སའི་ ཇོ་ཤཱཀ །དཔལ་ས་སྐྱ། ངོར་ ཨེ་ཝཾ་ཆོས་ལྡན།
ཆོས་འཁོར་ལྷུན་པོ་སོགས་རྟེན་ གསུམ་དྲག་ པ་ ཕལ་ཆེར་རྣམས་ལ་ཞལ་གསེར་རྐྱང་དུ་ཕུལ།
སླར་ཕོ་ལུས་ཐོབ། ཆོས་དང་མཇལ་བ་ཞིག་ ཨེ་འོང་བསམ། ཆོས་འཁོར་ལྷུན་པོ་ངོར་སོགས་
སུ་ ལྟུང་བཤགས་ སྟོང་ ཕྲག་ གཅིག་ འགྲོ་བའི་དུས་ཇ་ གསོ་བ་སོགས་ བྱས། དཀོན་མཆོག་གི་
ཐུགས་རྗེས་མི་བསླུ་བས། ཡུམ་དྲུང་དེའི་སྐྱེ་བ་ད་ལྟའི་འདའ་པོ་བུ་ཆུང་ཟེར་བ་འདི་བྱུང་། ད་
ཆོས་རྣམ་དག་བྱེད་མི་བྱེད་ནི་ཁོ་རང་ལ་རག་ལས་པ་གདའ། ཡུམ་དྲུང་སྐུ་གཤེགས་ནས་ངེད་
རང་སྤུན་མ་འཆམས་པས། གཞིས་ཀ་རྩེ་ནས་བཀའ་ཁྲ་གནང་། ངེད་རང་ལ་སྐལ་བ་གཡོན་
འོང་ བྱུང་ དང་། བྲག་ སྤེ། མཐོང་སྨོན་ པ་ གྲོང་ པ་ གསུམ་རྣམས་ བྱུང་། གཡོག་ སྟོན་མཇལ་བ་
འོང་བ་རྣམས་ཀྱིས་དཔོན་ས་ཧོར་མོའི་དུས་ནས་སྟོན་མཇལ་ལ་བསྒུགས་དགོས་པ་འདི་བྱུང་བས།
ཁྱེད་ཀྱིས་ཐོག་ལ་བཅགས་ན། སླར་མི་དགོས་པ་ཨེ་འོང་ཟེར་བྱུང་བ། ཚེ་གང་ཙམ་སྡོད་མི་
ཤེས་ པ་ ལ། ཨ་ འཐས་ རང་ མི་ དགོས་འདུག་པ། དེ་ ག་ རང་ གིས་ བྱས་ བཅགས། རྡོ་འཁོར་
188

བ་རྣམས་གྲོང་སྟོངས་པ་ལ་གཞིས་གཡོག་བསྐུལ་ན། མི་སེར་ལ་ཐེས་ངན་བྱུང་དོགས་དེ་ཡང་
བཅགས། མི་སེར་ཚོ་ལ་ དགའ་ཚོར་ རང་ནི་མི་འདུག །རང་ལོ་སོ་ལྔ་ པ་ སྤྲེལ་ ལོར་ངོར་ གྱི་
དབྱར་ཆོས་ སྟེང་དུ། ཤར་ཆེན་ཆོས་ཀྱི་རྒྱལ་པོ། འཇམ་མགོན་ཤེས་ རབ་འབྱུང་གནས་ཀྱིས་
ཨེ་ཝཾ་ཆོས་ལྡན་དུ་རྡོ་ རྗེ་ ཕྲེང་བ་ཀྲི་ཡ་དང་བཅས་པ་དཀྱིལ་འཁོར་ཞེ་ལྔའི་དབང་ཐོབ་ཅིང་།
དམ་པ་དེ་ཉིད་ཀྱི་ཐུགས་རྩར་སྦྱར་བ་རང་གི་བསླབ་དོན་གནང་། སླར་ ཕག་ལོར་ རང་ལོ་སོ་
བརྒྱད་ལ་འཇམ་མགོན་དེ་ཉིད་ལས་གསུང་ངག་ལམ་འབྲས་ཞུས། སྒྲུབ་མཆོད་ཆེན་མོ་ལ་ཡང་
སྡོད་ གསུངས། སྒྲུབ་ མཆོད་ སྐབས་ བཟླས་ པའི་ སྒང་ ལ། མུན་ནག་ཡོད་ པའི་ གཉིད་རྫོགས་
ཤོར་བའི་རྨི་ལམ་ན། ངེད་ཀྱི་ཐད་དེ་ནས་ཞབས་དྲུང་གི་བཞུགས་ཁྲིའི་བར་ཡང་། གཏོར་མ་
བསྒྲེགས་སར་སླེབ་ཙམ་གྱི་བར་དེར། འདུ་ཁང་གི་ཐོག་ལ་རེག་ལ་ཁད་ཀྱི་གཟུགས་ཆེན་པོ་
གཉིས་ ཡེ་ རེ་ འབྱོན་ གྱིན་ འདུག་ པའི་ རིང་ བ་དེས་ ངེད་ ལ་ ཕྱིར་མིག་ཅིག་ བལྟས་ བྱུང་བས།
གཡུའི་ཞྭ་མོ་རྨོག་རིལ་འདྲ་བ་གྱོན་པ་ཅིག་འདུག །དེ་ཨུ་རྒྱན་རིན་པོ་ཆེས་སངས་རྒྱས་ཀྱི་བསྟན་
པ་གང་ན་ཡོད་པ་དེ་ན་དམ་ཅན་རྒྱ་མཚོའི་ཚོགས་ཀྱང་དེ་ན་གནས་པ་ཡིན་ནོ་ཞེས་གསུང་འདུག་པ་
བཞིན། ངོར་ཨེ་ཝཾ་གནས་ ཁྱད་ པར་འཕགས་པ་དང་། བླ་མ་འཇམ་མགོན་ཤེས་རབ་འབྱུང་
གནས་ཁྱད་དུ་འཕགས་པའི་ཁར། དགེ་འདུན་ཚུལ་གཙང་འབའ་ཞིག་གིས་སྒྲུབ་མཆོད་གནང་
པའི་སྒང་ ལ་ མགོན་པོ་ལྕམ་དྲལ་ ཕེབས་པའི་བརྡ་ ཙམ་རྨི་བ་ ཡིན་ པ་འདྲ་བསམ་བྱུང་། དེའི་
གཞུག་ཙམ་ལ་ལས་གྲལ་གྱི་སློབ་དཔོན་དང༌། གུར་རིགས་བསྡུས་ཀྱི་ཆོག་དཔོན་གྱིས་གསུངས་
ནས། འཇམ་མགོན་དེ་ཉིད་ཞིང་མ་བརྗེས་པར་དཔྱིད་ཀ་ཁོར་ཙམ་རེ་ལོ་ལྟར་གྱིས་ཕྱིན་ཆོས་
ཀྱང་མང་རབ་བཤད། བླ་མ་འཇམ་མགོན་དེ་ཉིད་ཀྱིས་སྔ་སོར་འདིར་ཆོས་བཤད་འདྲ་བྱས་ན།
ཇ་ ཕྲན་བུ་བསྐུར་མ་འོང་གསུང་བའི་ལུང་བསྟན་བཞིན། དར་རྩེ་མདོའི་བླ་མ་དཔོན་སློབ་དམ་
ཆོས་ བཀྲ་ཤིས། ཆོས་རྡོར་ དབོན་པོ་སོགས་ ཀྱིས་བསྐུར་མ་རེ། རྗེ་ པའོང་རེས་ ཀྱི་ གནང་བ་
འདི་བྱུང་། དམ་ པ་དེ་ ཉིད་ ལས་ ངོར་ལུགས་ དམར་ པོ་སྐོར་གསུམ་གྱི་དབང་། རྒྱབ་ཆོས་ པུ་
སྙིར་ བཀོད་ ཙམ་ གྱི་ ལུང་ དང༌། རིགས་ གསུམ་ སྤྱི་ དབང་། དུག་ དབང་ རྨ་ བྱ་ དུག་ འཇོམས་
སོགས་ཆོས་ཀྱང་མང་དུ་ཐོབ། ཨེ་ཝཾ་ཐར་རྩེར་འདྲེན་མཆོག་ནམ་མཁའ་སངས་རྒྱས་ལས་སྦྱོང་
དཀྱིལ་ བཅུ་ གཉིས། བཀའ་ གདམས་ གླེགས་ བམ། རྒྱལ་ སྲས་ བཀའ་ འབུམ། གུར་ ལྷ་
བརྒྱད། དཔལ་ མགོན་ ཞལ། དཔལ་ མགོན་ ཏྲཀ་ ཤད་ རྣམས་ ཀྱི་ རྗེས་ གནང་ སོགས་ ཐོབ།
189

ལོ་སོ་དགུ་ནས་བཞི་བཅུ་ཞེ་བཞིའི་བར་སྐབས། འཇམ་དབྱངས་སེམས་དཔའ་ཆེན་པོ་བསོད་
ནམས་ ལྷུན་གྲུབ་ ལས། གཞིས་ ཁ་རྩེར་ བསྙེན་རྫོགས་ དང་། ཀྱེ་རྡོ་ རྗེའི་ རྒྱུད་ དབང་ བསྐྱར་
ནས་ཞུས། སྒྲོལ་དཀར་གྱི་རྗེས་གནང་རྒྱས་པ་བྱིན་རླབས་ཆེ་བར་ཐོབ། ངོར་ས་སྐྱ་སོགས་སུ་
ཆོས་ དོན་གཉེར་མཁན་ ལ་ ཆོས་བཤད་པ་དང༌། གནས་སྐོར་ཐུགས་དམ་བསྙེན་སྒྲུབ་སོགས་
གང་སྟབས་ བྱས། དེའི་གོང་ན་བཀའ་དྲིན་ཆེ་ བའི་བླ་མ་གསུམ་ཆར་ ལ་ལོ་ལོ་བཞིན་གདན་
བཞུགས་རེ་འབུལ་གྱིན་ཡོད་པའི། སྦྲུལ་ལོ་ཧོར་ཟླ་གསུམ་པ་ལ་རྡོ་རྗེ་འཆང་ངག་དབང་ཆོས་
གྲགས་ ལ་ གདན་བཞུགས་ འབུལ་ སྐབས། ཞབས་དྲུང་ རང་ མི་བཞུགས་ པ་ དང་། གཙང་ བ་
འདི་ ལ་ སྤྲུལ་ ལོ་ གསུམ་ པ་ ལ་ དགའ་ མོ་ འོང་། སྦྲུལ་ལོ་བཞི་ པ་ ལ་ ངན་ཟེར་ ཡོད་འདུག །
གཙང་ པའི་ཞོར་ ལ་ རྩེ་གདོང་ ཞབས་དྲུང་ ལ་འོ་བརྒྱལ་བྱུང་དོགས། བློ་རྩེ་ རེ་འོང་གི་འདུག་
གསུངས་ པ་ སོགས་ དང༌། ངེད་ལ་ ཡང་ སྟོན་ ཁ་ བསམ་གྲུབ་ དགོན་ སར་དུ་འོང་ དགོས་ཚུལ་
གསུངས། དེའི་ཟླ་བ་ཕྱི་མ་ས་གའི་ཚེས་བརྒྱད་ ལ་ ཞིང་བརྗེ་ཚུལ་དང་། ཚེས་བཅུ་ལ་ཐུགས་
དམ་ འོད་ གསལ་ བཞེངས་ ཏེ་ དག་ པའི་ ཞིང་ དུ་ ཕེབས། སེམས་སྐྱོ་ནས་མྱ་ངན་ཅན་དུ་གྱུར།
ངེད་ཀྱི་རྟ་རྒོད་མ་ཡག་པོ་ཅིག་དང་ བྱས། མཆོད་འབུལ་གང་སྟབས་ བྱས། ཕྱག་མཛོད་ཆོས་
གྲགས་ལགས་ཀྱིས། བྱིན་རླབས་རྟེན་པུར་རུས་ན་བཟའ་སོགས་ཀྱང་གནང་བྱུང་། དམ་པ་དེ་
ཉིད་ཀྱི་བཀའ་ཕེབས་བཞིན་དགོན་སར་མི་སར་བཅས་གྲོས་སྟེང་ནས་ལབ་གླིང་བྱུང་བ་བཞིན།
རང་ལོ་ཞེ་ལྔ་པ་རྟ་ལོ་ནས་བསམ་གྲུབ་དགོན་སར་གྱི་འཛིན་བདག་བྱས། སླེབ་འཕྲལ་ནས་ལོ་
གཅིག་གི་དུས་ཇ་ལག་ཐོག་ནས་བཏང་། གཞན་དགེ་རྒྱུན་རྒྱུ་ཆ་འདྲ་ཚོང་བྱས་ཤིང་ཁལ་ཁ་ཤས་
བཙུགས་ནས། བླ་མ་རྡོ་རྗེ་འཆང་དེའི་དུས་ ཇ། ཟླ་བ་བྱུང་ངོ་ཅོག་གི་ཚེས་བཅུ་ལ་མ་ཆགས་
པ། ས་གའི་ཚེས་བཅུ་ལ་ཡང་ལོ་ལྟར་གྱི་མང་ཇ་གདན་བཞེས་རྣམས་འོང་བར་བྱས། སྦྲུལ་ལོ་
དེ་བར། དེའི་གཞུག་ལོ་གཉིས་ཀྱང་འགྲོས་ཤིན་ཏུ་ལོད་པ་ལ། ངེད་རང་ལ་ཡང་ཆས་ཀ་ཚོང་
རྒྱུ་ཡང་ཆེར་མེད། ཞོང་གི་ས་ཆ་དང་དགོན་པ་ལ་ཡང་འབབ་ཆེར་མེད། མི་མང་པོ་སྐྱ་མུག་
གིས་དྲོན་སྐབས། ངེད་ རང་ གི་སྲིང་མོ་བསོད་ནམས་ཆོས་ སྒྲོལ་ འདིས། སྐྱ་མུག་ གི་ སྒང་ གི་
རྒྱན་ ཆེ་ རྣམས་ ངེད་ ལ་ སྤྲད། དེ་རྣམས་ ཕམ་ཚོང་འདྲ་ བྱས་ པས། ངེད་ དཔོན་ སློབ་ རང་ལྟོའི་
སྦྱང་བྱེད་མི་ དགོས་ ཙམ་བྱུང་ཞིང་-། སྡེ་དགོན་གྱི་འཆད་ཉན་འདི་ བུ་སྟོན་རིན་པོ་ཆེའི་གསུང་
ལས། མ་དད་མི་འདོད་བཞིན་དུ་ཆོས་འཆད་ཅིང་། །ཉམས་ལེན་མི་བྱེད་ཆགས་སྡང་འཕེལ་
190

བྱེད་པའི། ། དེ་ལྟའི་འཆད་ཉན་འདི་ཡང་ དམྱལ་བའི་རྒྱུ། ཞེས་ གསུངས་ པ་ལྟ་བུ་ཞིག་འོང་
གི་ འདུག་ སྟེ། བརྒྱད་ འཛིན་ རིན་ པོ་ ཆེའི་ རྗེས་ འཇུག་ གི་ ཁུངས་ ཡིན་ འདུག་ པས། དེ་ ནས་
བརྒྱུད་ པའི་ ཟབ་ ལམ་ ནི་ གུ་ཆོས་དྲུག །སྐྱ་ ལུས་ དབང་ མོ་ ཆེར་ གྲགས་ པ། ཟུར་ ཁ་ སོ་ སོ།
།ཕྱག་དྲུག་དཀར་མཐིང་གི་རྗེས་གནང་ཚུན་དང་། རྭ་ཁྲིད་མཁའ་འགྲོའི་སྙན་བརྒྱུད། ཀྱེ་རྡོར།
གཤེད་ དམར། འཇིགས་ བྱེད་ བཅུ་ གསུམ་ མ། ཀུན་ རིག་ གི་ དབང་རྣམས་ རིམ་ བཞིན་ བྱས།
དེ་ནས་ རང་ལོ་ལྔ་བཅུ་ པ་ སྤྲེལ་ལོར་འདུ་ཁང་ལ་ལོགས་ བྲིས། ཐུབ་པ་གཙོ་འཁོར་གསུམ།
འཕགས་ པ་ གནས་ བརྟན་ བཅུ་ དྲུག །རྒྱལ་ ཆེན་ བཞི། སྦྱིན་ བདག་ ཧ་ ཤང་ དང་ བཅས་ པ།
རྗེ་བཙུན་གོང་མ་ལྔ། ཀུན་མཁྱེན་རིན་པོ་ཆེ། བརྒྱུད་འཛིན་རིན་པོ་ཆེ། ཞབས་དྲུང་དེ་ཉིད།
ཞབས་ དྲུང་ ཤེས་ རབ་ འབྱུང་ གནས་ རྣམས་ ཀྱི་ སྐུ། ཀླུ་ དབང་ གི་ རྒྱལ་ པོ། གཙུག་ཏོར་རྣམ་
རྒྱལ། སྒྲོལ་ ལྗང་། སྒྲོལ་ དཀར། མགོན་ དཀར་ གུར་ གྱི་ མགོན་ པོ། །གནོད་ སྦྱིན་ ལྕམ་
སྲིང་། རྒྱལ་ཆེན་རྣམ་སྲས་སོགས་ཆོས་སྐྱོང་ཁ་ཤས་དང་བཅས་པ་ལྷ་བརྒྱད་ཅུ་ཙམ་བཞིངས་པ།
དེ་ སྐབས། དེང་ནས་ བྱང་ཆུབ་བར་དུ་བླ་མ་དང་། །ཡི་དམ་མཁའ་འགྲོས་འབྲལ་མེད་རྗེས་
བཟུང་སྟེ། ། ཚེ་རིང་ནད་མེད་བདེ་སྐྱིད་འབྱོར་ལྡན་ཞིང་། །དོན་གཉིས་ལྷུན་གྲུབ་སངས་རྒྱས་
ཐོབ་ པར་ཤོག ། ཟེར་བ་འདི་ བྱས་ནས། རྒྱུན་ གྱི་ ཁ་ཏོན་ གྱི་ མཇུག་ཏུ་བྱེད་ ཀྱིན་ཡོད། དེ་
ནས་ང་གཅིག་ང་གཉིས་སྐབས། དཔལ་ས་སྐྱ་པ་སྔགས་འཆང་ཐམས་ཅད་མཁྱེན་པས་ད་ལྟའི་
ཞབས་དྲུང་བདག་ཆེན་བསོད་ནམས་དབང་ཕྱུག་ཡབ་རིན་པོ་ཆེས་གཙོས་ཚོགས་པ་བརྒྱ་ལྷག་ཙམ་
ལ། གུར་ གྱི་མགོན་པོ་ རྡོ་ རྗེ་ བྲག་ རྫོང་མའི་ཁྲིད། མགོན་ པོད་མེ་འབར་མ། སྙན་བརྒྱུད་པུ་
སྟེ། རྣམ་ རྒྱལ་ སྐོར་ གསུམ་ རྣམས་ ཀྱི་ ལུང་། རྩ་ རྒྱུད་ བརྟག་ གཉིས་ ཀྱི་ བཤད་ དཀའ་རྣམས་
གནང༌། དེའི་ རྗེས་ཙམ་ལ་ རིག་ འཛིན་ལྷ་ཁང་དུ། བདེ་མཆོག་ལོ་ནག་དྲིལ་གསུམ་གྱི་ཁྲིད།
རྒྱབ་ ཆོས་ ཀྱི་ ལུང་ དང་ བཅས་ པ། གཞན་ཡང་ ལྷ་བརྒྱད་གསང་ ཁྲིད། ཁ་སྐོང་ པུ་ སྟིའི་ལུང་།
ཆོས་མཛོད་ཆེན་མོ་རྗེ་དམ་པ་གྲོལ་མཆོག་གིས་བསྒྲིགས་པར་གནང་བའི་ཁྲིད་བརྒྱར་གྲགས་པ་
དང་། རྫོགས་ ཆེན་ གྱི་ ཁྲིད་ ཀྱང་ཐོབ། གོང་ བཞུགས་ ཀྱི་ བཀའ་ཕེབས་བཞིན། མེ་ འབར་ མ་
དང་། སྙན་བརྒྱུད་པུ་སྟིའི་ལུང་ཡང་ཐུབ་བསྟན་དགེ་འཕེལ་དུ་བྱས། ང་ལྔ་པ་འབྲུག་ལོར་རྨི་
ལམ་ངན་པ་གསུམ་སྦྲེལ་ནས་བྱུང་བར་འཇམ་མགོན་ཤར་པ་དེ་ཉིད་ཆོ་འཕྲུལ་གྱི་ཉེར་གཅིག་ཀུན་
མཁྱེན་རིན་པོ་ཆེའི་དུས་ཆེན་ལ་ཞིང་བརྗེས་ཚུལ་དང་། ཉེར་གསུམ་ལ་རི་བོ་པོ་ཏ་ལར་ཕེབས།
191

དཔོན་པོ་ཆེན་མོ་ཀུན་དགའ་དཔལ་བཟང་གིས་ཕྱག་བྲིས་བྱུང་བ་བཞིན་མཆོད་འབུལ་གུར་རིགས་
བསྡུས་ཀྱི་ཆོག་དཔོན་ལ་སྔར་ལྟར་ཕྱིན། གདུང་འབུམ་ལ་གོས་ཆེན་གྱི་སྣམ་སྦྱར་དམར་པོ་གྲྭ་ལ་
བཀྲ་ཤིས་རྟགས་བརྒྱད་ཐག་གྲུབ་ལས་བྱས་པ་སོགས་ཕུལ། སེམས་སྡུག་བསྔལ་ཞིང་མཆི་མ་
མང་པོ་ཤོར། འཇམ་མགོན་དེ་ཉིད་ཞིང་བརྗེ་བའི་གོང་ཙམ་དུ་ཐུབ་བསྟན་རིན་ཆེན་གླིང་གི་ཁ་
འཛིན་ གྱིས་ གསུངས་ པ་ བཞིན། ལོ་ ཁ་ ཤས་ འཛིན་ བདག་ བྱས། འཇིགས་ བྱེད་ ཀྱི་ དབང་།
ཀྱེ་རྡོར་ གྱི་ དབང་། དམར་ ཁྲིད། ཏྲཀ་ཤད་ རྗེས་ གནང་ སོགས་ ཆོས་ ཁ་ རེ་ བྱས། དེའི་ཞོར་
ཅིག་ལ་ན་རིང་དགོན་པར་ཕྱིན་དུས། དེའི་གཏོར་མ་ཡོད་པའི་ནང་དེའི་གྱང་ལྡེབས་ལ་པུ་ཏྲའི་
སྐུ་ནང་སོའི་གཏོར་ཁང་སྟེང་གི་ས་ལོའི་ཕྱག་ནས་མ་དེ་ཙམ་ཞིག་གི་པུ་ཏྲའི་སྐུ་འདྲ་ཅིག་མཐོང་
བྱུང་། སྐར་ཁུང་དེ་བསལ་བྱུང་བས། སྔགས་ འཆང་ ཐམས་ཅད་མཁྱེན་པས་འཇུག་ པ་ གནང་
བ་ཡིན་ཟེར་བའི་ གཏོར་མ་ཟུར་བརྒྱད་ པ་ཅིག་འདུག །དེའི་ཕྱི་ལོའི་སྟོན། རྒྱལ་དབང་ཡོན་
མཆོད་ རྩེ་ རྒྱས་ གཞིས་ ཀ་ རྩེར་ ཕེབས། ངེད་ ཚོས་ ཀྱང་ ཞལ་ མཇལ་ ཕྱག་ དབང་ཞུ་བར་ ཕྱིན་
སྐབས། ཆོས་འབྲེལ་ཅིག་ཨེ་ཐོབ་བསམ་བྱུང་ཡང་། བཀྲ་ཤིས་ལྷུན་པོའི་གྲྭ་པ་མཆེད་གྲོགས་
འདྲ་ནི། ཤངས་ རྒོད་ཚང་པ་ཚོ་ བཀའ་ཆོས་ ཞིག་ ཞུ་ ཡི་ འདུག་ པས། དེའི་སྡེབས་ལ་ ལྷམ་ མ་
གོན། ཆོས་གོས་ ཕྲག་ལ་བཀལ་ནས་ཕྱིན་ན། དེའི་ཉིན་གྱི་བཀའ་ཆོས་ཐོབ་འོང་ཟེར་འདུག་
པ་བཞིན་བྱེད་རྩིས་བསྒྲིགས་འདོད་བྱས་པ། སྒོར་བ་རྣམས་ཀྱིས་རྒྱགས་རྫོགས་བྱེད་ཀྱིན་འདུག་
པས། འགྲོ་མ་ནུས་པས་ཐོབ་རྒྱུ་མ་བྱུང་། ཨེ་ཝཾ་ཐར་རྩེ་བླ་མ་རིན་པོ་ཆེ་ནམ་མཁའ་རིན་ཆེན་
ངོར་མཁན་པོ་ལ་བཀོད་བཞག་གནང་འདུག་པས། བླ་མ་རིན་པོ་ཆེས་མཁན་པོ་འོང་བའི་རེ་
གང་ཡང་མེད་པས། ལམ་འབྲས་ཀྱི་ཆ་ལག་རྣམས་མ་ཐོབ། འདི་ལོའི་ལམ་འབྲས་ཁྱེད་ཀྱིས་
བྱེད་ དགོས་ གསུངས་ པ་བྱུང་། རྟ་ལོའི་ སྟོན་ དེར་ རྨི་ ལམ་ བཟང་ ཙམ་ཞིག་བྱུང་དུས། བདག་
གཞན་དུས་གསུམ་དགེ་ཚོགས་ཇི་སྙེད་དང་། །མཆོག་གསུམ་ཐུགས་རྗེས་མར་གྱུར་འགྲོ་ཀུན་
གྱི། །ལས་ངན་སྡིག་སྒྲིབ་ནད་འཚེ་ཀུན་ཞི་ཞིང་། །ཚེ་རིང་ནད་མེད་བདེ་སྐྱིད་འབྱོར་ལྡན་ཤོག་
།ཐོག་མེད་ནས་བསགས་ ལས་ ངན་ སྡིག་ སྒྲིབ་རྣམས། །མཐོལ་ ལོ་ བཤགས་ སོ་ བྱང་ཞིང་དག་
གྱུར་ ཅིག །ཡང་ དག་ ལམ་ བསྟེན་ཚུལ་ གནས་ སྒྲུབ་ ལ་ བརྩོན། །རིམ་ གཉིས་ ཏིང་ འཛིན་ ཡེ་
ཤེས་མཐར་ཕྱིན་ཤོག ། དཀོན་མཆོག་ཐུགས་རྗེས་ནམ་ཡང་མི་འབྲལ་ལ། །བསྟན་འགྲོར་ཕན་
བདེ་ བླ་མེད་བསྒྲུབ་ནུས་ཞིང་། །ཚེ་མཐར་ཕྱིན་ནས་ཞིང་མཆོག་རབ་བགྲོད་དེ། །དོན་གཉིས་
192

ལྷུན་གྲུབ་སངས་རྒྱས་མྱུར་ཐོབ་ཤོག །ཟེར་བའི་སྨོན་ལམ་འདི་ཡང་ བྱས། བཀའ་ཕེབས་ པ་
བཞིན་རྟ་ལོའི་གཞུག་ ལ་ ངོར་དུ་སླེབ་ པར་ བྱས། ལུག་ལོའི་ལམ་འབྲས་དེ་ངེད་ཀྱིས་བཤད།
དགེ་འདུན་དང་གནས་ཁྱད་འཕགས་འདི་ཙམ་དུ་རྗེ་བཙུན་ས་སྐྱ་པའི་གསུང་ངག་ལམ་འབྲས་ཤོད་
པ་སྐལ་བ་བཟང་སྙམ་པ་བྱུང་། ཐུགས་ཟུར་གནས་ཀྱི་གྲྭ་པ་ཚོ་ཡང་མཉེས་པོ་མཛད་ཀྱིན་འདུག
། ལམ་དབང་སྐབས་ཁམས་ཚན་གྱི་ནང་ཡིན་བསམ་པའི། སྦུག་ཐག་རིང་ཙམ་ཅིག་གི་ལོགས་
བྲིས་ ལ་རྣལ་ འབྱོར་ དབང་ ཕྱུག་ གི་ སྐུ། རི་ མོ་ ཡག་ པ་ ཅིག་ ལ་དད་མོས་ བྱས། བྱིན་རླབས་
ཞུས། བུ་ ཆུང་ ཁོང་ ལ་ ཡང་ བྱིན་ རླབས་ ཞུས་ བྱས་ པའི་ རྨི་ ལམ་ དགའ་ མོ་ ཙམ་ བྱུང་། ཟུར་
གནས་རྣམས་ལམ་འབྲས་དགའ་མོ་བྱུང་སྐད་འདུག །དེའི་རྟིང་ཙམ་ལ་བྱ་ལོར་བླ་མ་རིན་པོ་ཆེ་
ནམ་མཁའ་ རིན་ཆེན་ ལྷོའི་ དམག་ ཆིངས་ ལ་ ཕེབས་དགོས་ བྱུང་བས། རྒྱུན་དུ་དཀར་གསུམ་
དགོས་ པའི་ སྐུ་ གཟུགས་ངན་ པའི་ སྟེང་། གྲོང་གི་ ཆུ་ ཡང་ ལོད་ པ་དང་། སྐུ་བསེར་ ཁར་ཐལ་
ནས་ གཤེགས། དེའི་ དབྱར་ གཞུག་ གནམ་ སའི་ བདག་ པོ། མི་ དབང་ བསོད་ ནམས་ ཆོས་
འཕེལ་ དེས། ངེད་རང་ལ་མཐོས་ཐོལ་མི་བསམ་གྱིས་མགོ་འདོན་དང་། ངོར་པ་ལ་ཡང་ཆོས་
འདྲའི་ཕན་ཐོགས་འོང་དགོངས་ཐུགས་བསམ་རྣམ་དག་གིས་ངེད་ལ་ངོར་མཁན་པོ་གྱིས་གསུངས།
བཀོད་ ཇ་ རྒྱས་ པ་ དང་བཅས་གནང་བྱུང་ཡང་། གཟུགས་གཞི་རླུང་ཁམས་ཆེས་པས། དཀར་
རྡོར་ བྱས་ ན་ ཚེ་ ཐུང་བྱུང་དོགས། དགོངས་ པ་མི་ཞུ་ཁོ་ མེད་བྱུང་། དགོངས་འགལ་མེད་ངོས་
གྲོལ་ཆ་ཡང་བཀའ་དྲིན་བསྐྱངས། ཡང་དགོན་གསར་དུ་རང་རིག་ཡེ་ཤེས་ཕོ་བྲང་གི་ལྷ་ཁང་
གསར་དུ་བཞེངས། དྲི་བཟངས་དར་འདམ་གྱི་འབུར་སྐུ་བླ་མ་རྡོ་ རྗེ་འཆང་གིས་གཙོས་པའི་ནི་
གུས་ཇག་པ་སྟོད་ལུགས་གྲུབ་ཆེན་ཐང་སྟོང་རྒྱལ་པོ་ནས། བརྒྱུད་འཛིན་བློ་གྲོས་རྒྱལ་མཚན་ལ་
བརྒྱུད་པ་ཡོངས་རྫོགས་དང་། སྨད་ལུགས་ཀྱི་བརྒྱུད་པའི་ཁྲོད་མཚར་ཆེན་གྱི་སྐུ་རྣམས་དང༌།
ལོགས་བྲིས་ལ་ས་སྐྱ་པའི་ལམ་ཟབ་བརྒྱུད་པ་གསུམ་འདུས། རྩ་བའི་བླ་མ་གསུམ་ཡན་ཆད་
ཚང་ བ། ནི་ གུ་ ལུགས་ ཀྱི་ རྒྱུད་ སྡེ་ ལྔའི་ ལྷ། བདེ་ མཆོག་ དཀར་ པོ། མཁའ་ སྤྱོད་ དཀར་
དམར། རྟ་ མགྲིན་ སྐྱེར་ སྒང་། ཕྱག་ དྲུག་ མགོན་ པོ་ ལྕམ་ དྲལ་ འཁོར་ བཞི་ དང༌ བཅས་ པ།
མགོན་ དཀར་ ཡིད་ བཞིན་ནོར་བུ། ཇི་ སེར། རྣམ་རྒྱལ་མཆོད་རྟེན་ ལྷ་ དགུ་རྣམས་ ཡོད་ པའི་
མཆོད་རྫས་ལ། དབུའི་སྟེང་གོས་ཆེན་ཁའུ་རི་མོ་ལེགས་པ་ཁ་མཐོན་ཐི་ཁ་དོ་འབྲེལ་གྱིས་མཐའ་
ཅན། གོས་ཆེན་དམར་སེར་འཇའ་རིས་དང་བཅས་པ། མདུན་ངོས་སུ་མདོ་ཁམས་ནས་བྱུང་
193

བའི་ བླ་ བྲེ་ ཆེ་ བ་ ཤམ་ བུ་ དང་ བཅས་ པ། གོས་ འཕན་ གསུམ། སྨན་ ཚེའི་ འཕན་ གཉིས།
གོས་ཆེན་གྱི་རྒྱལ་མཚན་གསུམ། འཕན་ཆུང་བཅོ་ལྔ། ཧོར་ཏིང་དངོས་གཙང་ཆེ་བ་བདུན་ཆ།
བཀའ་ དམ་ མཆོད་ ཨུང་ བདུན་ ཆ། མཎྜལ་ གཉིས། རྒྱའི་ མཎྜལ། མན་ འཛི་ གསུམ། མེ་
ཏོག་ དམ་ པ་ གསུམ། མཆོད་ ཨུང་ གཞན་ གསུམ། རོལ་ མོ་ འཁར་ རྔ་ སོགས་ མཆོད་ རྫས།
གཞན་ཡང་རྒྱལ་བ་རིགས་ལྔའི་གསེར་ཐང་གཅིག །ལས་གཤིན་གྱི་ཞལ་ཐང་། མགོན་ཐང་།
ཀྱེ་རྡོར། འཇིགས་བྱེད་ཀྱི་ཞལ་ཐང་། གཏོར་དར་སྤུས་གཙང་བདུན་རྣམས་སྦྱར་ཡོད་ཅིང་སྔ་
ཕྱིར་བསྒྲིག་བཀོད། བསླབ་སྐྱོབ་སོགས་ གང་སྟབས་ བྱས་ཀྱང་། གྲྭ་པ་ཚོ་ བློ་ཁ་མ་རྫོགས་ལ།
ཁང་རང་ཚོ་ཆོས་བྱེད་མཁན་མེད་པའི་ཁྱེར་ཁ་ཆེར་མེད་པ་ཞིག་འདུག །སྤྲུལ་སྐུ་བོད་ཁོང་ནས་
དཔོན་གཡོག་བཞི་ལ་ཡོན་རྫོངས་ཀྱི་ཆ་རྐྱེན། སྤྲུལ་སྐུ་ བྲག་སྟེང་པ་དང་། ཚེ་ལྷུན་པ་གཉིས།
ཟླ་བ་གཉིས་དང་ ཞག་ གཉིས་ སོང་བ་ལ། ཤ་ རིན་གསེར་ཞོ་བཞི། སྤོས་ཤེལ་ཆེ་ཆུང་ ཁ་ རེ།
ཚོན་གྱི་རིན་ལ་གསེར་ཞོ་དོ། །གཟན་ཡར་ལུང་གནས་ལྔ་གཅིག །སྤོས་ཤེལ་སྐྱེ་ཆ་ཞོ་གང་རི་
བ། པད་ སྐོར་ གཅིག །ཁ་ འཐགས་ མ་ ཧན་ རྩེ་ ཁ་ དྲུག །ཐོང་ ལྕགས་ གཉིས་ རྣམས་ དང་། །
ཡོན་ ལ་ ཁ་ འཐགས་ཆེ་ བ་ གཅིག །དཀྱུས་མ་ གཅིག །གསེར་ཞོ་ དོ། །གོས་ཆེན་ ཁ་ དོ་སྦྲེལ།
མ་ཧན་རྩེ་ཆེ་བ་ཁ་ལྔ་སྦྲེལ། མོ་གོས་ཡག་པ་གཅིག །གོས་ཆེན་གྱི་ཀོང་སྟོད་སྤུས་གཙང་བ།
སྤོས་ཤེལ་ དགུ། བྱུ་ རུ་ བཅུ། གྲི་ ཀོང་ ཕྲུག་ ཡག་ པ་ གཅིག །སྒྲིལ་ སྔོ་ དམར་ ལྗང་ གསུམ།
ལྷོ་ རས་ ཡུག །ར་ རྒོད་ གོས་ཆེན། ཁུམ་བུ། ཀ་ ཇི་ ཡུག་ རྣམས་ སོང་། ཡང་ ལྡེབས་རིས་ལ་
སྤྲུལ་སྐུ་བོད་ཁང་ནས་དཔོན་སློབ་ གཉིས་ ཀྱིས་ཞག་བཅོ་ལྔ་ སྐོར་སོང་སྐབས། ཤ་རིན་ཞོ་དོ།
ཡོན་ ཁ་ འཐགས་ ཆེ་ བ། གསེར་ཞོ་ གང་། སྣུམ་ ཆུ་ ཁལ་ གཅིག །གཡུ་ ཞོ་ རི་ བ། གོས་ཆེན་
དོ་ སྦྲེལ། སྨན་ རྩེ་ དོ་ འབྲེལ། ཁུམ་ བུ། གོས་ ཆེན། ཀ་ ཇི་ ཡུག་ རྣམས་ སོང་། ལྷ་ ཁང་
དེར་ གསོལ་ འདེབས་ འདི་ ཡང་ བྱས། དབྱིངས་ མཁའ་ ཁྱབ་ ཆོས་ སྐུ་ ཆེན་ པོ་ དང་། །སྐྱབས་
ལོངས་ སྐུ་ཟུང་འཇུག་རྡོ་ རྗེ་ འཆང་། །མཆོག་སྤྲུལ་སྐུ་ཤཱཀྱ་ཐུབ་པ་ཡིས། །སེམས་འཁྲུལ་པ་ཞི་
བར་བྱིན་གྱི་རློབས། །རྗེ་རྣལ་འབྱོར་དབང་ཕྱུག་བིརཱུ་པ། །དཔལ་ས་སྐྱའི་རྗེ་བཙུན་གོང་མ་ལྔ། །
རྗེ་རྡོར་སེམས་ ཚར་ཆེན་ཡབ་སྲས་ཀྱིས། །སེམས་འཁྲུལ་པ་ཞི་བར་བྱིན་གྱིས་རློབས། །མ་ཡེ་
ཤེས་མཁའ་འགྲོ་ནི་གུ་མ། །དོན་བརྒྱུད་པ་རིན་ཆེན་སྣ་བདུན་ཞབས། །དཔལ་ཐང་སྟོང་རྒྱལ་
པོ་ གྲོལ་ མཆོག་ གིས། །སེམས་འཁྲུལ་ པ་ ཞི་བར་ བྱིན་གྱིས་རློབས། །མགོན་པད་འབྱུང་རྣམ་
194

འཕྲུལ་ དབང་ པོའི་ མཚན། །དཔལ་ ས་ སྐྱའི་ སྔགས་ འཆང་ ཐམས་ ཅད་ མཁྱེན། ། རྗེ་ འཇམ་
མགོན་ཤེས་ རབ་ འབྱུང་ གནས་ ཀྱིས། །སེམས་ འཁྲུལ་ པ་ ཞི་བར་ བྱིན་གྱིས་རློབས། །ཕ་རྡོར་
འཆང་ ངག་ དབང་ ཆོས་ གྲགས་ ཞབས། ། ལྷ་ ཡི་ དམ་ ཞི་ ཁྲོའི་ ཚོགས་ བཅས་ དང༌། །དཔལ་
མཁའ་ འགྲོ་ ཆོས་ སྐྱོང་སྲུང་ མ་ ཡིས། །སེམས་ འཁྲུལ་ པ་ ཞི་ བར་ བྱིན་ གྱིས་རློབས། །སྐྱབས་
དཀོན་ མཆོག་ཐུགས་ རྗེ་ ཅན་རྣམས་ ཀྱིས། །བདག་ ལྟོས་ བཅས་ མ་གྱུར་འགྲོ་བ་རྣམས། །ཚེ་
འདི་ཕྱི་བར་དོ་ཐམས་ཅད་དུ། །དུས་ འབྲལ་མེད་ཐུགས་ རྗེས་བསྐྱང་དུ་གསོལ། །ཚེ་ མཐར་
ཕྱིན་ སྒྲུབ་ ལ་ བརྩོན་ པ་ དང་། །གེགས་ ཕྱི་ནང་བར་ཆད་མེད་པ་དང་། །སེམས་ རང་ རིག་ ལ་
བརྟན་པ་ཆེར་ཐོབ་ནས། །ས་ལམ་གྱི་རྟོགས་པ་མཐར་ཕྱིན་ཤོག །གནས་སྡུག་བསྡུལ་བཟོད་
མེད་འཁོར་བ་ལས། །རྒྱུད་ མྱུར་དུ་ གྲོལ་ནས་ རང་ གཞན་ཀུན། །འབད་མེད་དུ་འགྲུབ་པའི་
སངས་ རྒྱས་པ། །རྡོ་ རྗེ་ འཛིན་ པ་དེ་ཐོབ་པར་ཤོག །ཡང་ ལུག་ལོ་ཞེ་དྲུག་པ་ལ་ཐུབ་བསྟན་
དགེ་འཕེལ་འཛིན་བདག་བྱས་ནས་ལོ་ཁ་ཤས་སོང་བའི་ང་བརྒྱད་པ་ལ་ཕུའི་འདུ་ཁང་གི་གསེང་
གཡབས་ལ་ཕལ་ཐོག་ཕྱེད་གཉིས་ཙམ་གྱི་གྱང་ལྡེབས་ངོས་ལ་ཐུབ་དབང་ནས་གཙོས་པའི་སངས་
རྒྱས་ སོ་ ལྔ་ བརྒྱང་ ཁྲུ་ ཙམ། སྒྲོལ་ ལྗང་། ཚེ་ དཔག་ མེད། རྣམ་ རྒྱལ། སྒྲོལ་ དཀར།
བཞུགས་ ཁྲིའི་ གཡས་ ཀྱི་ གྱང་ ལྡེབས་ ལ། ཚར་ ཆེན་ རྡོ་ རྗེ་འཆང་། དཔལ་ས་སྐྱ་ པ་ སྔགས་
འཆང་ ཐམས་ ཅད་ མཁྱེན་ པ། ཞབས་ དྲུང་ ངག་ དབང་ ཆོས་ གྲགས། རྀ ལྷ། ལོ་ མ་ གྱོན་ མ་
རྣམས་བྲི་མཁན་སྤྲུལ་སྐུ་རྟག་བརྟན་པ་དང་། དར་རྒྱས་གཉིས་ཀྱིས་ཟླ་བ་གཅིག་ལྷག་ཙམ་སོང་
བའི་ཤ་ རིན་ གསེར་ ཞོ་ གསུམ། ཡོན་ ཁ་འཐགས་ཆེ་བ། སྨན་རྙིང་ སུམ་ སྦྲེལ། གོས་ཆེན་དོ་
སྦྲེལ། གསེར་ཞོ་ དོ། སློག་ པ་ དངོས་ གཙང་ ཞོ་ དོ་ རི་བ། གཞན་ ཡང་ རས་ དར་ གྱིས་བརྒྱན་
པ་རྣམས་སོང་། ཕུ་དགོན་པར་སྔ་ཕྱི་སྦྱོར་འཇགས་ བྱས་པ་ལ། རྡོ་རྗེ་འཆང་ངག་དབང་ཆོས་
གྲགས་ཀྱི་དུས་ཆེན་ས་གའི་ཚེས་བཅུ་ལ་མང་ཇ་གདན་ནོན་བྲེ་དོ་མ་རེ་འོང་བ། རྡོ་རིང་རིན་པོ་
ཆེའི་དུས་བཟང་ཟླ་བ་བཅུ་པའི་ཚེས་བཅོ་ལྔ་ལ་མང་ཇ་ནས་བྲེ་གསུམ་མ་རེ་འོང་བ། རྗེ་བཙུན་
གྲགས་པ་རྒྱལ་མཚན་གྱི་དུས་བཟང་དཔོ་ཟླ་བའི་ཚེས་བཅུ། བཅུ་གཅིག །བཅུ་གཉིས་རྣམས་
ལ་རྡོ་རྗེ་རྣལ་འབྱོར་མའི་སྒྲུབ་མཆོད་རེ་འོང་བའི་ཆ་རྐྱེན་ལ་ཞིང་ཁལ་བཅུ་དྲུག །རྡོ་རིང་རིན་པོ་
ཆེའི་དུས་ཆེན་ལ་ ཞིང་ཁལ་དགུ། ནས་ ཁལ་སུམ་ཅུ། གོས་ སྟོད་ ཡག་ པ་ཅིག །ཇ་བར་ ཁག་
རྣམས་དང་། རྡོ་རིང་པ་རང་གི་གསེར་སྐུ་ཕྱག་ནས་མ་ཁྲུ་གང་ཙམ་ཤིན་ཏུ་སྒྲོས་གཙང་བ་གཅིག་
195

དང༌། རྡོ་རྗེ་འཆང་ངག་དབང་ཆོས་གྲགས་ཀྱི་ལོ་དུས་ལ་མང་ཇ། ནས་འགྱེད་ཀྱི་ཆ་རྐྱེན་ནས་
ཁལ་བཞི་བཅུ་ཞེ་བདུན། ཟླ་བ་བྱུང་ངོ་ཅོག་གི་ཚེས་བཅུ་ལ་ཡང་དུས་ཇ་ཆག་མེད་རྣམས་སྦྱོར་
འཇགས་ བྱས་ཡོད་ཅིང་། དགོན་གནས་ གཉིས་སྦྱར་དུ་བསྙེན་པ་བཞིན་བྱེད་མཁན་ཆེ་ཆུང་ལ་
དཔགས་པའི་སྟེར་སྟེར་རེ་དང་། ངེད་རང་ལ་རྒྱུ་ཆ་རྐྱེན་མེད་པའི་ཚོད་ཀྱི་སྦྱོར་འཇགས་གང་
སྟབས་རེ་བྱས་པ་ཡིན་ནའང་། ཐུབ་བསྟན་དགེ་འཕེལ་དུ་བསྙེན་པ་བྱེད་མཁན་འགའ་རེ་བྱུང་།
གཞན་གྲྭ་པ་ཚོ་བློ་ཁ་རྫོགས་པ་ནི་དཀའ་བར་འདུག །མུ་གུ་ལུང་དུ་ཡང་ལམ་འབྲས་བརྒྱུད་པ་
གསུམ་འདུས་ ཀྱི་ བླ་མ། རྗེ་ བླ་མ་ རྒྱལ་ དབང་ ཐམས་ཅད་མཁྱེན་པ། དཔོན་སློབ་ པཎ་ཆེན་
རིན་ པོ་ ཆེ་ རྣམས་ ཀྱི་ སྐུ་ ཁྲུ་ གང་ ཙམ་ རེ། ཛི་ ལྷ་ སེར་ པོ། ཚེ་ དཔག་ མེད་ དཀར་ པོ། སྦྱིན་
བདག་དང་བཅས་པ། སྤྲུལ་སྐུ་བོད་ཁང་ནས་དཔོན་སློབ་གཉིས་ཀྱིས་བྲིས་པ་ལས། ཡོན་ཁ་
འཐགས་ ཆེ་ བ། སློག་ པ་ སྔོན་ པོ་ ཞོ་ དོ་ རི་ བ། གསེར་ ཞོ་ གང་། གཡུ་ ཞོ་ དོ་ རི་ བ། རས་
དར་གྱིས་བརྒྱན་པ་རྣམས་སང་། །སྤྱིར་ལོ་ཉི་ཤུ་ནས་ཆོས་རྣམ་དག་ཅིག་མ་བྱས་པའི་ཐབས་
རང་མི་འདུག་བསམ་པ་དང༌། ནམ་འཆི་མེད་པའི་འདིར་སྣང་ལ་ཨ་འཐས་ཆེན་པོ་རང་མེད།
ཁྱད་པར་རང་ལོ་ང་གསུམ་སྐབས་དཔེ་ཆེན་ན་ཆགས་བལྟས་པའི་ཐོ་རངས་གཉིད་སད་ཁ་རུ།
གསང་ཆེན་མའི་ཚིག ། ཀྱེ་མ་ད་ནི་སྙིགས་མ་ལྔ་བདོའི་དུས། །དལ་འབྱོར་ཆུད་ཟོས་སྟོང་ལོག་
མ་བྱེད་པར། །འཁོར་བའི་སྡུག་བསྔལ་མི་རྟག་དྲན་བྱོས་ལ། །རྩེ་གཅིག་ཟབ་མོའི་ཏིང་འཛིན་
བསྒོམ་རེ་ རན། །ཟེར་བའི་ཚིག་འདི་ རྨི་བ་དང་། གཉིད་སད་པའི་བསམ་ བློ་ལ། དཔེ་ཆ་ རྒྱ་
ཆེའི་དོན་མི་འདུག །ནམ་འཆི་མེད་པའི་ཏིང་ངེ་འཛིན་ རང་གལ་ཆེ་བ་འདུག་བསམ་པ་བྱུང་།
སྒྲུབ་པ་བྱེད་པ་རྩེ་གཅིག་ཏུ་སྡོད་པ་ལ་ནི་མཐུན་རྐྱེན་མི་འགྲིག་པས་སྡོད་ཐབས་མ་བྱུང་། གལ་
ཆེ་བ་སྲིད་མི་སྲིད་མ་གཏོགས། མི་དང་ལང་གཏམ་ཡུན་རིང་གཏན་ནས་མ་ཤོར་བ་བྱས་པས། །
སྤྱོད་པ་ལོད་པའི་ཐང་བྱེད་པ་ཞིག་འོང་གི་འདུག་ནའང་གང་དུ་སྡོད་ཀྱང་རྒྱལ་བ་ཡང་དགོན་པའི་
གསུང་བཞིན། འཆི་བ་སྙིང་ཟུག་གི་དབེན་གནས་ན། །ཞེན་པ་ གཏིང་ལོག་གི་སྒྲུབ་པ་པོ། །
ཚེ་འདི་བློས་བཏང་གི་སྐུ་མཚམས་བཅད། །སེམས་ཆོས་བརྒྱད་ཀྱི་མི་དང་མཇལ་འཕྲད་མེད། །
མཚམས་དམ་པ་དེས་ཆོས་ རྗེ་བླ་མ་མཆོད། །དྲིན་ལེན་དུ་སྒྲུབ་པའི་མཆོད་པ་འབུལ། ། ཞེས་
གསུངས་ པའི་ཚུལ་ བྱས། ཉིན་རེ་བཞིན་ལྟོ་ཟ་དུས་ཟན་ལ་ རྒྱལ་ བ་ རིགས་ ལྔ། རྣམ་རྒྱལ་
མཆོད་ རྟེན་ དང་ བཅས་ པའི་ སྐུ་ པར་ རེ། འཇིགས་ བྱེད་ ཀྱི་ སྐུ་ པར་ གསུམ་ རེ། རྣམ་རྒྱལ།
196

སྒྲོལ་དཀར། ཚེ་དཔག་མེད་ཀྱི་སྐུ་པར་བརྒྱད་རེ་རྣམས་ཆག་མེད་རྒྱག་པའི་རྒྱལ་བ་རིགས་ལྔའི་
སྐུ་པར་གྱི་ཡོན་ལ་གསེར་ཞོ་དོ། །འཇིགས་བྱེད་རྣམ་རྒྱལ་ཚེ་དཔག་མེད་གསུམ་གྱི་སྐུ་པར་ལ་
གསེར་ཞོ་ དོ། །རྣམ་ རྒྱལ་ གྱི་ སྐུ་པར་ཆུང་ བ་ ལ་ ཞོ་ཕྱེད། ཨུརླན་ཚེ་ སྒྲུབ་ ཀྱི་ སྐུ་ ལ་ ཞོ་གང་།
ཡང་འཇིགས་བྱེད་དང་སྒྲོལ་དཀར་ལ་ཞོ་གང་། དངུལ་གྱི་སྒྲོལ་ལྗང་གི་སྐུ་རྒྱུད་ལ་དངུལ་དཀར་
སྲང་དགུ། ཡོན་ ལ་ གསེར་ ཞོ་དོ། ཞལ་ཐང་ཆེ་བ་ གཉིས་ལ་ ཡོན་ལ་གསེར་ཞོ་བདུན། ཆུང་
བ་བཞི་ལ་ གསེར་ཞོ་རེ་རེ། བླ་མ་རྡོ་ རྗེ་ འཆང་གི་གསུང་། འདུལ་བའི་སྤྱི་དོན་ཆེན་མོ་ཐུབ་
བསྟན་ གསལ་བའི་ཉིན་བྱེད་ ཀྱི་པར་ཤིང་ལ་གསེར་རྐྱང་ཞོ་ བརྒྱད། སྤོས་ཤེལ། གོས་ཟས་
དངོས་གཙང་བ་ཞོ་བདུན། ཡིག་མཁན་བརྐོས་མཁན་ལ། ལྟོ་ཡོན་རྫོང་ སོགས་ལ་གསེར་ཞོ་
ལྔ་ བཅུ་ ལྷག་ ཙམ་ གྱི་ རྩིས་ སོང་། དགོན་པ་གཉིས་ཀྱི་རྟེན་བཞེངས་ལ། དགེ་ རྒྱུན། སྐུ་པར།
ཞལ་ཐང་སོགས་ཀྱི་ཡོན། ཆ་རྐྱེན་རྣམས་ཀྱང་གཤིན་པོ་བློ་གཏད་བྱུང་བའི་རྒྱུ་ཕལ་ཆེར་ལ་དང་།
རང་གི་ཆས་ཀ་ བཙོངས་ པའི་ རྒྱུ་ ཕྲན་རྣམས་སྦྱར་བ་མ་གཏོགས། ལག་འཁྲོལ་ཆེར་ཡོད་རིས་
མེད། ངེད་ རང་གི་ རྩ་ཆིངས་མུ་ ཏིག །ཡུམ་དྲུང་དེའི་སྐྱ་རྒྱན་ལས་བཅོས་ནས་གནང་བའི་མུ་
ཏིག་ དྲུག་ ཅུ་ རེ་ དགུ་ སྤུས་ གཙང་ ཡོད་ པ། ཚོང་ བྱས་ ནས་ གསེར་ ཞོ་ བྱེད་ བདུན། མུས་ ཀྱི་
བསམ་གཏན་ཕུག་ཏུ་བཞུགས་མཁན། ཐུགས་དམ་པ་བཅུ་ གཅིག་འདུག་པ་ལ། རྡོ་རྗེ་འཆང་
ངག་ དབང་ ཆོས་ གྲགས་ ཀྱི་ སྐུ་བསྟོད། ངག་ གི་དབང་ཕྱུག་ མ་ བཙུགས་ནས། ཟླ་བ་བྱུང་ངོ་
ཅོག་གི་ཚེས་བཅུ་ལ་དུས་ཇ་རེ་འོང་པར་བྱས། ཡང་སྟག་ལོར་འདུལ་བའི་སྤྱི་དོན་ཆེན་མོ་པར་དུ་
བཞེངས་པའི་སྟོན་ གཞུག་དེ། ཟླ་བ་གཉིས་ཀྱི་བར་རྣམ་རྒྱལ་ལྷ་རྩེའི་དཔོན་སློབ་ཀུན་དགའ་འ
བསོད་ ནམས་ དང་། གཞན་ གྲྭ་ པ་ ལྔ་ དྲུག་ ཙམ་ དང༌། མུས་ གླིང་ ཁ་ ནས་ དཔོན་ སློབ་ ཀུན་
དགའ་ ངག་ དབང་ཆོས་ བཟང་ དཔོན་སློབ་ཁ་ཤས། དགོན་ ཡས་ ཕྱིན་ གྱི་གྲྭ་པ་ བཅུ་ གཅིག །
འདར་ བསམ་ འགྲུབ་ པའི་ཡུམ་ སྲས་ གཉིས། ཕྱག་ གཡོག་དང་བཅས། གྲྭ་བཙུན་ འགའ་ ཡར་
ལ་དགོན་གསར་བདེ་བ་ཅན་དུ་ཟླ་བ་གཉིས་ཀྱི་བར་ལམ་འབྲས་ཐུས་ཙམ། ཆ་ལག་ཀྱང་ཚང་
བར་དགོས་གསུངས་པ་བཞིན་བཤད། དཔོན་སློབ་ཀུན་དགའ་བསོད་ནམས་ཀྱིས་ཁང་རང་གི་
དགོན་ པ་ དེར་ ལམ་ འབྲས་ ཚར་ གཅིག་ གནང་ ཡང་ ཐུབ་ འདུག །རང་ གིས་ ཁ་ དོན་ སྔ་ ཕྱིར་
བསོགས་པ་ལ། བཟང་སྤྱོད་སོགས་སྨོན་ལམ་མང་པོ་ལྟོས་བཅས་རྣམས་ལ་དམིགས་ནས་ཆག་
མེད་བྱས་པའི་སྟོང་ཕྲག་བདུན་ཙམ་དང་། སངས་རྒྱས་སྟོང་སྐུ་གྲོངས་བཅོ་བརྒྱད་ཀྱི་གཙོས་པའི་
197

སྐུ་པར་ འབུམ་ གཉིས་ ཙམ་ དང་། ཀྱེ་རྡོ་ རྗེའི་ རྩ་ སྔགས་ ཉེ་ སྙིང་ ཡུམ་ རྣམས་ ལ་ བཞི་ འབུམ།
སྙིང་པོ་ཕྲེང་སྔགས་འཁོར་རྣམས་ལ་བཞི་ཁྲི། རྡོ་རྗེ་འཇིགས་བྱེད་ཀྱི་རྩ་སྔགས་འབུམ་ཉེར་དགུ།
ཧཱིཙཎྚི འབུམ་ཞེ་བགྲང་། ཡ་མཱནྟ་ཀ་འབུམ་ཚོ་ཉེར་དྲུག །གུར་གྱི་མགོན་པོའི་ཡི་གེ་བདུན་མ་
འབུམ་ ཚོ་བརྒྱ་ དང་ བདུན་ཅུ་ དོན་ གཅིག །བཅུ་ གཉིས་མ་འབྲུ་འབུམ། རྩ་ སྔགས་ ཤྭ་ ས་ ན་
འབུམ་ཚོ་ བཅུ་བཞི། བདེ་མཆོག་གི་ཡི་གེ་བདུན་མ་འབྲུ་འབུམ། རྗེ་བཙུན་རྡོ་རྗེ་རྣལ་འབྱོར་
མའི་ ཨོ་ གསུམ་མ་འབུམ་ཚོ་སུམ་ཅུ་སོ་ལྔ། ཕྱག་རྡོར་ཨུ་ཙརླ་འབུམ་ཉེར་ལྔ། རྟ་མགྲིན་དང་།
སེང་གེའི་གདོང་ཅན་མི་གཡོ་བ་དཀར་པོ་རྣམས་ལ་བཞི་འབུམ་རེ། བཛྲ་གུ་རུ་འབུམ་ལྔ། གུ་
རུ་དྲག་དམར་འབུམ་ཚོ་དགུ། ཡིག་དྲུག་མ་ཎི་འབུམ་སུམ་ཅུ་སོ་ལྔ། སྒྲོལ་མ་དཀར་ལྗང་གི་
སྔགས་ འབུམ་ ཚོ་ བདུན་ཅུ་ དོན་བགྲང་། ཕྱག་ འཚལ་ ཉེར་ གཅིག་ གི་ སྒྲོལ་ བསྟོད་ འབུམ་ཚོ་
གསུམ་ ལྷག་ ཙམ། ཚེ་ དཔག་ མེད་ ཀྱི་ སྔགས་ འབུམ་ ཚོ་ཉིས་བརྒྱ་ དང་ བདུན། གཟུངས་ རིང་
མཚན་བརྒྱ་འབུམ་བཞི། རྗེ་བཙུན་ རིགས་བྱེད་མའི་སྔགས་འབུམ་ཚོ་བཅུ་དྲུག །གཙུག་ཏོར་
རྣམ་རྒྱལ་གྱི་གཟུངས་ཐུང་འབུམ་ཚོ་ལྔ། གཟུངས་རིང་འབུམ་ཚོ་གཅིག་དང་ཁྲི་ཚོ་ལྔ་ལྷག་ཙམ་
རྣམས་སོང་ཞིང་། ནམ་ཤིའི་བར་དུ་གང་གི་སྔགས་དེ་རྣམས་གང་འགྲོ་བྱེད་བློ་ཡོད། ད་ལྟའི་
རྩེ་གདོང་ཞབས་དྲུང་ཁྲི་ཆེན་བྱམས་པ་བསོད་ནམས་ལྷུན་གྲུབ་ལ་ཚེ་དཔག་མེད་ལྷ་དགུའི་དབང་།
འཇམ་དབྱངས་དམར་སེར་ གྱི་ རྗེས་གནང་། འབྱུང་པོ་འདུལ་ བྱེད་ ཀྱི་ རྗེས་གནང་། ཚེ་དཔག་
མེད་དཀར་པོའི་རྗེས་གནང་རྣམས་ཐོབ། ད་ལྟའི་རྩེ་གདོང་དཔོན་པོ་བསོད་ནམས་བསྟན་འཛིན་
དབང་ པོ་ ལ་ཚེ་དབང་གྲུབ་རྒྱལ་མ་ཐོབ། ད་ལྟའི་ཞབས་དྲུང་གོང་མ་འཇམ་དབྱངས་བསོད་
ནམས་ དབང་ ཕྱུག་ ལ་ ཀྱེ་རྡོར་རྒྱུད་ དབང་། བདག་མེད་ ལྷ་ མོ་བཅོ་ལྔའི་དབང་། རྡོ་ རྗེ་ ཕུར་
པའི་ དབང་། སྤྱན་ རས་ གཟིགས་ འགྲོ་བ་ ཀུན་ སྒྲོལ་ གྱི་ དབང་། ཚེ་ དབང་ ལྷ་ དགུ་མ། ཞལ་
བཞི་ པ་ སྒྲུབ་ དུས་ ཐུན་ མོང་ དང༌ ཐུན་ མོང་ མ་ ཡིན་ པ། ཞལ་ ཁྲ་ ཅན། གདོང་ གས་ ཅན།
གདོང་ བརྙན་ ཅན། བྲམ་ ཟེའི་ རིགས་ གཏད། སྒྲུབ་ ཐབས་ བརྒྱ་ རྩའི་ རྗེས་ གནང་ ལུང་ དང་
བཅས་པ། རྡོ་རྗེ་འཇིགས་བྱེད་ཀྱི་སྔགས་བཏུའི་བྱིན་རླབས། རྭ་པོད་ཀྱི་ཆོས་སྣ་ཁ་རེའི་ལུང་།
མཁན་ ཆེན་ ངག་ དབང་ རྣམ་ རྒྱལ་ གྱི་ དྲུང༌ དུ། སེམས་ ཙམ་ ལུགས་ ཀྱི་ སེམས་ བསྐྱེད། སྦས་
བཤད་ཀྱི་བྱིན་རླབས་བསམ་མི་ཁྱབ་དང་། གཉུག་མ་དྲན་གསལ་གྱི་བྱིན་རླབས། རྟ་མགྲིན་
ཡང་གསང་གི་དབང་རྣམས་ཐོབ། དེ་རྣམས་ཆེད་དུ་ཞུས་པས་བརྩེ་བ་ཆེན་པོས་བཀའ་དྲིན་
198

བསྐྱངས། ཚེ་ དབང་ གྲུབ་ རྒྱལ་ མ། གྲུབ་ཐོབ་ ཚེ་ དབང་རྣམས་ ཀྱང་ ཐོབ་ པ་ ལགས་སོ། །དེ་
ལྟར་ སྐྱེས་ ཆེན་ མང་ པོ་ ལས་ ཆོས་ ཐོབ་ ཆེར་ བྱུང་། ཆོས་ བཤད་ ཀྱང་ མང་ རབ་ བྱས་ པ་ ལ།
ཤངས་ཆོས་བཤད་པའི་དཔོན་སློབ་ཀ་སྤེ་བ། དྲུང་རམ་པ་ཅུང་པ་སྒྲུབ་ཆེན་བསམ་གཏན་བཟང་
པོ་རྣམས་ནི་ཐུགས་ དམ་ གང་ འཕེལ། སྒྲུབ་ཚུགས་བཟང་བ་ རང་བྱུང་། རྗེ་བཙུན་ས་སྐྱ་པའི་
ཆག་མེད་བཞིའི་ཁ་གསོ་ བྱས་ པ་ལ། ཁམས་ ལུང་ཕྱོགས་དང་ཉེ་བའི་དབེན་གནས་ཤིག་ཏུ་
བཞུགས་མཁན་ཁམས་པའི་དཔོན་སློབ་ཀུན་དགའ་རིན་ཆེན། འཚོག་སྒོ་ཆོས་སྡེའི་བླ་མ། ཉི་
ཤར་ཆོས་སྡེའི་ བླ་ མ་ གསར་ རྙིང་ གཉིས། ངོར་ གྱི་དཔོན་ཆེན་མོ་ཀུན་ དགའ་ དཔལ་ བཟང་།
གཞན་ ངོར་ པ་ མདོ་ ཁམས་ ཀྱི་ བླ་ མ་ དཔོན་ སློབ་ དམ་ ཆོས་ བཀྲ་ ཤིས། ཤེས་ རབ་ སེང་ གེ།
དཔོན་སློབ་ཆོས་རྡོར་དབོན་པོ་སོགས་ དང་། དགེ་རྒན་ སྤོ་འབོར་བ། བླ་མ་ཤེས་ རབ་ ཆོས་
འཕེལ། མི་ཉག་དགེ་སློང་པདྨ་ལྷུན་གྲུབ་གཉིས་ནི་ཐུགས་དམ་གང་འཕེལ་སྒྲུབ་པ་ལ་བཞུགས་
པ་ བྱུང༌། གཞན་ ཡང་ དགེ་ སློང་ ཤེས་ རབ་ མཆོག་ གྲུབ། ཡེ་ ཤེས་ མཆོག་ གྲུབ་ སོགས་ དང་།
ཐུབ་བསྟན་དགེ་འཕེལ་ནས་དགེ་སློང་དོན་བཟང་སོགས། ཐུགས་དམ་ཆག་མེད་བྱེད་མཁན་
སོགས་ཀྱང་ཁ་ རེ་བྱུང་། བཟང་པོའི་ལོ་རྒྱུས་ ཕྲན་གང་ཡོད་རྣམས་འདིར་བཀོད་ཡོད་ལགས།
སྡུག་བྱུང་བའི་ལོ་རྒྱུས་ནི་སྡེ་པ་གཙང་ཕ་ཕུན་ཚོགས་རྣམ་རྒྱལ་དཔོན་སློབ་ཚོས་ཐོག་མར་རྒྱལ་རྩེ་
ནས་ བཏོན། ལྟོ་ སྐལ་ དཔལ་ལྡན་རྩེ་ བྱུང་བ། དེས་ཀྱང་ཆེས་འདུག་བསམས་ནས། ངེད་ ཀྱི་
ནུ་བོ་དབང་གི་རྒྱལ་པོ་བྱང་དུ་མག་པ་ལ་བསྐྱལ། དེ་ཡང་མི་ཚེ་མ་ཕྱིད་པ་བྱས། ལྟོ་སྐལ་ལྟོ་
མི་འགྲངས་ པ་ ཅིག་འཆི་ཡིད་ལ་ གནང༌། དེའི་ཕྱེད་མ་ད་ ལྟའི་ ཕྲན་འདི་ལ་ ཡང་ མཐོང་ སྨོན་
dགཞིས་ཀའི་ཆེན་མོ་ཟེར་བ་དེ་སྟེང་ནས་ཀྱང་འགྲོས་ལོད་སྐབས། ཚང་ལགས་ཟེར་བ་དེ་ལ།
ཁལ་གསུམ་སྐོར་ཅིག་གཡར་པོ་བྱས་པའི་འཕྲོས་ཁལ་བཅུ་གཉིས་ཀྱི་ས་ཧང་འགྲོས་ཀྱིས་བཏབ་
འདུག །སླར་ལབ་ སླང་ཞུ་ཐུག་ བྱས་ཀྱང་དཔལ་རྩེ་རྫོང་དཔོན་གྱིས་ཁོའི་འབུལ་བར་བལྟས།
ཁོ་རང་གི་ཡིན་ཚུལ་བྱས་ནས་སྤྲད་མ་བདེ་བ་སོགས་ཀྱི་ལོ་རྒྱུས་བཀོད་ན་པུསྟི་ལོངས་པ་ཙམ་འོང་
བ་ཡོད་ ཀྱང་བཏང་སྙོམས་སུ་བཞག་ལ། དེས་ན་བདག་རང་གིས་ཁྱེར་མཁོས་གཞན་ཅི་ཡང་
མེད་ད་ཅིས་ཀྱང་བླ་མ་དཀོན་མཆོག་ཁོ་ན་ལ་བློ་གཏད། རྣམ་དཀར་དགེ་སྦྱོར་འདོན་པ་སོགས་
མཚན་གཉིད་དུ་སོང་བའི་བར་མ་གཏོགས། ངལ་མེད་དུ་དགེ་སྦྱོར་གང་ཡང་བགྱིས་པ་ཐམས་
ཅད་བསྟན་པ་དང་སེམས་ཅན་གྱི་དོན་དུ་གང་འགྱུར་ལྷག་བསམ་རྣམ་དག་གིས་བྱས་ཁུང་ལགས་
199

སོ། །དེ་ ལྟར་ བྱ་ བྲལ་ དགེ་སློང་ རྒྱལ་ རྩེ་བ། །མིང་ གོག་ཆེ་ ལ་ མཁོས་ ཀ་ཅི་མེད་ པའི། །ཀུ་
ས་ལི་པ་ངག་དབང་བསོད་ནམས་ལ། །བཟང་ པོའི་རྟོགས་པ་བརྗོད་རྒྱུད་ཡོད་ཡིན་ཡང་། །
རྣམ་དཀར་ཏིལ་གྱི་འབྲས་ཙམ་གང་ཡོད་དེ། །འཆོར་མོའི་རྒྱན་བཞིན་གླེགས་བུའི་ལོགས་ཀོད་
དེ། །མི་ དབང་ ལོ་ཆེན་ མཆེད་ ཀྱི་ སྤྱན་ སྔར་འབུལ། །དེ་ཡིས་ ཕུན་ཚོགས་དགེ་ ལེགས་ འཕེལ་
བར་ཤོག །མཆོག་གསུམ་ཐུགས་ རྗེའི་མཁྱེན་ཡངས་ལྷ་ལམ་ལས། །བྱིན་རླབས་འཕྲལ་ཡུན་
ཕན་ བདེའི་ སྦྲང་ ཆར་ རྒྱུན། །བབས་ པས་ འགྲོ་ ཀུན་ བདེ་ སྐྱིད་ འཕེལ་ རྒྱས་ ཏེ། །བྱང་ ཆུབ་
འབྲས་ བུ་ སྨིན་ པའི་ དགེ་ ལེགས་ སྩོལ། །ཞེས་ རྒྱལ་རྩེ་ བ་ བྱ་ བྲལ་ ཀུ་ ས་ ལི། དགེ་སློང་ ངག་
དབང་བསོད་ནམས་རྒྱལ་མཚན་རང་ལོ་གྲངས་བཅུ་ཕྲག་བདུན་དུ་གཅིག་གིས་ལྷག་པ། ས་ཕོ་
སྤྲེལ་ལོ་རྒྱལ་ཟླ་བའི་ཚེས་ལ་རྣམ་དཀར་ཕྲན་བུ་བྱས་ཚུལ་དགེ་སྦྱོར་གསལ་འདེབས་ཞེས་བྱ་བ།
ཐོར་བཀོད་པའི་ཡི་གེ་པ་ནི་རང་དང་ཉེ་བར་གནས་པའི་བུ་ཆུང་ཤེས་རབ་བརྟན་པས་བགྱིས་པ་
དགེ་ལེགས་འཕེལ།། །།དེ་ལྟར་ རྗེ་ཉིད་ཀྱི་གསུང་གི་རྣམ་ཐར་མདོར་བསྡུས་དེའི་ཁ་སྐོང་རང་
གིས་ ཇི་ ལྟར་ རྙེད་ པ་ བརྗོད་ན། གོང་ འཕྲོས། ཐུབ་བསྟན་ དགེ་ འཕེལ། བསམ་གྲུབ་ དགོན་
པར། དཔལ་ལྡན་ ས་ སྐྱ་རྣམས་ སུ་ བཞུགས་ཤིང་། ཐོས་བསམ་ སྒོམ་ པ་ དང༌། སྐལ་ ལྡན་ གྱི་
གདུལ་ བྱ་ སྨིན་ པར་ མཛད་ ཚུལ་ མང་ པོ་ཞིག་ཡོད་འདུག་རུང་། རྒྱ་ ཆེར་ མ་ ཐོས་ཤིང་། ཅུང་
ཟད་རྟོགས་པ་ནི། བསྟན་པ་ལ་ ཕན་ པའི་ སློབ་ རིགས་བྱུང་ཚུལ་ལ། མཁན་ཆེན་ནམ་མཁའ་
རིན་ཆེན་པས་ཀྱང་ གསུང་ངག་གི་ཆ་ལག་རྣམས་ གསན། ཤར་པ་བདག་ཆེན་ཡེ་ཤེས་བཟང་
པོས་སྒྲོལ་མ་ཉེར་གཅིག་སོགས་མང་དུ་གསན་འདུག །གཞན་ཡང་མཁན་ཆེན་བསོད་ནམས་རྒྱ་
མཚོ། མཁན་ ཆེན་ ལྷུན་ གྲུབ་ དཔལ་ ལྡན། ཐུབ་ བསྟན་ མཁན་ ཆེན་ བཟང་ པོ་ རྒྱལ་ མཚན།
མཁས་གྲུབ་ཆེན་པོ་འཇམ་དབྱངས་བཀྲ་ཤིས་དཔལ་ལྡན་སོགས། མཁས་བཙུན་བཟང་གསུམ་
གྱི་སློབ་མ་མང་དུ་བྱོན་ནོ། ། བྱ་ལོའི་ སྟོན་ ཁོ་བོ་ཅག་གིས་ རྗེ་འདི་ཉིད་དཔལ་ལྡན་ས་སྐྱར་
བཞུགས་ པ་དང་མཇལ། གནས་ཚུལ་ཞིབ་རྒྱས་བྱུང་ངོས། ཞིང་སྐྱོང་སྟོབས་འཕྲོག་དབང་པོ།
བསྙེན་ དུས་ ཀྱི་ མགོན་ པོའི་ རྗེས་ གནང་ སྩལ། དེ་དུས་ ཞིང་ སྐྱོང་འདི་ངོར་ པའི་ གདན་ ས་ནང་
བརྒྱུད་ དགོས་ ཚུལ་ གནང་ གིན་ འདུག་ པ། དེ་ དུས་ མ་ཤེས་ ཀྱང་ ཕྱིས་ བསམ་ པས། ངོར་ གྱི་
གདན་ས་པའི་མིང་བཏགས་དེ་འོང་བར་མཁྱེན་འདུག་པ་དང་། ཡང་ཕག་ལོ་ཨ་གྲོའི་དྲའུ་བླ་མ་
སྐུ་སྐྱེས་དཀོན་མཆོག་བསྟན་འཛིན་པ་དང་། ཉམས་དང་རྟོགས་པའི་དབང་ཕྱུག་སངས་རྒྱས་རྒྱ་
200

འ
，མཚོ་ལ་སོགས་དཔོན་སློབ་བཅོ་ལྔ་ལྷག་ཙམ་ལ་སོ་སོའི་སྐལ་བ་དང་མཚུངས་པའི་གསུང་གི་བདུད་
རྩིས་ཚིམ་པར་མཛད་འདུག་ཅིང་། ཁྱད་པར་སྒྲུབ་པོ་སངས་རྒྱས་རྒྱ་མཚོ་ལ་ཆོས་སྐྱོང་གི་ཟབ་
གནད་མང་པོ་དང་། ན་རོ་མཁའ་སྤྱོད། ལམ་འབྲས་འཁོར་འདས་དབྱེར་མེད་ཀྱི་ལྟ་བའི་ངོ་
སྤྲོད་སོགས་ངོ་མཚར་ཅན་བྱུང་འདུག །བྱི་བའི་ལོར་ཐར་རྩེ་ནས་མཁན་ཆེན་ཤེས་རབ་རྒྱ་མཚོ།
མཁས་པའི་དབང་པོ་སངས་ རྒྱས་དཔལ་བཟང་ པ། དཔོན་སློབ་རྣམས་ ཁམས་ནས་བྱོན་ནས་
གདན་ སར་ བྱོན་སྐབས། རྗེ་འདི་དང་ ཡང་ མཇལ། ཇ་ གསེར་ སོགས་ ཀྱི་འབུལ་བ་དཔངས་
མཐོ་ བར་ མཛད། ཚེ་ དབང་ ལྕགས་སྡོང་ མ་ དང་། ཁྱུང་ནག་ གི་ཆོས་སྐོར་ སྩལ། དཔོན་སློབ་
རྣམས་ཐུགས་ཡིད་གཅིག་འདྲེས་ཀྱི་ལེགས་བྱས་མཆོག་ཏུ་གྱུར་ཅིང་། མཁན་ཆེན་ཐར་རྩེ་ནས་
ཀྱིས་སླར་ཡང་མཇལ་བར་འབྱོན་པའི་རྒྱུ་མཚན་ཞུས་པས། ད་མ་འོང་གསུངས་འདུག་པ་རྗེ་རང་
ཡུན་རིང་པོ་མི་བཞུགས་པའི་དགོངས་པ་ཡིན་འདུག་ཅེས་མཁན་རིན་པོ་ཆེ་ཐར་བརྩེ་ཉིད་ཀྱི་ཞལ་
ནས་ཐོས་སོ། །དེའི་སོས་ཁ་ཤར་པ་གདུང་བརྒྱུད་ཀུན་དགའ་ཤེས་རབ་ལ། ཆོས་རྗེ་ས་པཎ་
ནས་བརྒྱུད་པའི་སྡོམ་རྒྱུན་དགེ་ཚུལ་གྱི་སྡོམ་པ་གནང་བ་སོགས། ཐུལ་དུས་ཡིད་གཅིག་འདྲེས་བྱུང་
འདུག །གང་ནའང་ཤིང་ཕོ་སྟག་གི་ལོ་དགུང་ལོ་བདུན་ཅུ་དོན་བདུན་གྱི་བར་དུ་རྣམ་པར་དཀར་
བའི་མཛད་པ་རླབས་པོ་ཆེ་མང་པོ་མཛད་ནས། སྟག་ལོ་དེའི་ཧོར་ཟླ་གསུམ་པ་ལ་སྐུ་ཅུང་ཟད་
བསྙེལ་བའི་ཚུལ་བསྟན། གསུང་ཆེམས་ལ་ངའི་རོ་འདི་མེ་ལ་བསྲེག་པ་སོགས་བྱས་ན། ཤར་
ཁ་བདག་པོའི་གདུང་འདི་ལ་མི་འཕྲོད་པ་ཡོད་པས། རྒྱལ་ཁམས་སུ་ལོ་ཕྱུགས་སོགས་ལ་གནོད་
ངེས་ པས། ཁའི་མདུན་ རིལ་ བྱ་ལ་ གཏོར་ ཞེས་ནན་ཏན་ཆེར་མཛད་ནས། ཧོར་ཟླ་གསུམ་
པའི་ ཚེས་བཅུའི་ཉི་མ་ཤར་ཙམ་ལ་མང་མཁར་ཐུབ་བསྟན་དགེ་འཕེལ་དུ་གཟུགས་སྐུ་ཆོས་
དབྱིངས་སུ་ཐིམ་པའི་ཚུལ་བསྟན་ཏོ། །དེ་ནས་ཞལ་ཏའི་ལུགས་བཞིན་བསླབ་གསུམ་གྱི་རྒྱན་
གྱིས་མཛེས་ཤིང་། ཉམས་རྟོགས་ཀྱི་དབང་ཕྱུག་ཐུགས་སྲས་དམ་པ་ཆོས་ རྗེ་ ཀ་ སྤེ་བ་སོགས་
ཤིང་ཕོ་སྟག་གི་ནག་པ་ཟླ་བའི་བཅུ་གསུམ་ལ་ཞི་བར་གཤེགས་སོ་ཞེས་མཁན་ཆེན་ལྷུན་གྲུབ་
དཔལ་ ལྡན་ གསུངས། ཕྱག་མཛོད་ བཟང་ པོ་ ལགས་ནི་ཚེས་ བཅུ་ ཡིན་ཟེར། དུས་མཆོད་ནི་
ཚེས་བཅུ་ གསུམ་ལ་བྱེད་པ་ཡོད་འདུག །ཐུབ་བསྟན་དགེ་འཕེལ་བའི་དགེ་སློང་ཞིང་དག་ཁ་
ཤས་ཀྱིས་པུར་ གྱི་ ཞབས་ཏོག་ བྱས་ནས། ཁའུ་རུ་སྤྱན་དྲངས་སྐབས། འཇའ་ དང་། མེ་ཏོག་
གི་ཆར་སོགས་ངོ་མཚར་བའི་ལྟས་མང་པོ་བྱུང་ཞིང་ནས
 ། དབུ་ཐོད་དང་རྟེན་དུ་ཞུས་པ་ལས་ལྷ་སྐུ་དུ་
201

མ་ བྱོན་ཟེར་ རོ། །དགོངས་རྫོགས་ཀྱང་ཕྱག་མཛོད་བཟང་པོ་ལགས་སོགས། བུ་སློབ་རྣམས་
ཀྱིས་ འཁོས་ ཀྱིས་ཅི་ལྕོགས་ བསྒྲུབས་ཤིང་། རྒྱལ་དབང་ཐམས་ཅད་མཁྱེན་པ་ཆེན་པོའི་སྤྱན་
ལམ་དུ་ཐུགས་དམ་འདོགས་ཕུལ་བར། རྗེ་དེ་ཉིད་མཁའ་སྤྱོད་ཆེན་པོར་གཤེགས་པ་གདོན་མི་
ཟ་བར་རྒྱལ་དབང་ཉིད་ཀྱི་གསུང་ངག་རྣམ་ཐར་དུ་གསུངས་སོ། །གསུང་རྩོམ་མཛད་པ་ཡང་།
བླ་མ་ཡི་དམ་རྣམས་ལ་གསོལ་འདེབས་དང་ཉམས་འགུར་ཁ་ཤས། ཤར་ཆེན་ཤེས་རབ་འབྱུང་
གནས་ ཀྱི་རྣམ་ཐར། རྗེ་ རང་ གི་ གསན་ ཡིག །རྡོ་ རྗེ་ རྣལ་ འབྱོར་མའི་བསྙེན་ཐབས། མགོན་
པོའི་ གཏོར་བཟློག །རྡོ་ རྗེ་ རྣམ་འཇོམས་ ཀྱི་ བསྙེན་ ཐབས། སྦྱིན་ སྲེག་ དང་ བཅས་ པ་ སོགས་
པུསྟི་ལངས་པ་ཙམ་ཡོད་པར་སྣང་ངོ༌། །འདིར་སྨྲས་པ། ཟབ་ཞི་ཁྱབ་གདལ་ཆེན་པོའི་མཁའ་
དབྱིངས་ སུ། །ཚོགས་ གཉིས་ དཀྱིལ་ འཁོར་ རྒྱས་ པའི་ འོད་ བརྒྱ་པ། །བྱམས་ བརྩེའི་ རྟ་ ལྗང་
ཤིང་རྟས་ ལེགས་དྲངས་ཏེ། །གདུལ་བྱ་གླིང་བཞིའི་བློ་མུན་སེལ་མཛད་པའི། །དམ་པ་ཉི་མ་
དེ་ ལ་ བདག་ཅག་དད། །སྲས་བཅས་རྒྱལ་བའི་རྣམ་ཐར་ ལྷ་ ལམ་ དག །བདག་ཅག་མི་ཤེས་
ཆུ་ འཛིན་ གྱིས་ བསྒྲིབས་ པས། །གནས་ དོན་ གང་ ཡང་ མཐོང་ བར་ མ་ གྱུར་ པས། །མི་ བཟད་
སྡུག་བསྔལ་ གྱིས་ གཟིར་ཀྱི་ཧུད་མཚར། །འོན་ཀྱང་བླ་མ་མཆོག་གསུམ་ཐུགས་རྗེ་ཡིས། ། ཚེ་
འདིར་ཐོས་བསམ་སྒོམ་པའི་མཐུ་གྲུབ་ནས། །འདི་ནས་ཤི་འཕོས་གནས་མཆོག་པོ་ཏ་ལར། །
སྐྱེས་ ནས་ བསམས་ པའི་ དོན་ དེ་ མྱུར་འགྲུབ་ཤོག །རྩ་ བརྒྱུད་ བླ་མ་མཆོག་ གསུམ་ བདག་ ལ་
དགོངས། །བདག་ ལ་ ལྟོས་བཅས་འབྲེལ་ཡོད་ཅི་མཆིས་རྣམས། །བློ་གཏད་དོན་མེད་ཉིད་དུ་
མི་འགྱུར་བར། །མངོན་མཐོ་ངེས་ལེགས་རྒྱུར་འགྱུར་བྱིན་གྱིས་རློབས། །ཞེས་རྗེ་བཙུན་བླ་མ་
དམ་པ་ཤར་རྒྱལ་མཁར་རྩེ་པ། ངག་དབང་བསོད་ནམས་རྒྱལ་མཚན་གྱི་རྣམ་པར་ཐར་པ་བྱིན་
རླབས་ ཀྱི་ ཆར་ འབེབས་ཞེས་བྱ་བ་ འདི་ནི། ལུང་ རྒྱུན་སྤེལ་བའི་ཆེད་དུ། ཀླད་ཀྱི་དོན་ཅུང་་་
ཟད་ ཅིག་ དང་། མཇུག་ གི་ ཁ་སྐོང་བཅས། ལྕགས་ཕོ་རྟའི་ལོར་ བྱ་ བྲལ་བ་སངས་ རྒྱས་ ཕུན་
ཚོགས་ཀྱིས་དཔལ་ཨེ་ཝཾ་ཆོས་ལྡན་དུ་གྲུབ་པར་བགྱིས་པའོ།།
202

༄༅། ། ཨོཾ་སྭསྟི་སིདྡྷཾ། ན་མསྶདྨ་རུ་པུ་ཏྱ་ས་མུ་དྲུ་ཡ། འདྲེན་
མཆོག་ཆོས་ཀྱི་རྒྱལ་པོ་བསོད་ནམས་རྒྱ་མཚོའི་རྣམ་པར་ཐར་པ་ཡོན་ཏན་རྒྱ་
མཚོ་ཞེས་བྱ་བ།
203

204

བླ་མ་དང་གཉིས་སུ་མེད་པའི་དཔལ་རྡོ་རྗེ་སེམས་དཔའི་ཞབས་ཀྱི་པདྨོ་དྲི་མ་མེད་པ་ལ་སྒོ་གསུམ་
གུས་པ་ཆེན་པོས་ཕྱག་འཚལ་ཞིང་སྐྱབས་སུ་མཆིའོ། །ཐུགས་བརྩེ་བ་ཆེན་པོས་སྐྱེ་བ་དང་ ཚེ་
རབས་ཐམས་ཅད་དུ་རྗེས་སུ་གཟུང་ཞིང་བྱིན་གྱིས་བརླབ་ཏུ་གསོལ། རབ་དཀར་བསོད་ནམས་
ཡེ་ཤེས་གོམས་པ་ཡིས། ། ཚོགས་གཉིས་རྒྱ་མཚོ་བསྲུབས་པ་ལས་བྱུང་བའི། །གདུལ་བྱ་གླིང་
བཞིའི་དབུས་ན་མངོན་མཐོ་བའི། །སྐུ་བཞིའི་ལྷུན་པོ་དཔལ་ལྡན་བླ་མ་རྒྱལ། །བསོད་ནམས་
དཔག་མེད་ངེས་འབྱུང་ ཁྲིམས་ ཀྱི་མཆོག །འདྲེན་བྱེད་དབང་པོ་བཞིན་དུ་རབ་བསྐྱངས་ཤིང་།
།བསླབ་གསུམ་རྒྱ་མཚོའི་ཚོགས་ལ་དབང་འབྱོར་པས། །གནས་བརྟན་འདུལ་བ་འཛིན་པ་དེ་ལ་
འདུད། །བསོད་ནམས་ཡེ་ཤེས་ ཚོགས་ གཉིས་ རབ་ རྫོགས་ཤིང་། །ཕན་བདེའི་འབྱུང་ གནས་
ཐུབ་བསྟན་ རྒྱས་ མཛད་པ། །བྱང་ཆུབ་ སྤྱོད་ མཆོག་ རྒྱ་ མཚོའི་མཐར་ སོན་ པའི། །རྒྱལ་སྲས་
བྱང་ ཆུབ་ སེམས་ དཔའ་ དེ་ ལ་ འདུད། ། རྒྱ་ ཆེན་ བསོད་ ནམས་ཚད་མེད་ བསགས་ པའི་ ཞིང་།
།མཐའ་ཡས་རྒྱུད་སྡེ་རྒྱ་མཚོའི་ཕ་རོལ་སོན། །སྙན་བརྒྱུད་གདམས་པས་ཉམས་རྟོགས་ཡེ་ཤེས་
དཔལ། །རྡོ་ རྗེ་ འཛིན་ པའི་ གཙུག་རྒྱན་ དེ་ ལ་ འདུད། །ཡིད་བཞིན་ནོར་ འདྲའི་ བླ་ མ་ མཆོག་
ཁྱོད་ ཀྱིས། །འགྲོ་ བའི་ རེ་ འདོད་ བསྐང་ བའི་ བསོད་ ནམས་ དང་། །གནས་ ལུགས་ ཇི་ བཞིན་
རྟོགས་པའི་ཤེས་རབ་ཀྱིས། །ཚོགས་གཉིས་རྒྱ་མཚོ་མཐར་ཕྱིན་ཁྱོད་ལ་འདུད། །རྣམ་དག་སོ་
ཐར་ རྩ་ བ་ རབ་བརྟན་ཞིང་། །བསོད་ནམས་འདོད་ དགུ་འབྱུང་བའི་དགེ་མཚན་ཅན། །སྐལ་
བཟང་ རྒྱ་ མཚོའི་ རེ་བ་ རྫོགས་མཛད་ པ། །སྐྱབས་མཆོག་དཔག་བསམ་ལྗོན་ པ་དེ་ལ་འདུད།
།རྣམ་དཀར་བསོད་ནམས་ ཚོགས་ ལས་ ལེགས་འཁྲུངས་ཤིང་། །ལེགས་བཤད་རྣམ་དཔྱོད་བློ་
གྲོས་ཆ་ཤས་རྫོགས། ། ཕྲིན་ལས་རྒྱ་མཚོ་སྐལ་ལྡན་ཀུནྡའི་ཚལ། །བཞད་མཛད་རྒྱུ་སྐར་དབང་
པོ་ ཁྱོད་ལ་འདུད། ། བསོད་ནམས་ གངས་རིའི་ལྷུན་པོ་ལས་འོངས་པ། །རྨད་བྱུང་ གདམས་
པའི་ཚུལ་ཆེན་དལ་འགྲོའི་རྒྱུན། །འགྲོ་བའི་ལས་ཉོན་དྲི་མ་ཀུན་སྦྱངས་ནས། །སྐུ་བཞིའི་རྒྱ་
མཚོར་ འཇུག་ མཛད་ དེ་ ལ་ འདུད། །རབ་ ཡངས་ མཁའ་ ལ་ བསོད་ ནམས་ སྤྲིན་ བསྡུས་ ནས།
།རབ་མཁྱེན་ཡེ་ཤེས་ཆོས་ཀྱི་ཆར་རྒྱུན་གྱིས། །རབ་འབྱམས་གདུལ་བྱ་རྒྱ་མཚོའི་ཚོགས་རྣམས་
ཀྱི། །རབ་དགེའི་ལོ་ཐོག་རྒྱས་མཛད་དེ་ལ་འདུད། །མང་ཐོས་བསོད་ནམས་ནགས་ལ་གནས་
བཅས་ ཤིང་། །ལུང་དང་ རིགས་ པའི་ལུས་ སྟོབས་ རབ་ རྒྱས་ པ། །བློ་གསལ་རྒྱ་མཚོའི་ཚོགས་
རྣམས་ ལེགས་ སྐྱོང་ བའི། ། འཇིགས་ མེད་ སྨྲ་ བའི་ སེང་ གེ་ ཁྱོད་ ལ་ འདུད། །དགེ་ ཚོགས་
205

བསོད་ནམས་སྟོབས་ལྡན་གོམས་པ་ཡིས། །ངན་རྟོག་སྐྲག་བྱེད་གདོང་ལྔའི་ཁྲི་སྟེང་ན། །རྒྱལ་
སྲས་རྒྱ་མཚོའི་དབུས་ན་རབ་བརྗིད་པའི། ། སྙན་བརྒྱུད་དགའ་སྟོན་འགྱེད་མཛད་དེ་ལ་འདུད།
།འགྲོ་བའི་ དཀར་པོའི་ལེགས་ བྱས་ བསོད་ནམས་དང་། ། ཡེ་ཤེས་ ཚོགས་སྤེལ་ མཆོག་འབྲིང་
དགེ་ ལེགས་ ཀུན། །གཞིར་ གྱུར་ ཡེ་ ཤེས་ རྒྱ་ མཚོ་ སངས་ རྒྱས་ པ། །མངའ་བརྙེས་ འདྲེན་ པ་
མཆོག་གི་ཞབས་ལ་འདུད། །སྔོན་སྦྱངས་ བསོད་ནམས་ བློ་ གྲོས་ རབ་ རྒྱས་ པས། །མདོ་རྒྱུད་
ཀུན་ གྱི་ཟབ་དོན་ མ་ ལུས་པ། ། བློ་གསལ་ རྒྱ་ མཚོའི་དབུས་སུ་ འདོམས་མཛད་པ། །སྨྲ་བའི་
དབང་ པོ་ ཆོས་ ཀྱི་ རྗེ་ ལ་ འདུད། ། དཔག་ མེད་ བསོད་ནམས་ དཔལ་ ལ་ དབང་ འབྱོར་ ཞིང་།
།ཚད་མེད་ཐུགས་ རྗེའི་ཚ་ཟེར་རབ་འཕྲོ་བས། །གྲངས་མེད་པད་ཚལ་རྒྱ་མཚོ་སྐྱོང་མཁས་པ།
།ཡོངས་འཛིན་ནམ་མཁའི་ནོར་བུས་བདག་སྐྱོངས་ཤིག །དགེ་ལེགས་བསོད་ནམས་ཀུན་འབྱུང་
རྣམ་ པར་ ཐར། །ཡོན་ཏན་ རྒྱ་ མཚོའི་ གཏིང་ མཐའ་ མི་ སྤོགས་མོད། །ཟོལ་ མེད་ དད་ པས་ཆ་
ཙམ་ལེགས་བརྟགས་ཏེ། །དད་ལྡན་གུས་པ་སྐྱེ་ཕྱིར་ཁོ་བོས་སྤེལ། །ཞེས་ཡུལ་མཆོག་ཏུ་གྱུར་
པ་དཔལ་ལྡན་བླ་མ་དམ་པ་ལ་མཆོད་པར་བརྗོད་པ་དང༌། རྣམ་པར་ཐར་པ་ཡོན་ཏན་རྒྱ་མཚོ་
ཞེས་བྱ་བ་བཤད་པར་དམ་བཅའ་བ་སྔོན་དུ་སོང་ནས་འདི་བཤད་པ་ལ་དོན་གཉིས་ཏེ། སྔོན་གྱི་
རྣམ་ པར་ཐར་པ་མདོར་བསྟན་ པ་ དང་། ད་ ལྟར་ གྱི་རྣམ་པར་ཐར་པ་རྒྱས་པར་བཤད་པའོ།
།དང་པོ་ནི། རྒྱ་ཆེན་སྐྱེས་རབས་ཡོན་ཏན་རྒྱ་མཚོ་ནི། །འོད་གསལ་སྤྲོས་ བྲལ་མཛད་ཟིན་དེ་
ལྟ་ནའང་། །འོག་མིན་ གནས་སུ་ངེས་པ་ལྔ་ལྡན་སྐུ། །སྣ་ཚོགས་ཞིང་ དུ་ སྣ་ཚོགས་སྐུར་སྟོན་
པ། །འདྲེན་པ་མཆོག་ དེའི་ སྔོན་གྱི་རྣམ་ཐར་ཡིན། །བདག་ཅག་རྣམས་ཀྱི་འདྲེན་པ་དམ་པ།
།རྣམ་ གྲོལ་ སྐུ་བཞིའི་དབང་ཕྱུག་ ལྷུན་པོ། །ཉེས་བྱེད་ཚོགས་ཀྱི་དབེན་པའི་ཞི་ལམ། །གནོད་
ལན་ ཕན་ པས་ འཇལ་ བའི་ རྒྱལ་ སྲས། །རྣམ་རྟོག་ཡེ་ཤེས་ བསྒྱུར་བའི་རྡོར་འཛིན། །དགོས་
འདོད་མ་ལུས་སྩོལ་བའི་དབང་རྒྱལ། ། འཁོར་བའི་ ཚ་ གདུང་སེལ་བའི་ལྗོན་ པ། །གདུལ་ བྱ་
ཀུ་མུད་བཞད་པའི་འོད་དཀར། ། ཉེས་ལྟུང་དྲི་མ་འཁྲུད་པའི་ཉལ་འགྲོ། །ཕན་བདེའི་ལོ་ཐོག་
རྒྱས་མཛད་ཆུ་འཛིན། །དགེ་ལེགས་ཡོན་ཏན་ལྡན་པའི་ས་གཞི། །ཟབ་རྒྱས་དམ་ཆོས་སྨྲ་བའི་
དབང་པོ། །འཇིགས་མེད་ཆོས་སྒྲ་སྒྲོག་པའི་གདོང་ ལྔ། །རྨད་བྱུང་སྙན་ བརྒྱུད་གདམས་པའི་
དབང་ ཕྱུག །མི་ཤེས་མུན་ པ་ སེལ་ བའི་ ཉིན་ བྱེད། །ཡོན་ ཏན་ རིན་ཆེན་ གང་ བའི་ རྒྱ་ མཚོ།
།ཁམས་ གསུམ་ གྱི་ མགོན་ པོ། ། སྲིད་ པ་ གསུམ་ གྱི་ འདྲེན་ མཆོག །ས་ གསུམ་ གྱི་ བླ་ མ།
206

མཆོག་གསུམ་གྱི་ངོ་བོ། །རྒྱལ་བ་རྒྱ་མཚོའི་རིགས་བདག་ཁྱབ་བདག་རྡོ་རྗེ་འཆང་ཆེན་པོ་དང་
དབྱེར་མ་མཆིས་པ། མཁས་ཤིང་གྲུབ་པའི་སྐྱེས་བུ་རྣམས་ཀྱི་གཙུག་རྒྱན་དམ་པ་འགྲན་ཟླ་དང་
བྲལ་བའི་ཆོས་ཀྱི་རྒྱལ་པོ་ཆེན་པོ་རྒྱལ་པའི་བསྟན་པ་རིན་པོ་ཆེ་ལ་གཅིག་ཏུ་གཅེས་སྤྲས་སུ་མཛད་
ཅིང་། སེམས་ཅན་ཡོངས་ལ་ཐུགས་བརྩེ་བ་ཆེན་པོས་དགོངས་ཏེ། གདམས་པ་དང་རྗེས་སུ་
བསྟན་པ་ཡང་དག་པའི་སྒོ་ནས། སྨིན་པ་དང་ གྲོལ་བའི་ལམ་ལ་འགོད་པར་མཛད་པའི་རྣམ་
པར་འདྲེན་པ་ཆེན་པོ་རྣམ་པ་ཀུན་དུ་ཡོངས་སུ་མ་བསྒྲིབས་པའི་མཚན་ནས་བརྗོད་པར་དཀའ་བ་
དགེ་ལེགས་བསོད་ནམས་ཐམས་ཅད་ཀྱི་དཔལ། ཡོན་ཏན་རིན་པོ་ཆེའི་ཚོགས་ཀྱིས་ཡོངས་སུ་
གང་བའི་རྒྱ་མཚོ་ཞེས་ སུ་ གྲགས་པ། འདིའི་སྐུ་གསུང་ཐུགས་ཀྱི་རྣམ་པར་ཐར་པ་ཡོངས་སུ་
རྫོགས་པ་ནི་བསོད་ནམས་ཀྱི་ཕུང་པོ་མཐའ་ཡས་པ་ལས་གྲུབ་པའི་རྒྱལ་བ་རྣམས་ཀྱིས་ཀྱང་ཚུལ་
བཞིན་དུ་བརྗོད་པར་དཀའ་ན་ཁོ་བོ་ཅག་ལྟ་བུའི་ཐོས་པ་ཆུང་ཞིང་བློ་གྲོས་དམན་པའི་བྱིས་པའི་བློ་
ཅན་དག་གིས་ལྟ་ག་ལ་ཞིག་སྟེ། ངེས་པ་ཁོ་ནར་བསྐལ་པ་དཔག་ཏུ་མེད་པའི་སྔོན་རོལ་ནས་
འོད་གསལ་མཐའ་བྲལ་ཆེན་པོ་མངོན་དུ་མཛད་ཟིན་ཀྱང་། ཟད་མི་ཤེས་པའི་སྔོན་གྱི་སྨོན་ལམ་
རྣམ་པར་དག་པ་དང་ཐུགས་རྗེ་ཆེན་པོས་ཆོས་ཀྱི་དབྱིངས་ལ་མ་གཡོས་བཞིན་ངེས་པ་ལྔ་ལྡན་
གཟུགས་ཀྱི་སྐུར་བཞེངས་ཏེ། དེ་ལ་ངེས་པ་ལྔ་ནི། གནས་ངེས་པ་འོག་མིན་སྟུག་པོ་བཀོད་
པའི་ཞིང་ཁམས་དེའི་ཡོན་ཏན་ཅུང་ཟད་བརྗོད་ན། ཐ་གྲུ་ཤིན་ཏུ་རྒྱ་ཆེ་ཞིང་ཆེས་ཡངས་པ་རིན་
པོ་ཆེ་དུ་མ་ལས་གྲུབ་པའི་ས་ཕྱོགས་ཁོད་མཉམ་ལ་ཉམས་དགའ་བ་མ་ལ་ཡའི་དྲི་བསུང་ཅན་གྱི་མེ་
ཏོག་སྣ་ཚོགས་གཅལ་དུ་བཀྲམ་པའི་གེ་སར་ལས་རླུང་གིས་བསྐྱོད་པའི་དྲི་བསུང་ཕུན་སུམ་ཚོགས་
པས་ཕྱོགས་ཐམས་ཅད་དུ་ཁྱབ་པ། རིན་པོ་ཆེ་སྣ་ཚོགས་ཀྱི་ལྗོན་ཤིང་ལས་ལྷའི་འདོད་དགུ་ཕུན་
སུམ་ཚོགས་པ་བསམ་པ་ཙམ་གྱིས་ཐོགས་པ་མེད་པར་འབྱུང་བ། ཡན་ལག་བརྒྱད་ལྡན་གྱི་ཆུས་
ཡོངས་སུ་གང་བའི་མཚོ་རྫིང་དག་ལ་ངང་པ་ལ་སོགས་པ་བྱ་རྣམས་སྐད་སྙན་སྒྲོགས་ཤིང་རྩེ་འཇོ་
བྱེད་པ། ཨནྡྲ་རྙིལ་གྱི་མདོག་ལྟར་སྔོ་བའི་རྫིང་བུ་དག་གི་ངོས་ན་བྱ་ཀ་ལ་པིངྐ་རྣམས་སྙན་པའི་
གླུ་ལེན་པར་བྱེད་པ། རྨ་བྱ་གཞོན་ནུ་རྣམས་ཀྱི་དགའ་བའི་ཟློས་གར་བསྒྱུར་བའི་སྒྲ་དིར་དིར་
སྒྲོགས་ཤིང་སྐྱེད་མེས་ཚལ་བལྟམས་པས་བསྔགས་པའི་ཚིགས་སུ་བཅད་པ་དུ་མ་འབྱུང་བ་གསེར་
གྱི་གཡེར་ཀའི་སྒྲ་རྣ་བར་ལྷུང་བ། བྱང་ཆུབ་སེམས་དཔའ་དང་མང་དུ་ཐོས་པའི་ལྷ་འགའ་ཞིག་
ཟབ་རྒྱས་ཆོས་ཀྱི་གཏམ་དྲི་ཟའི་པི་ཝང་གི་སྒྲ་ལྟར་སྙན་པས་དགའ་བ་བསྐྱེད་པ། ལྗོན་པའི་
207

བསིལ་གྲིབ་ལ་ལྷའི་དྲང་སྲོང་འགའ་ཞིག་རྩེ་གཅིག་ཏུ་བསམ་གཏན་ལ་མཉམ་པར་འཇོག་ཅིང་།
ཁ་ན་མ་ཐོ་བ་མེད་པའི་ལྷའི་འདོད་དགུ་ལོངས་སྤྱོད་ཕུན་སུམ་ཚོགས་པ་ལོངས་སྤྱོད་པའི་སྐལ་བ་
མཆོག་དང་ལྡན་ཞིང་དགེ་ལེགས་བསམ་གྱིས་མི་ཁྱབ་པས་ཕྱོགས་ཐམས་ཅད་ཁྱབ་པར་གྱུར་པའི་
གཞི་ལ་ སྟག་པོ་བཀོད་པའི་ཞིང་ཁམས་ཞེས་བྱ་བ་ཡིན། ཞིང་དེར་ རིན་པོ་ཆེ་སྣ་ཚོགས་ལས་
བ་
གྲུབ་པའི་གཞལ་མེད་ཁང་ཆེན་པོ་ནོར་བུའི་རང་བཞིན་བསམ་གྱིས་མི་ཁྱབ་པ་བློའི་ཡུལ་ལས་
འདས་པ། བསིལ་ཟེར་ཅན་དུ་མས་མཛེས་པའི་གཞལ་མེད་ཁང་ལ་གཞལ་མེད་ཁང་རྒྱུ་སྐར་གྱི་
ཕྲེང་ བ་ ལྟ་ བས་ བསྐོར་བ། ཨིནྡྲ་ནཱི་ལའི་ སྟེགས་བུ་ དང༌། བཻ་ ཌཱུརྱའི་ བ་ གམ་ དང་། རིན་ པོ་
ཆེ་ སྣ་ ཚོགས་ ཀྱི་རྟ་བབས་དང༌། སྐར་ཁུང་དང་། བསིལ་ ཁང་དང་། ཁང་པ་བརྩེགས་ པ་ ལ་
སོགས་པ་དུ་མས་བརྒྱན་པ། རིན་པོ་ཆེ་སྣ་ཚོགས་དང་དར་སྣ་ཚོགས་ ཀྱི་གདུགས་དང་རྒྱལ་
མཚན་དང་བ་དན་བསྒྲེང་བ། མུ་ཏིག་གི་དྲ་བ་དང་དྲ་བ་ཕྱེད་པ་ལ་གསེར་གྱི་དྲིལ་བུ་གཡེར་ཀའི་
སྒྲ་འཁྲོལ་བ་དར་དཔྱངས་སྣ་ཚོགས་དང་མཛེས་པའི་རི་མོ་སྣ་ཚོགས་བཀོད་པའི་རིན་པོ་ཆེ་དང་།
དར་སྣ་ཚོགས་ཀྱི་བླ་བྲེ་བྲེས་པ་དེ་ལྟ་བུའི་ཐེག་པ་ཆེན་པོའི་ཁང་བཟང་དུ་མངོན་པར་བྱང་ཆུབ་ལ་
རྣམ་པ་ལྔའི་ཚུལ་གྱིས་བཞུགས་པ་ནི་སྐུ་ངེས་པ་ལོངས་སྤྱོད་རྫོགས་སྐུ་ཡིན། འཁོར་བ་ཇི་སྲིད་
གནས་ཀྱི་བར་དུ་མྱ་ངན་ལས་མི་འདའ་བ་རྟག་པར་བཞུགས་པར་མཛད་པ་ཡེ་ཤེས་ཀྱི་སྐུ་རྣམ་པར་
སྣང་མཛད་གང་ཆེན་མཚོ་ཞེས་བྱ་བ་ནི་དུས་ངེས་པ་ཡིན། འཁོར་ས་བཅུའི་བྱང་ཆུབ་སེམས་
དཔའི་ཚོགས་ཀྱིས་བསྐོར་བ་ནི་འཁོར་ངེས་པ་ཡིན། ཚངས་པའི་དབྱངས་དང་དྲི་ཟའི་པི་ཝང་
དང་ལྷའི་རྔ་བོ་ཆེ་ལྟར་སྙན་ཅིང་བརྗིད་པའི་གསུང་གིས་ཟབ་ལ་རྒྱ་ཆེ་བའི་ཆོས་རྒྱུན་ཆད་མེད་པར་
གསུང་བ་ནི་ཆོས་ངེས་པ། དེ་ལྟ་བུའི་ངེས་པ་ལྔ་ལྡན་གྱི་ལོངས་སྤྱོད་རྫོགས་པའི་སྐུ་མངོན་དུ་
མཛད་ཟིན་ཏོ། །དེ་ལྟར་ཐོག་མར་འོག་མིན་དུ་སངས་རྒྱས་ནས་སྤྲུལ་སྐུའི་མཛད་པ་རྣམས་སྟོན་
ཏེ། སྟུག་པོ་བཀོད་ པའི་ མདོ་ལས། སངས་ རྒྱས་ ཐམས་ ཅད་འོག་ མིན་ དུ། །སངས་ རྒྱས་ མ་
གྱུར་ འདོད་ ཁམས་ སུ། །སངས་ རྒྱས་ མཛད་ པ་ མི་ མཛད་ དོ། །ཞེས་ དང་། སྡུག་ པོའི་ ཞིང་
ཁམས་ འཇིག་མེད་པ། །ཡང་ དག་ སངས་ རྒྱས་ དེར་ སངས་ རྒྱས། །སྤྲུལ་ པ་ པོའི་ ཞིག་ འདིར་
སངས་ རྒྱས། །ཞེས་ གསུངས་པ་ ལྟར་ རོ། ། སྟུག་པོ་བཀོད་ པ་ ལས། གཞན་ པའི་སྤྲུལ་ སྐུའི་
ཞིང་རྣམས་སུ། ཁམས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་རྡུལ་གྱི་གྲངས་དང་
མཉམ་པའི་ཞིང་རྣམས་སུ་གདུལ་བྱ་དབང་པོ་རབ་འབྲིང་ཐ་མ་ལ། སྤྲུལ་པ་མཆོག་འབྲིང་ཐ་མ་
208

གསུམ་ སྟོན་ ཞིང་། ཞིང་ ལ་ ལར་ ཆོས་ སྟོན་ པ་ པོ་ དང་། ཉན་ པ་ པོ་ དང་། སྡུད་ པ་ པོ་ དང་།
དེ་བཞིན་དུ་སྤྲུལ་པ་མཆོག་གིས་འདུལ་བར་འོས་པ་རྣམས་ལ་སྤྲུལ་སྐུ་ཤཱཀྱ་ཐུབ་པ་ལ་སོགས་པ་
སྟོན། འབྲིང་ གིས་ འདུལ་ བར་ འོས་ པ་ རྣམས་ ལ་ ཉན་ ཐོས་ དང་། རང་ སངས་ རྒྱས། ཚངས་
པ་དང་བརྒྱ་བྱིན་ལ་སོགས་པའི་སྐུར་སྟོན། སྤྲུལ་པ་ཐམས་ཅད་འདུལ་བར་འོས་པ་རྣམས་ལ།
སོ་སོ་སྐྱེ་བོའི་ དགེ་སློང་ དང་། ཉི་ མ་ དང༌ ཟླ་ བ་ དང་། རི་དང་ སྨན་དང་། ལྗོན་ ཤིང་ དང་།
གྲུ་དང་། གཟིངས་དང་། ཟམ་པ་ལ་སོགས་པའི་རྣམ་པར་འཕྲུལ་པ་བསམ་གྱིས་མི་ཁྱབ་པས་
འཁོར་བ་ཇི་སྲིད་གནས་པ་དེ་སྲིད་དུ་འགྲོ་བ་མཐའ་དག་གི་དོན་མཛད་པ་ཡིན་ཏེ། ཇི་སྐད་དུ།
གང་དང་གང་གིས་འདུལ་འགྱུར་བ། ། དེ་དང་དེ་ཡི་སྐུར་སྟོན་པའི། །སྣ་ཚོགས་གཟུགས་ནོར་
ལྟ་ བུ་ ཡི། །རྫོགས་ སངས་ རྒྱས་ ལ་སྐྱབས་སུ་མཆི། ཞེས་དང་། བ་ ཚ་ ཆུ་ཀླུང་ཅན་ གྱི་མདོ་
ལས། ལྔ་བརྒྱ་ཐ་མར་གྱུར་པ་ན། ། ང་ཉིད་དགེ་སློང་གཟུགས་སུ་བྱས། །ངའོ་སྙམ་དུ་གུས་
བྱོས་ལ། །དེ་ཚེ་དེ་ལ་མོས་པར་བྱ། ། ཞེས་ པ་ ལ་སོགས་པ་དཔྱད་པ་གསུམ་གྱིས་དག་པའི་
ལུང་དང་། གནོད་པ་མེད་པའི་རིགས་པ་དང་། ཚད་ལྡན་གྱི་མན་ངག་དུ་མས་ཡིད་ཆེས་པའི་
གནས་སུ་གྲུབ་པའི་ཕྱིར་རོ། །དེ་དག་ལ་འདི་སྐད་ཅེས་བྱ་སྟེ། གང་གི་བསོད་ནམས་ཚད་མེད་
ལས་བསྐྲུན་པས། །རྣམ་པར་སྣང་མཛད་གང་ཆེན་རྒྱ་མཚོ་ཞེས། །འཁོར་བ་ཇི་སྲིད་གནས་པ་
དེ་སྲིད་དུ། །མྱ་ངན་མི་འདའ་རྟག་པར་བཞུགས་ ལ་འདུད། །གང་དེའི་དམིགས་མེད་ཐུགས་
རྗེའི་རྣམ་ རོལ་ལས། །སྣ་ཚོགས་ ཞིང་ དུ་ མགོན་ མེད་ འགྲོ་རྣམས་ལ། ། སྣ་ ཚོགས་ སྐུར་ སྟོན་
བསོད་ནམས་ཡེ་ཤེས་ སོགས། ། དགེ་ལེགས་རྒྱ་ མཚོ་ སྩོལ་མཛད་ཁྱོད་ལ་འདུད། །དང་ པོ་
འོག་མིན་གནས་སུ་གོང་ཆེན་མཚོ། ། བར་ དུ་ ཞིང་ ཁམས་ སོ་ སོར་ གང་འདུལ་མཛད། །ཐ་
མར་འགྲོ་ལ་སོ་སོ་སྐྱེ་བོའི་ཚུལ། །སྟོན་འདི་འདྲེན་པ་གང་དེའི་རྣམ་ཐར་ཡིན། །དེ་ལྟ་བས་ན་
སྤྲུལ་སྐུ་རྣམས་ ཀྱིས་ མཛད་ པ་ནི། གདུལ་བྱའི་སྣང་ངོ་དང་མཐུན་པ་ཁོ་ན་ཡིན་ལ། དེས་ན་
བདག་ཅག་གི་འདྲེན་པ་དམ་པ་འདི་ཡང་། བདག་སོགས་སྐལ་བ་དམན་པའི་གདུལ་བྱ་རྣམས་
ལ་ཐུགས་བརྩེ་བ་ཆེན་པོས་རྗེས་སུ་གཟུང་བའི་སླད་དུ། ཕྱི་མའི་དུས་འདིར་གངས་རིའི་ཁྲོད་དུ་
སོ་སོ་སྐྱེ་བོའི་དགེ་བའི་བཤེས་གཉེན་དུ་སྤྲུལ་ནས། སྐལ་བ་དང་འཚམ་པའི་གདུལ་བྱ་རྣམས་ཀྱི་
སྣང་ངོར་བསྟན་འགྲོའི་དོན་ཕུལ་དུ་བྱུང་བའི་མཛད་ཚུལ་ཆེ་ལོང་ཙམ་ཞིག་བརྗོད་པར་བྱའི།
དང་བའི་དད་པ་ཕུན་སུམ་ཚོགས་པ་དང་ལྡན་པ་རྣམས་རྣ་བ་བླགས་ཏེ་ཉོན་ཅིག་དང་། ཐོས་པ་
209

ཙམ་ནས་དད་པའི་སྤུ་ལོང་གཡོ་ཞིང་ཕན་ཡོན་ཚད་མེད་པ་ཐོབ་བོ། །དེ་ཅིའི་ཕྱིར་ཞེ་ན། རྒྱལ་
བ་ཉིད་ཀྱི་གསུང་ལས། འཇིག་རྟེན་ན་རིགས་ཐམས་ཅད་ཀྱི་ནང་ནས་མཆོག་ཏུ་གྱུར་པ་ཤཱཀྱ་
རྣམས་ཀྱི་སྐྱེས་པའི་རབས་བཟུང་ཞིང་ཀུན་ཆུབ་པར་བྱས་པ་དང་། གཞན་ལ་རྒྱ་ཆེར་བསྙད་ན་
ཆོས་དང་མཐུན་ཞིང་། བསོད་ནམས་ཀྱི་ཕུང་པོ་དཔག་ཏུ་མེད་པར་འགྱུར་བ་དང་། ཡོན་ཏན་
བསམ་གྱིས་མི་ཁྱབ་པ་འཕེལ་བར་བྱེད་དོ་ཞེས་རིགས་གང་ལ་སྐྱེས་བུ་མཆོག་རྣམས་ཀྱི་སྔོན་གྱི་
རབས་ གླེངས་ན་ བསོད་ ནམས་ རྒྱ་ཆེན་ པོར་ འབྱུང་ བར་ གསུངས་ན། བདག་ ཅག་ རྣམས་ ལ་
སངས་རྒྱས་ཀྱི་ཕྲིན་ལས་མཛད་པ་པོའི་ཡོངས་འཛིན་མཆོག་གི་ཡོན་ཏན་ཆ་ཙམ་བརྗོད་པའི་ཚིག་
གི་བདུད་རྩི་ཡིད་ལ་སིམ་ན་ཚོགས་གཉིས་ཀྱི་བསོད་ནམས་འཕེལ་བར་འགྱུར་བ་ནི་ལྟ་ཅི་སྨོས་ཏེ།
སྲས་བཅས་ཀྱི་རྒྱལ་བ་ཐམས་ཅད་མཆོད་པ་ལས། རྡོ་རྗེ་སློབ་དཔོན་གྱི་བ་སྤུའི་ཁུང་བུ་གཅིག་
ལ་མཆོད་ཅིང་བསྙེན་བཀུར་བྱེད་པ་བསོད་ནམས་ཆེས་ཆེ་བར་རྒྱལ་བ་ཉིད་ཀྱི་ཞལ་ནས་བཀའ་
སྩལ་ བའི་ ཕྱིར་ རོ། ། ཐོབ་ བྱ་ མཐར་ ཐུག་ ཐམས་ ཅད་ མཁྱེན་ པའི་ ཡེ་ ཤེས་ ནི། རྡོ་ རྗེ་ སློབ་
དཔོན་མཉེས་པའི་ཞལ་གྱི་ཟེའུ་འབྲུ་ལ་རག་ལས་པ་བཀའ་དང་བསྟན་བཅོས་ཚད་ལྡན་དག་ལས་
ཡང་ཡང་གསུངས་པའི་ཕྱིར་རོ། །དེ་ཇི་ལྟར་ཞེ་ན། མདོ་སྡུད་པ་ལས། བླ་མ་མཁས་པ་རྣམས་
ལ་རྟག་ཏུ་བསྟེན་ པར་བྱ། ། ཅི་ཕྱིར་ཞེ་ན་མཁས་ པའི་ཡོན་ཏན་དེ་ལས་འབྱུང་། །ཞེས་དང་།
སངས་རྒྱས་ཆོས་རྣམས་དགེ་བའི་བཤེས་ལ་བརྟེན་ཏོ་ཞེས། །ཡོན་ཏན་ཀུན་གྱི་མཆོག་མངའ་
རྒྱལ་བས་དེ་སྐད་གསུངས། ། ཞེས་དགེ་བའི་བཤེས་གཉེན་ལ་མ་བརྟེན་པས་ཡོན་ཏན་རྒྱུད་ལ་
མི་སྐྱེ། དམ་ པའི་ ཆོས་ ཀྱི་སྣང་ བ་ མི་ཐོབ། སངས་རྒྱས་ལ་མངའ་བའི་ ཡོན་ཏན་སྟོབས་བཅུ་
དང༌། མི་འཇིགས་པ་བཞི་དང་། མ་འདྲེས་པའི་དྲན་པ་ཉེ་བར་གཞག་པ་གསུམ་ལ་སོགས་པ་
སངས་རྒྱས་ཀྱི་ཡོན་ཏན་ཐམས་ཅད་དགེ་བའི་བཤེས་གཉེན་ལས་བརྟེན་ནས་འབྱུང་བར་རྒྱལ་བ་
ཉིད་ཀྱིས་གསུངས་པ་དང་། བླ་མ་ལྔ་བཅུ་པ་ལས། མཆོད་པ་ཐམས་ཅད་ཡོངས་ སྤངས་ནས།
། བླ་མ་མཆོད་པ་ཡང་དག་བརྩམ། ། དེ་མཉེས་པས་ནི་ཀུན་མཁྱེན་གྱི། །ཡེ་ཤེས་མཆོག་ནི་ཐོབ་
པར་འགྱུར། །ཞེས་དང་། གཞན་ལ་མཆོད་པ་ཐམས་ཅད་ཡོངས་སུ་སྤངས་ནས་ བླ་མ་མཆོད་
པར་བྱས་ཤིང་བླ་མ་མཉེས་པར་བྱས་ན་ཐམས་ཅད་མཁྱེན་པའི་ཡེ་ཤེས་མཆོག་ཐོབ་པར་འགྱུར་བ་
དང༌། ཧེ་ བཛྲ་ ལས། ༤གཞན་ ་གྱིས་ བརྗོད་ མིན་ ལྷན་ ཅིག་ སྐྱེས། །གང་དུ་ ཡང་ ནི་ མི་ རྙེད་ དེ།
།བླ་ མའི་ དུས་ ཐབས་ བསྟན་ པ་ དང་། །བདག་ གི་ བསོད་ ནམས་ ལས་ ཤེས་ བྱ། །ཞེས་ དང་།
210

འཚང་རྒྱ་བ་ལ་ལྷན་ཅིག་ སྐྱེས་ པའི་ཡེ་ཤེས་རྟོགས་དགོས། དེ་ཐབས་ གཞན་གང་གིས་ཀྱང་
རྟོགས་མི་ནུས། བླ་མ་མཉེས་པའི་ཞལ་ནས། དེ་རྟོགས་པའི་ཐབས་ཁྱད་པར་ཅན་ལ་བརྟེན་
ནས་ རྟོགས་ དགོས་ པའི་ ཕྱིར་ རོ། ། ཡེ་ ཤེས་ གྲུབ་ པ་ ལས། །གང་ ལ་ བླ་ མའི་ དྲིན་ ཡོད་ པ།
།དེ་ཡིས་དེ་ཉིད་མཆོག་མཉེས་འགྱུར། །ཞེས་དང་། མཆོད་པ་དང་བསྙེན་བཀུར་གྱིས་བླ་མ་
ཡོངས་སུ་མཉེས་པར་བྱས་ན་དེ་ཁོ་ན་ཉིད་ཀྱི་ཡེ་ཤེས་མྱུར་དུ་ཐོབ་པར་གསུངས་པ་དང་། སློབ་
དཔོན་ཀླུ་སྒྲུབ་ཀྱིས་རིམ་ལྔ་ལས། རི་དབང་རྩེ་ལས་འགའ་ཞིག་ལྷུང་གྱུར་ན། ། ལྷུང་བར་མི་
འགྱུར་སྙམ་ཡང་ལྷུང་བར་འགྱུར། །བླ་མའི་དྲིན་ གྱིས་ ཕན་པའི་ལུང་ཐོབ་ན། །གྲོལ་བར་མི་
འགྱུར་ སྙམ་ ཡང་ གྲོལ་ བར་ འགྱུར། །ཞེས་ དང་། སློབ་ དཔོན་ རྡོ་ རྗེ་ དྲིལ་ བུ་ པས་ ཀྱང་། བླ་
མའི་ བྱིན་རླབས་ ཙམ་ གྱིས་ ནི། ། སྐད་ ཅིག་ ཉིད་ ལ་ འབྱུང་ གང་ ཡིན། །ཞེས་ སོ། །བླ་ མའི་
བྱིན་རླབས་ཡང་དད་པ་མོས་གུས་ལ་རག་ལས་ཀྱི། དད་པ་མོས་གུས་མེད་པ་ལ་བྱིན་རླབས་མི་
འབྱུང་ སྟེ། སམྱ་ ཊ་ ལས། བླ་ མ་ དམན་ པའི་ སེམས་ ཅན་ རྣམས། །སྔགས་ དང༌ ཕྱག་རྒྱ་
བརྙེས་ མི་ འགྱུར། །ཞེས་ གསུངས་ སོ། །དད་ པ་ མོས་ གུས་ བསྒོམ་ ཚུལ་ ཡང་། རང་ དང་ གློ་
བ་ཉེ་བ་དང་། ཕྱོགས་རིས་མཐུན་པ་དང་། ཟས་ནོར་གྱིས་ཕན་བཏགས་པ་ལ་སོགས་པའི་རྒྱུ་
མཚན་དུ་བྱས་ནས། རྨོངས་དད་བྱེད་པ་ལ་ཟེར་བ་མ་ཡིན་ཏེ། དེ་ལྟ་བུ་ནི་ཕྱོགས་འཛིན་དང་
ཆོགས་ སྡང་ལས་མ་འདས་པའི་ཕྱིར། ངན་ སོང་ གི་ རྒྱུ་ ཡིན་ པས་ སོ། །དེ་ལྟར་ཡང་། གཉེན་
གྱི་འབྲེལ་པས་ཁྱེད་ལ་དད་མིན་ཏེ། །ངེས་པར་སངས་རྒྱས་ཡིན་པའི་ངེས་ཤེས་ ཀྱིས། །ཞེས་
དང༌། གལ་ ཏེ་ ཕྱོགས་ སུ་ ལྷུང་ གྱུར་ ན། །བསྟོད་ པར་ གྱུར་ ཀྱང་ སྨད་ པའི་ གནས། །ཞེས་
གསུངས་པ་ལྟར་རོ། ། འོ་ན་དད་པ་དང་མོས་གུས་ཇི་ལྟར་བསྒོམས་ན། རྗེ་ས་པཎ་གྱིས། བླ་
མ་ སངས་ རྒྱས་ ཉིད་ ཡིན་ཞེས། །བྱ་བ་དབང་ བསྐུར་ཐོབ་ནས་ ཡིན། །ཞེས་ གསུངས་ པ་ལྟར།
དབང་དོན་དག་བྱ་དག་བྱེད་ངོ་འཕྲོད་པའི་དབང་བཞི་མཚན་ཉིད་དང་ལྡན་པ་བསྐུར་བ་པོ་དེ།
བདག་ལ་སངས་རྒྱས་ཀྱི་མཛད་པ་ཐམས་ཅད་མཛད་མཁན་ཡིན་པས། སངས་རྒྱས་ཐམས་ཅད་
འདུས་པའི་ངོ་བོ་སྐུ་བཞིའི་བདག་ཉིད་ཅན་དུ་བསྒོམ་པ་ཡིན་ཏེ། དེ་ཡང་བདག་གི་ལུས་ལ་བུམ་
པའི་དབང་བསྐུར་ནས་ལུས་ཉིད་སྤྲུལ་པའི་སྐུར་སྟོན་པར་མཛད་པས་ན། ཕྱི་སྒྲོ་འདོགས་ཡོངས་
སུ་གཅོད་པའི་བླ་མ་ནི་སྐུ་རྡོ་རྗེ་སྤྲུལ་སྐུ། ངག་ལ་གསང་བའི་དབང་བསྐུར་ནས་ངག་ཉིད་ལོངས་
སྤྱོད་ རྫོགས་ པའི་སྐུར་སྟོན་པར་མཛད་པས་ན། ནང་ རང་བྱུང་གི་ཡེ་ཤེས་སྟོན་པའི་བླ་མ་ནི་
211

གསུང་རྡོ་རྗེ་ལོངས་སྐུ། སེམས་ལ་ཤེས་རབ་ཡེ་ཤེས་ཀྱི་དབང་བསྐུར་ནས་སེམས་ཉིད་ཆོས་སྐུར་
སྟོན་པར་མཛད་པས་ན་གསང་བ་ལྷན་ཅིག་སྐྱེས་པའི་ཡེ་ཤེས་སྟོན་པའི་བླ་མ་ནི་ཐུགས་རྡོ་རྗེ་ཆོས་
སྐུ། སྙིང་པོ་ཡེ་ཤེས་རླུང་ལ་དབང་བཞི་པ་བསྐུར་ནས་རླུང་སེམས་དབྱེར་མེད་ངོ་བོ་ཉིད་སྐུར་
སྟོན་པར་མཛད་པས་ན་མཐར་ཐུག་དེ་ཁོ་ན་ཉིད་དུ་ཆོས་ཐམས་ཅད་ཤིན་ཏུ་རྣམ་པར་དག་པ་སྟོན་
པའི་བླ་མ་ནི་ སྙིང་ པོ་ ཀྱེ་རྡོ་ རྗེ་ ངོ་བོ་ཉིད་སྐུ་སྟེ། རྗེ་ ཀུན་དགའ་བཟང་པོའི་ཞལ་ནས། རྣམ་
དག་དཀྱིལ་འཁོར་བཞི་ཡི་འཛིན་མ་ལ། །རྣམ་དཀར་དབང་བཞིའི་ཆར་རྒྱུན་ལེགས་ཕབ་ནས།
།རྣམ་ གྲོལ་སྐུ་བཞིའི་ ལོ་ ཐོག་ རྒྱས་མཛད་པ། །རྣམ་མཁྱེན་བླ་མ་བཞི་ལ་གསོལ་བ་འདེབས།
།ཞེས་ གསུང་ པ་ ལྟར། སྐུ་ བཞིའི་ བདག་ ཉིད་ རྡོ་ རྗེ་ བཞིའི་ རང་ བཞིན། སྐུ་ རྣམ་ པར་ སྣང་
མཛད། གསུང་ འོད་ དཔག་ མེད། ཐུགས་ མི་ བསྐྱོད་ པ། ཡོན་ ཏན་ རིན་ ཆེན་ འབྱུང་ ལྡན།
ཕྲིན་ལས་དོན་ཡོད་གྲུབ་པ་སྟེ། རིགས་དྲུག་པ་རྡོ་རྗེ་སེམས་དཔའི་ངོ་བོ་ཞེས་པའི་སྒོ་ནས་ཡིད་
ཆེས་པའི་དད་པ་བརྟན་པོས་གསོལ་བ་གདབ་པ་དང་བསྙེན་བཀུར་བ་ལ་བརྩོན་པར་བྱ་དགོས་ཏེ།
ཕྱག་རྒྱ་ཆེན་པོ་ཐིག་ལེ་ལས། །གང་ཞིག་དབང་བསྐུར་སྦྱིན་བྱེད་པ། །དེ་ཉིད་རྡོར་སེམས་ལྟ་
བུར་བལྟ། །ཞེས་དང་། རྡོ་ རྗེ་གུར་ལས། དབང་བསྐུར་བ་ཐོབ་པའི་རྡོ་རྗེ་སློབ་དཔོན་ ལ་ཇི་
ལྟར་བལྟ་བར་བགྱི་བཀའ་སྩལ་པ། སློབ་དཔོན་སྟོན་པར་གྱུར་པ་ནི། །སངས་རྒྱས་ཀུན་གྱིས་
ཕྱག་ མཛད་ པ། །བདག་ ཅག་ རྣམས་ ཀྱི་ ཕ་ དང་ མ། །འདི་ ཉིད་ ཡིན་ པར་ བསམ་ པར་ བྱ།
།ཞེས་གསུངས་སོ། །དེ་ལྟ་བུའི་བླ་མ་ལ་མཆོད་པ་དང་བསྙེན་བཀུར་བྱས་ན་སངས་རྒྱས་ཐམས་
ཅད་ ལ་ མཆོད་ པ་ དང་ བསྙེན་ བཀུར་ བྱས་ པར་ འགྱུར་ ཏེ། བླ་ མ་ ལྔ་ བཅུ་ པ་ ལས། དེ་ བྱིན་
སངས་ རྒྱས་ ཐམས་ཅད་ལ། །རྟག་ཏུ་ བྱིན་ པ་ཉིད་དུ་ འགྱུར། །དེ་ བྱིན་ བསོད་ནམས་ཚོགས་
ཡིན་ཏེ། ། ཚོགས་ལ་དངོས་གྲུབ་མཆོག་ཏུ་འགྱུར། །ཞེས་ བླ་མ་མཆོད་ན་སངས་རྒྱས་ཐམས་
ཅད་མཆོད་པར་འགྱུར་བས། བསོད་ནམས་ཀྱི་ཚོགས་ཆེན་པོ་རྫོགས་ཏེ་མཆོག་གི་དངོས་གྲུབ་
འགྲུབ་ པར་ གསུངས་ སོ། །གྲུབ་ ཆེན་ ཀླུ་ བྱང་ གིས་ ཀྱང་། སློབ་ དཔོན་ ལྷ་ ནི་ དམ་ པ་ སྟེ།
།འབད་ པའི་ སྒོ་ནས་མཆོད་པར་འོས། །འཇིག་ རྟེན་ རྗེས་གཟུང་རྒྱུ་ཉིད་ཀྱིས། །དེ་ཉིད་དེ་ཡི་
གཟུགས་ཅན་ནོ།། གང་གིས་ བླ་མ་རྡོ་རྗེ་ འཛིན། །ཐ་དད་པར་ནི་མཐོང་གྱུར་པ། །དེ་ཡིས་ང་
ཉིད་ དངོས་གྲུབ་ནི། ། ཚོགས་ པའི་ མཚན་ཉིད་ཅན་ མི་ཐོབ། །གང་ཞིག་ བསྐལ་ པ་ བྱེ་བ་ནི།
།གྲངས་མེད་པར་ཡང་རྙེད་དཀའ་བའི། །སངས་རྒྱས་ཉིད་ ཀྱང་བརྩོན་ལྡན་ལ། ། ཚེ་འདི་ཉིད་
212

ལ་སྩོལ་བར་མཛད། ། ཅེས་སོ། །འོ་ན་བླ་མ་དང་ཡི་དམ་ཐ་མི་དད་པ་ཡིན་ན་རྣམ་པ་ཐ་མལ་
པར་སྣང་བ་ཇི་ལྟར་ཡིན་ཞེ་ན། དེ་ནི་གདུལ་བྱ་གང་དང་གང་གིས་འདུལ་བ་ལ། དེ་དང་དེའི་
མོས་པ་དང་ རྗེས་ སུ་འཚམ་ པའི་སྐུར་བསྟན་ནས་སེམས་ཅན་གྱི་དོན་མཛད་པ་ཡིན་ཏེ། རྣལ་
འབྱོར་ དབང་ ཕྱུག་ གིས། བླ་ མ་ དང༌ ནི་ རྡོ་ རྗེ་ སེམས། །ཐ་ དད་ པར་ ནི་ མི་ བྱ་ སྟེ། །བླ་ མ་
སངས་ རྒྱས་ ཆོས་ དང་ ནི། །དེ་ བཞིན་ བླ་ མ་ དགེ་ འདུན་ ཏེ། །དངོས་ གྲུབ་ གོ་ འཕང་ མཆོག་
འདོད་པས། ། ཀུན་ ནས་ བླ་མ་མཉེས་ པར་ བྱ། །སངས་ རྒྱས་ ཀུན་ དངོས་ རྡོ་ རྗེ་ འཆང་། །རྩོད་
པའི་དུས་ འདིར་ གཞན་དོན་དུ། ། ཀུན་ དང་ མཐུན་ པར་ སྟོན་མཛད་པ། །དེ་ ལྟར་ ཤེས་ནས་
དངོས་ཀུན་གྱིས། །བསྟན་བྱ་དུས་གསུམ་སངས་རྒྱས་ཀྱི། །དངོས་གྲུབ་རྒྱ་ཆེན་སྣོད་དུ་འགྱུར།
།ཞེས་སོ། །གལ་ཏེ་བླ་མ་དང་སངས་རྒྱས་ཐ་མི་དད་པ་ཡིན་ན། སངས་རྒྱས་ལ་མཆོད་པ་བྱས་
པས་ཆོག་མོད། སངས་རྒྱས་ལས་ལོགས་སུ་བླ་མ་ལ་མཆོད་པ་དང་༑ གསོལ་བ་བཏབ་པ་ལ་
སོགས་པ་བྱ་མི་དགོས་པར་འགྱུར་རོ་ཞེ་ན་མ་ཡིན་ཏེ། བླ་མ་དང་ སངས་རྒྱས་གཉིས་སྤངས་
རྟོགས་ ཀྱི་ ཡོན་ ཏན་ གྱི་ སྒོ་ ནས། བླ་ མ་ བས་ སངས་ རྒྱས་ ལྷག་ མོད། འོ་སྐོལ་ རྣམས་ ཀྱིས་
སངས་ རྒྱས་དངོས་སུ་མཇལ་བ་དང་། ཆོས་དངོས་སུ་ཐོས་པའི་སྐལ་བ་མེད་པས། དཔེར་ན།
ཉི་མའི་འོད་ཟེར་ཇི་ལྟར་ཚ་ཡང་མེ་མི་འབྱུང་ལ། ཉི་མའི་འོད་ཟེར་མེ་ཤེལ་ལ་བསྡུས་ཏེ་སྤྲ་བ་
སོགས་རླན་མེད་པ་དང་ཕྲད་ན་མེ་ཚིགས་མེད་པར་འབྱུང་བ་བཞིན་དུ། བྱིན་རླབས་དངོས་གྲུབ་
ཐམས་ཅད་འབྱུང་བའི་སྒོ་བླ་མ་ཡིན་པས་སྐྱབས་གནས་ཐམས་ཅད་བླ་མ་ལ་བསྡུས་ཏེ་མཆོད་ཅིང་
གསོལ་བ་བཏབ་ན། འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་ཐམས་ཅད་བདེ་
བླག་ཏུ་འབྱུང་བ་ཡིན་ནོ། །ཇི་སྐད་དུ། ཉི་མའི་འོད་ཟེར་ རབ་ཚ་ཡང་། །མེ་ཤེལ་མེད་པར་
མེ་ མི་ འབྱུང་། །དེ་ བཞིན་ སངས་ རྒྱས་ བྱིན་རླབས་ ཀྱང་། །བླ་མ་མེད་པར་འབྱུང་མི་འགྱུར།
།ཞེས་སོ། །དེས་ན་ཕྱི་ནང་གསང་བ་དེ་ཁོ་ན་ཉིད་མཐར་ཐུག་དང་བཅས་པའི་རྟེན་འབྲེལ་ཐམས་
ཅད་བླ་མ་ལ་བརྟེན་ནས་བསྒྲིག་དགོས་པ་ཡིན་ནོ་ཞེས་རྨད་དུ་བྱུང་བའི་ལམ་འདི་གདུལ་བྱ་གཞན་
ལ་བརྟེན་པར་བཞེད་ནས་རྒྱལ་བ་རྣམས་ཀྱིས་ཀྱང་རང་རང་གི་བླ་མ་རིགས་བདག་གི་ཚུལ་དུ་
བཞུགས་སུ་གསོལ་ནས་གུས་པ་དང་སྲི་ཞུར་མཛད་པ་ཡིན་ཏེ། རྗེ་ས་པཎ་གྱིས། བསྐྱེད་པའི་
རིམ་པའི་མཐར་ཐུག་པ། ། དབུ་རྒྱན་ལ་ནི་རིགས་བདག་འབྱུང་། །རིགས་བདག་དེ་ནི་བླ་མ་
ཡིན། ། ཞེས་ དང༌། བླ་ མ་ ལྔ་ བཅུ་ པ་ ལས། དབང་ བསྐུར་ མཆོག་ ཐོབ་ རྡོ་ རྗེ་ ཡི། །སློབ་
213

དཔོན་ ལ་ ནི་ དེ་ བཞིན་ གཤེགས། ། ཕྱོགས་ བཅུའི་ འཇིག་ རྟེན་ ཁམས་ བཞུགས་ པས། །དུས་
གསུམ་དུ་ནི་མངོན་ཕྱག་འཚལ། ། ཞེས་པ་ལ་སོགས་པ་བཀའ་དང་བསྟན་བཅོས་རྣམས་ལས་
མཐའ་ཡས་པར་གསུངས་པ། དེ་རྣམས་ཀྱི་དོན་ལ་ཡིད་ཆེས་པའི་ངེས་ཤེས་དང་དད་པ་བརྟན་
པོ་ དང་ ལྡན་ པའི་ སྒོ་ནས་ བླ་ མ་ མཆོད་ པ་ ལ་ བརྩོན་ པར་ བྱ་དགོས་ པ་ ཡིན། དེ་ལྟ་བས་ན།
བདག་གཞན་གྱི་བློའི་རྫིད་བུ་ཚོགས་གཉིས་ཀྱི་ཆུ་ཀླུང་གིས་གང་བའི་ཕྱིར་དང་། མ་དད་པའི་སྐྱེ་
བོ་རྣམས་དད་པའི་ཆུ་སྐྱེས་རྒྱས་པར་བྱ་བ་དང་། དད་པའི་སྐྱེ་བོ་རྣམས་ཀྱི་དད་པའི་དབང་པོ་
བརྟན་པར་བྱ་བའི་ཕྱིར་དང༌། མཆོག་གསུམ་མཉེས་བྱེད་ཀྱི་མཆོད་པ་ཕུལ་དུ་བྱུང་བ་ཡིན་པ་
དང༌། མཐར་ཐུག་སངས་རྒྱས་ཀྱི་གསུང་དབྱངས་ཡན་ལག་དྲུག་ཅུ་ཐོས་པར་བྱ་བའི་ཕྱིར་དང་།
ཅུང་ཟད་ཐོས་པ་ལ་སྤྲོ་བ་དང་ལྡན་པའི་དད་པ་ཅན་འགའ་ཞིག་གིས་བསྐུལ་བ་དང་། རང་ཉིད་
ཀྱང་མོས་པའི་བློས་བསྙད་པར་བྱ་བ་ལ་སྤྲོ་བས་སོ། །གཉིས་པ་ད་ལྟར་གྱི་རྣམ་ཐར་རྒྱས་པར་
བཤད་པ་ལ་དོན་ལྔ་སྟེ། སྐུ་སྐྱེ་བ་བཞེས་པའི་ཚུལ་དང་། ཐོས་བསམ་གྱི་སྒྲོ་འདོགས་བཅད་
པའི་ཚུལ་དང་། བླ་མ་ལྷས་རྗེས་སུ་གཟུང་བའི་ཚུལ་དང་། བཤད་སྒྲུབ་ཀྱི་བསྟན་པ་སྤེལ་བའི་
ཚུལ་དང༌། གཟུགས་ ཀྱི་སྐུ་ཆོས་ ཀྱི་དབྱིངས་སུ་བསྡུ་བའི་ཚུལ་དང་ལྔ་ལས། དེའི་དང་པོ་ནི།
བདག་ཅག་གི་འདྲེན་མཆོག་དམ་པ་མཚུངས་པ་མེད་པའི་བློ་གྲོས་དང་ལྡན་པ་འདི་ཉིད་ཀྱིས།
ཞིང་འདིའི་གདུལ་བྱ་རྣམས་འདུལ་བའི་དུས་ལ་བབ་པའི་ཚེ་ནམ་མཁའ་ལ་ རོལ་མོའི་སྒྲས།
བརྩེ་བས་ཐུགས་ རྗེ་ཆེན་པོ་དང་ལྡན་པ། །སྙིགས་མ་ལྔ་ལྡན་དུས་མཐའི་ཞིང་ཁམས་འདིར།
།ཚེ་ ཚད་ བཅུ་ ཕྲག་ དྲུག་ གི་ མཐར་ སོན་ པ། །འདྲེན་ པ་ གོང་ མའི་ ཉིན་ བྱེད་ ནུབ་ རིར་ ཡོལ།
།རྨོངས་པའི་མུན་པས་ཕྱོགས་ཀུན་ཁྱབ་པའི་ཚེ། །སྔོན་སྦྱངས་བསོད་ནམས་ཟླ་བ་ཉ་གང་བས།
།དམ་ཆོས་རྒྱ་མཚོའི་བསིལ་ཟེར་རབ་སྤྲོས་ཏེ། ། ཕན་བདེའི་ཀུ་མུད་ཚལ་རྣམས་རྒྱས་པར་མཛོད།
།ཅེས་ དེ་ལྟ་བུའི་ཚིགས་སུ་བཅད་པས་བརྩེ་བ་ཆེན་པོ་འདི་ཉིད་ཀྱི་ཐུགས་ རྒྱུད་བསྐུལ་བས།
དབྱིངས་ལས་མ་གཡོ་བའི་ངང་ནས་བསམས་བཞིན་དུ་སྐུ་སྐྱེ་བ་བཞེས་པ་ཡིན་ཏེ། གང་དུ་སྐུའི་
སྐྱེ་བ་བཞེས་པའི་གནས་ནི། རྒྱལ་བའི་མདོ་རྒྱུད་མཐའ་དག་སཾ་སྐྲྀ་ཏའི་སྐད་དུ་གསུངས་པའི་རྒྱ་
གར་འཕགས་པའི་ཡུལ་དང༌། འདོད་དགུ་ཀུན་གྱི་འབྱུང་གནས་མ་ཧཱ་ཙི་ནའི་ཡུལ་ཆེན་གཉིས་
འདབ་འབྱོར་དུ་འཕགས་པའི་གང་ཟག་པ་ཟད་ཅིང་དབང་པོ་ཞི་ཞིང་དུལ་བ་རྣམས་ཀྱི་བཞུགས་
གནས་དམ་པ་ལྷ་རྣམས་ཀྱི་དབང་པོ་བརྒྱ་བྱིན་གྱི་བཞོན་པས་སྲུང་གི་བུས་ཉེ་བར་རྟེན་པའི་རི་བོ་
214

གངས་ཅན་གྱི་འདབ་ཀཱ་ལ་ཙཀྲའི་ཆོས་རྣམས་སྤྲུལ་པའི་རྒྱལ་པོས་སེང་གེའི་ཁྲི་ལ་འཁོད་དེ་སྟོན་
པའི་གནས་ཆེན་ཤམྦྷ་ལ་དང་ཉེ་བའི་ཆུ་བོ་སཱི་ཏའི་ལྷོ་ཕྱོགས་ཀྱི་རྒྱུད་ཨུ་མའི་བདག་པོའི་གནས་
གཉིས་པར་གྲགས་པའི་ཏི་སེ་གངས་ཀྱི་ཤར་ཕྱོགས་མག་དྷར་བྱང་ཆུབ་ཀྱི་སྙིང་པོ་རྡོ་རྗེ་གདན་ནས་
བྱང་ཕྱོགས་སུ་དཔག་ཚད་བརྒྱ་བགྲོད་པའི་གནས་བོད་གངས་རིའི་ཁྲོད་ཁ་བ་ཅན་གྱི་ལྗོངས་ཀྱི་
འཛིན་མའི་ལྟེ་བ་རྒྱལ་སྲས་ཀུན་དུ་བཟང་པོ་དང་། འཇིག་རྟེན་དབང་ཕྱུག་དང་། གསང་བའི་
བདག་པོ་རྣམས་ཀྱི་རྣམ་པར་འཕྲུལ་པས་དམ་པའི་ཆོས་ཀྱི་དབུ་བརྙེས་པ་སྲོལ་བཏོང་དར་རྒྱས་
མཛད་ པའི་གནས་ ཡར་ལུང་ ཡོ་འབུ་ གླས་ སྒང་ དང་། དཔལ་ཆོས་འཁོར་ལྷ་ས་དང་། བསམ་
ཡས་ལྷུན་གྱི་གྲུབ་པའི་གནས་རྣམས་ནས་ཆུ་བདག་ཕྱོགས་སུ་དཔག་ཚད་བརྒྱད་གཞལ་བའི་གཙང་
ལ་སྟོད་གྲམ་པའི་ཆ་མཁས་གྲུབ་དམ་པ་ཇོ་བོ་རྗེ་དཔལ་ལྡན་ཨ་ཏི་ཤས་ལུང་བསྟན་པ་དང་།
རྣལ་འབྱོར་དབང་ཕྱུག་བིརླ་པས་བྱིན་གྱིས་བརླབས་པའི་གནས། གཟུགས་ཁམས་གནས་རིས་
བཅུ་བདུན་གྱི་ནང་ཚན་འོད་གསལ་གྱི་ལྷ་ཞིག་མི་ཡུལ་དུ་བྱོན་ནས་མིའི་རྗེ་དཔོན་མཛད་པ། དེ་
ནས་བརྩམས་ཏེ་གདུང་བརྒྱུད་མུ་ཏིག་བསྟར་ལ་བརྒྱུས་པ་ལྟར་བྱོན་པའི་འཁོན་དཀོན་མཆོག་རྒྱལ་
པོ་ཞེས་གྲགས་པ་དེ་ཉིད་ཀྱིས་དཔལ་ལྡན་ས་སྐྱའི་དགོན་པའི་གཞི་བཏིང་། སྒོ་རུམ་གཟིམས་
སིལ་དཀར་པོ་སོགས་གནས་ ཁང་དུ་མ་བཏབ། དེའི་ སྲས་ རྒྱལ་ སྲས་ ཕྱག་ན་ པརུའི་རྣམ་པར་
འཕྲུལ་པ་དཔལ་ས་སྐྱ་པ་ཆེན་པོ་ཞེས་གྲགས་པ་དང༌། དེའི་སྲས་རྒྱལ་སྲས་ཟུར་ཕུད་ལྔ་པའི་
རྣམ་པར་འཕྲུལ་པ་འཁོན་ཀུན་དགའ་འབར། སློབ་དཔོན་རིན་པོ་ཆེ་བསོད་ནམས་རྩེ་མོ་དང་།
རྗེ་བཙུན་རིན་པོ་ཆེ་ གྲགས་པ་རྒྱལ་མཚན་དང་། དཔལ་ཆེན་འོད་པོ་དང་བཞི་བྱོན། དཔལ་
ཆེན་འོད་པོའི་སྲས་ཐམས་ཅད་མཁྱེན་པ་གཉིས་པ་ལྟ་བུ་ཆོས་རྗེ་ས་སྐྱ་པཎྜི་ཏ་དང་ཟངས་ཚ་བསོད་
ནམས་ རྒྱལ་ མཚན་ གཉིས་ བྱོན། ཟངས་ ཚའི་ སྲས་ འགྲོ་ མགོན་ ཆོས་ རྒྱལ་ འཕགས་ པ་ དང༌།
གསང་ བའི་ བདག་ པོའི་ རྣམ་ པར་ འཕྲུལ་ པ་ གྲུབ་ ཆེན་ ཕྱག་ རྡོར་ གཉིས་ བྱོན་ པ་ལ། འཇམ་
དབྱངས་བདུན་བརྒྱུད་ཀྱི་ངོས་འཛིན་མི་འདྲ་བ་འགའ་ཞིག་ཡོད་ཀྱང་དོན་ལ་འདི་ལྟར་གནས་པ་
ཡིན་ཏེ། འཁོར་ཀུན་དགའ་འབར་ནས་འཕགས་པ་ཡན་བདུན་ལ་འཇམ་དབྱངས་བདུན་བརྒྱུད་
དུ་ གྲགས་སོ། །དེའི་རྒྱུ་མཚན་ ཡང་། ཇོ་བོ་རྗེས་ས་དཀར་ལོགས་ངོས་ལ་ སྤྱན་ ཡུན་རིང་དུ་
གཟིགས་ པ་ དང་། ཞབས་འབྲིང་ བ་ རྣམས་ ཀྱིས་ རྒྱུ་ མཚན་ ཞུས་ པས། ས་དཀར་ ལོགས་ ཀྱི་
ཐད་ཀྱི་ནམ་མཁའ་ལ་ཧཱུྃ་ཡིག་གཅིག་དང་དྷཱི༔ཡིག་བདུན་དང་ཧྲི་ཡིག་གཅིག་རྣམས་བརྩེགས་མར་ཏུན ན ས་ར
215

ཡོད་ འདུག །འདིར་ མ་ འོངས་ པ་ ན། སྤྱན་ རས་ གཟིགས་ ཀྱི་ རྣམ་ འཕྲུལ་ གཅིག །འཇམ་
དབྱངས་ཀྱི་རྣམ་འཕྲུལ་བདུན། ཕྱག་ན་རྡོ་རྗེའི་རྣམ་འཕྲུལ་གཅིག་རྣམས་འབྱོན་པར་འདུག་ཅེས་
ལུང་བསྟན་པའི་ཕྱིར་རོ། ། སདེ་ནས་བརྩམས་ཏེ་དེང་སང་གི་བར་དུ་མཁས་ཤིང་གྲུབ་པ་ཐོབ་པའི་
སྐྱེས་བུ་དམ་པ་དུ་མ་རིམ་པར་བྱོན་ནས། དེ་དག་གི་བཤད་པ་དང་སྒྲུབ་པའི་སྒོ་ནས། གངས་
རིའི་ཁྲོད་དུ་སངས་རྒྱས་ཀྱི་བསྟན་པ་ཉིན་མོ་ལྟར་གསལ་བར་མཛད་པའི་དཔལ་ལྡན་ས་སྐྱ་ཞེས་
གྲགས་པ་ལ་སྐྱ་ཞེས་པ་དང་དཀར་བ་ནི་དོན་གཅིག་སྟེ། དེ་ལྟ་བུའི་མིང་གི་སྙན་པའི་གྲགས་
པས་རྒྱ་མཚོའི་གོས་ཅན་ཁྱབ་ཅིང་། རྣམ་པར་དཀར་བའི་དགེ་ལེགས་ཐམས་ཅད་འབྱུང་བའི་
གནས་སུ་གྱུར་པ་ཡིན་ནོ། ། དེ་ཡང་རྗེ་ས་སྐྱ་པ་ཆེན་པོ་ལ་རྣལ་འབྱོར་དབང་ཕྱུག་གི་ཞལ་དངོས་
སུ་ གཟིགས་ པའི་ ཞལ་ གཟིགས་ ཀྱི་ བསྟོད་ པ་ ལས། ཉེ་ བར་ བརྟེན་ པའི་ གནས་ འདི་ ཡང་།
།གྲགས་པས་ ས་ དང་མཁའ་ཁྱབ་ནས། ། ཟླ་བ་ཀུ་མུད་ལྟར་སྐྱ་བའི། །དགེ་བའི་དཔལ་གྱིས་
རོལ་པར་མཛོད། །ཅེས་གསུངས་པའི་ཕྱིར་རོ། །དེ་ལྟ་བུའི་བོད་ཀྱི་རྡོ་རྗེ་གདན་དཔལ་ལྡན་ས་
སྐྱ་ནས་དབང་པོའི་ཕྱོགས་སུ་ཧ་ཅང་མི་རིང་བ་ཞིག་བགྲོད་པའི་འཛིན་མའི་ཐིག་ལེར་དགེ་མཚན་
དུ་མ་དང་ལྡན་པ་ ཇོ་བོ་རྗེ་དཔལ་ལྡན་ཨ་ཏི་ཤའི་ཞལ་ནས། ཐང་ཆེན་པོ་འདིའི་སྣ་ཕ་གི་ན་
གནས་བརྟན་ཆེན་པོ་བཅུ་དྲུག་གིས་གསོ་སྦྱོང་མཛད་ཀྱི་འདུག་པ། མ་འོངས་པ་ན་གནས་བརྟན་
གྱི་སྤྲུལ་པ་ཞིག་གིས་དགོན་པ་བཏབ་པ་དང༌། གནས་བརྟན་གྱི་སྤྲུལ་པ་རྒྱུན་མི་ཆད་པ་འབྱུང་བ་
དང༌། བསྟན་པ་ཡུན་རིང་དུ་གནས་སོ་ཞེས་ལུང་བསྟན་ཏོ། །དེ་ནས་དུས་ཧ་ཅང་ཡུན་མི་རིང་
བ་ ཞིག་ ལོན་ པ་ན། ལུང་ བསྟན་ པ་ ལྟར། གནས་བརྟན་ཆེན་པོའི་ སྤྲུལ་ པ་ བྱང་ ཆུབ་ སེམས་
ཀྱིས་ཐུགས་རྒྱུད་ཡོངས་སུ་གང་ཞིང་། འདུལ་བ་རྒྱ་མཚོའི་མཐར་སོན་པ་ཟག་པ་ཟད་ཅིང་ཉེ་
བར་ཞི་ཞིང་དུལ་བའི་སྐྱེས་ཆེན་དམ་པ་གཏུམ་སྟོན་བློ་གྲོས་གྲགས་ཀྱི་འཕགས་པའི་ཡུལ་དུ་ཤི་མུ་
ཁ་ཞེས་དང་། བོད་ཀྱི་ཡུལ་དུ་དཔལ་གདོང་ཞེས་པ་ཆུ་མོ་བྱའི་ལོ་ལ་དཔལ་སྣར་ཐང་ཆོས་གྲྭ་
ཞེས་བྱ་བ་དེ་ཉིད་ལེགས་པར་བཏབ་སྟེ། དེའི་ལོ་བཅུ་གཉིས་ཀྱི་བར་དུ་འགྲོ་དོན་མཛད་ཅིང་
བསྟན་པ་དར་རྒྱས་སུ་མཛད། དེ་ནས་བརྩམས་ཏེ་དེང་སང་གི་བར་དུ་འཕགས་པའི་གནས་
བརྟན་དག་གི་རྣམ་པར་འཕྲུལ་པ་རྒྱུན་མི་ཆད་པ་འབྱུང་བ་དང་། ཕན་བདེའི་བསྟན་པ་རིན་པོ་ཆེ་
དར་ཞིང་རྒྱས་པར་མཛད་ པའི་ ཆོས་གྲྭ་དེའི་ཉེ་འཁོར་ གྱི་ གནས་སུ། རྗེ་འདི་ཉིད་ཀྱི་གདུང་
རིགས་ཇི་ལྟར་བྱུང་བའི་ཚུལ་ནི། འགྲོ་བའི་མགོན་པོ་ཆོས་རྒྱལ་འཕགས་པ་རྒྱ་ནག་ནས་ཡར་
216

འབྱོན་པའི་དུས། རྒྱལ་པོ་གོ་དན་ལ་སོགས་པའི་སྡེ་དཔོན་མཐའི་མི་སྐད་རིགས་མི་གཅིག་པ་སྣ་
ཚོགས་དང་། སྐྱེ་བོའི་ཚོགས་བསམ་གྱིས་མི་ཁྱབ་པས་སྐྱེལ་མ་དང་ཞབས་འབྲིང་གི་ཚུལ་དུ་མདོ་
ཁམས་ཀྱི་སའི་ཆ་རྨ་གཉན་སྤམ་རའི་ཉེ་འཁོར་དུ་བྱོན་ནས། གནས་དེར་འགྲོ་བའི་མགོན་པོ་
ཆོས་རྒྱལ་འཕགས་པས་རིན་པོ་ཆེའི་སྐད་སྙན་ཅིང་འཇེབས་པའི་དྲུག་ཅུའི་དབྱངས་དང་ལྡན་པའི་
ཟབ་རྒྱས་ཆོས་ཀྱི་དགའ་སྟོན་དང་། རྫུ་འཕྲུལ་དང་ཆོ་འཕྲུལ་རྨད་དུ་བྱུང་བས་རྒྱལ་པོ་ལ་སོགས་
པའི་གདུལ་བྱ་རྣམས་ཡིད་མཚོ་གང་ཞིང་མགུ་བར་བྱས་ནས། རྒྱལ་པོ་ལ་སོགས་ པའི་སྐྱེ་བོ་
ཕལ་ཆེར་ཕྱིར་ལོག །རྗེ་འདི་ཉིད་ཀྱི་གདུང་རིགས་ཡབ་མེས་དེ་ནི་སྟོབས་དང་ལྡན་པའི་གྱད་
ཞིག་ཏུ་འདུག་པ་ལ། འཕགས་པའི་ཡོན་ཏན་ལ་དང་བ་དང་མི་ཕྱེད་པའི་དད་པ་དང་ལྡན་པས་
རྗེས་སུ་འབྲང་སྟེ། གུས་པས་ཞབས་འབྲིང་ཚུལ་བཞིན་དུ་སྒྲུབ་པ་དང་བཅས། དཔལ་ལྡན་ས་
སྐྱའི་ གནས་སུ་ བྱོན་པ་དང་། འགྲོ་བའི་མགོན་པོ་དེ་ཉིད་ཀྱིས་ཀྱང་། གྱད་དེ་ལ་ཐུགས་བརྩེ་
བ་ཆེན་པོས་ཆོས་དང་ཟང་ཟིང་གི་བཀའ་དྲིན་བསམ་གྱིས་མི་ཁྱབ་པ་སྩལ་ཏེ། ཤངས་སྲད་ཤིང་
དང་ཁད་ཉེ་བ་ཞིག་ཏུ་ས་གཞི་གནང་བས་དེར་གདན་ཆགས། དེའི་རིགས་བརྒྱུད་རིམ་པ་བཞིན་
མང་རབ་བྱུང་བ་ལ། གཅིག་སྡེ་པ་སྣར་ཐང་པའི་ཕྱག་གཡོག་བྱས་པས་གཞན་དང་མི་འདྲ་བ་གོ་
ཤིན་ཏུ་ཆོད་པ་བྱུང་བ། ཕྱུག་པོ་གཞུང་གི་བེམ་པེ་ཞེས་པའི་གཞིས་ཀ་གནང་བས་ཡོ་ཁ་ཅིག་དེར་
ཆགས། སླར་ བཀའ་ བློན་ བྱས། གྱད་ ཀྱི་ རིགས་བརྒྱུད་ ཡིན་ པས་ དཔའ་རྩལ་ཆེ་བ་ དང་ གོ་
ཆོད་པ་བྱུང་བས་ས་གཞི་སྣར་ཐང་ཆོས་སྡེའི་ཞབས་ཀྱི་ལོ་ར་ཞེས་པ་གནང་། དེ་ལ་སྲས་འཛམ་
གླིང་ཕུན་ཚོགས་བྱུང་བ། དེས་གཞིས་ཀ་དེ་དང་དཔོན་ཁང་དཔལ་འབྱོར་གླིང་གསར་རྒྱབ་བྱས།
མངའ་ཐང་སྔར་བས་ཀྱང་ཆེར་རྒྱས། དེའི་སྲས་གཅིག་བྱུང་བའི་གཟིམས་དཔོན་མཐོང་ལེགས་
པས་སྡེ་པ་གཙང་པའི་མངའ་འོག་མཛད། དེ་ལ་སྲས་གཉིས་བྱུང་བ་ལ། གཅེན་ཕུན་ཚོགས་
རྒྱ་ནག་ལ་བྱོན་ནས་སྨན་དཔྱད་མཁས་པ་མཁྱེན་པས་རྒྱ་ནག་རྒྱལ་པོའི་བླ་སྨན་པ་མཛད་པས།
ཨནྡྲིར་ ཞེས་ སུ་ གྲགས། དེ་ ལ་ སྲས་ གཉིས་ བྱུང་ བའི་ ཆེ་ བ་ སྦོ་ ལོད་ ཅེས་ པ། རྒྱལ་ པོའི་ སྐུ་
གཞོགས་ན་སྒྱུ་རྩལ་སྣ་ཚོགས་ཤེས་པ་མཁས་པ་ཅིག་དེང་སོང་གི་བར་དུ་ཡོད་པར་སྣང་། རྗེ་
འདི་ཉིད་ཀྱི་ཡབ་ནི་རྣམ་དཔྱོད་ཀྱི་བློ་གྲོས་དང་གཏོང་བ་ཕུན་སུམ་ཚོགས་པ་དང་ལྡན་པ་ཡུལ་མི་
སྐྱེ་བོ་རྣམས་ཀྱི་བཞེས་པ་དང་བཀུར་སྟིའི་གནས་སུ་གྱུར་པ་གཅུང་རྒྱལ་པོ་བཀྲ་ཤིས་ཞེས་བྱ་བ་
ཡིན། ཡུམ་དཀོན་མཆོག་ལ་མཆོད་པ་དང་སྲི་ཞུ་ལ་བརྩོན་སྡུག་ཕོངས་ལ་བྱམས་བརྩེ་དང་ལྡན་
217

པའི་ཁ་ན་མཐོ་བ་མེད་པ་མཁའ་འགྲོའི་མཚན་རྟགས་ཅན་དཔའ་མོ་སྒྲོན་མ་ཞེས་བྱ་བ་ལ་མེ་ཞེས་
པ་མེ་ཕོ་འབྲུག་གི་ལོར་ལྷུམས་སུ་ཞུགས་པའི་དུས་སུ་ཡུམ་སྐུ་ལུས་ཡང་བ་དང་ཟོ་མདོག་བདེ་ཞིང་
ཡབ་ཡུམ་གྱི་བང་མཛོད་རྣམས་འབྲུ་དང་ནོར་གྱིས་གང་བ་དང་བལྟམས་པའི་དུས་སུའང་ཡུམ་ལ་
གནོད་པ་མེད་ཅིང་འཇིག་རྟེན་འདིར་འཐབ་རྩོད་ནད་དང་སྡུག་བསྔལ་རྣམས་ཞི་བ་དང་བཀྲ་ཤིས་
དགེ་ལེགས་ཕུན་སུམ་ཚོགས་པ་ངོ་མཚར་བའི་རྟགས་དུ་མ་དང་ལྡན་པ་ལྷའི་གཞལ་མེད་ཁང་ལ་
འགྲན་ནུས་པ་དཔལ་དང་འབྱོར་པ་ཕུན་སུམ་ཚོགས་པའི་གླིང་དུ་དམར་སེར་ཞེས་པ་མེ་མོ་སྦྲུལ་ལོ་
ལ་ སྐུ་ བལྟམས་ ནས་ མཚན་ ཚེ་ རིང་ རྡོ་ རྗེ་ ཞེས་ གསོལ་ ལོ། །དེ་ དག་ ལ་ འདི་ སྐད་ ཅེས་ སོ།
།དཔལ་ལྡན་ཨ་ཏི་ཤ་ཡི་ཞལ་སྔ་ནས། །འཕགས་པའི་གནས་བརྟན་དག་གི་རྣམ་འཕྲུལ་དང་།
། བསྟན་པ་ཡུན་རིང་གནས་ཞེས་ལུང་བསྟན་པ། །དཔལ་ལྡན་སྣང་ཐང་ཆོས་གྲྭ་ཞེས་ བྱ་བ།
།དེ་དང་འདབ་འབྱོར་དགེ་ལེགས་དཔལ་འབྱོར་གྱི། ། ཕུན་ཚོགས་ལྡན་པའི་སྐྱེ་བོས་གང་བའི་གླིང་།
། ལྷ་ཡི་ཁང་བཟངས་དག་ལ་འགྲན་ནུས་པ། །ཡོན་ཏན་ལྡན་པའི་གནས་སུ་ཁྱོད་སྐུ་བལྟམས།
། ཤར་ རིའི་ རྩེ་ ལ་ ཉིན་ བྱེད་ འཆར་ བ་ ལྟར། །སྐྱེ་ མེད་ ཆོས་ སྐུ་ བརྙེས་ ཀྱང་ སྤྲུལ་ པའི་ སྐུ།
།བསོད་ནམས་རླབས་ཆེན་སྟོབས་ལྡན་གྱད་ཀྱི་རིགས། །བསམས་བཞིན་མཐོ་ཞིང་གཙང་མའི་
རིགས་སུ་སྐྱེས། །དེ་ཚེ་འཇིག་རྟེན་འདི་ན་འཐབ་རྩོད་དང་། །ནད་དང་སྡུག་བསྔལ་ཞི་ཞིང་སྐྱེ་
དགུ་རྣམས། །བདེ་ཞིང་ལོ་ལེགས་ཆོས་དང་ སྲིད་པའི་ དཔལ། །རྫོགས་ལྡན་དུས་དང་མཉམ་
པ་བཞིན་ དུ་བྱུང་། །ཞེས་སོ། །གཉིས་ པ་ ཐོས་ བསམ་ གྱི་ སྒྲོ་འདོགས་བཅད་ པའི་ ཚུལ་ ལ།
རབ་ཏུ་མ་བྱུང་བའི་སྔོན་གྱི་མཛད་པ་དང་། རབ་ཏུ་བྱུང་ཟིན་ནས་མཛད་པའི་ཚུལ་གཉིས་ལས།
དང་པོ་ནི། དེ་ནས་གཞོན་ནུ་དེ་ཉིད་ཡབ་ཡུམ་གཉིས་ཀྱིས་སྤྱན་གྱི་འབྲས་བུ་ལྟར་འཚོ་ཞིང་
བསྐྱེད་བསྲིངས་ཏེ། ཆེར་འཁྲུངས་པ་ན་ཡབ་ཡུམ་ལ་སྲི་ཞུ་ཆེ་བ་དང༌། མགོན་མེད་རྣམས་ལ་
ཐུགས་བརྩེ་བའི་རང་བཞིན་ཅན། གཟུགས་བཟང་ཞིང་མཛེས་པ་ཀུན་གྱི་ཡིད་དུ་འོང་བ་གསོང་
པོར་སྨྲ་ཞིང་འགྲོགས་བདེ་བ་ཁྱད་པར་སྐྱེ་བ་དུ་མར་ཆོས་ཀྱི་བག་ཆགས་གོམས་པའི་ཤུགས་ཀྱིས་
བྱིས་པ་མང་པོའི་རྩེ་ རའི་ཁྲོད་དུ་བྱོན་པའི་ཚེ། བྱིས་པ་གཞན་རྣམས་ཀྱིས་སོ་ནམ་དང་དམག་
A
ལས་ལ་སོགས་པའི་འཇིག་རྟེན་གྱི་སྤྱོད་པ་སྣ་ཚོགས་བྱས་པ་ལ། རྗེ་འདིས་འདི་ལྟ་བུའི་ལས་མ་
བྱེད་པར་ཁྱེད་རྣམས་ཉོན་དང་། ངེད་ཀྱིས་ཆོས་བཤད་ཀྱི་གསུངས་ནས་བྱང་དུམ་སོགས་ཀྱི་སྟེང་
ནས་ཆོས་འཆད་ཚུལ་མང་དུ་མཛད་པ་དང༌། ཡང་གཡམ་པའི་ཆ་ལང་བསྣམ་སྟེ་གཏོར་མ་འཕང་
218

བ་དང་གར་འཁྱམས་ཀྱི་ཚུལ་དང་། ཡང་སྐབས་འགའ་ཞིག་ཏུ་ང་སྒོམ་བྱེད་མཁན་ཡིན་གསུངས་
རྡོ་རྗེ་སྐྱིལ་ཀྲུང་བཅའ་བ་སོགས་དུས་རྟག་ཏུ་ཆོས་འཆད་པ་དང་ཏིང་ངེ་འཛིན་བསྒོམ་པའི་རྣམ་
འགྱུར་འབའ་ཞིག་མཛད་ པ་དང་། ཀློག་དང་ཡི་གེ་དང་གྲངས་དང་རྩིས་ལ་སོགས་པ་ཚོགས་
ཆུང་དུས་མཁྱེན་ཞིང་། སྤྱོད་པ་ཉེས་པའི་སེམས་ཅན་གཟིགས་པ་ན་བཅོས་མ་མ་ཡིན་པའི་སྙིང་
རྗེ་ཆེན་པོ་རང་དབང་མེད་པར་གཡོ་སྟེ་ངེས་འབྱུང་དང་སྐྱོ་ཤས་དྲག་པོ་ཐུགས་ལ་འཁྲུངས་ནས་
འཁོར་བ་ལ་བཙོན་ར་དང་ཐར་པ་ལ་ཁང་བཟངས་ལྟ་བུའི་འདུ་ཤེས་ཀྱིས་རབ་ཏུ་བྱུང་འདོད་པ་
དང༌། འཁོར་བ་ལས་ཐར་པའི་ཐབས་ལ་འབད་པ་ལ་སོགས་པ་བྱིས་པའི་སྤྱོད་པ་ལས་འདས་
པའི་རྣམ་པར་ཐར་པ་བསམ་གྱིས་མི་ཁྱབ་པ་ཞིག་སྣང་ངོ༌། །འདི་ནི་ལུང་རྣམ་དག་དང་ཡང་
མཐུན་ཏེ། ཇི་ སྐད་ དུ། སྦྱོར་བའི་ སྔོན་དུ་ སྙིང་ རྗེ་ དང་། །མོས་ པ་ དང་ནི་ བཟོད་ པ་ དང་། །
དགེ་ བ་ ཡང་ དག་ སྤྱོད་ པ་ནི། །རིགས་ཀྱི་རྟགས་སུ་ཤེས་པར་བྱ། །ཞེས་པ་ལྟར་རོ། །དེ་ལྟ་
བས་ན་སྐྱེས་བུ་ཆེན་པོ་རྣམས་ནི་ན་ཚོད་ཀྱི་ཐོག་མ་ཉིད་ན། ཡོན་ཏན་གྱི་ཚོགས་བསམ་གྱིས་མི་
ཁྱབ་པ་ལ་མངའ་བརྙེས་པ་དང་། ཕུལ་དུ་བྱུང་བའི་དཀར་པོའི་རིགས་ཀྱི་ས་བོན་ཡོངས་སུ་རྒྱས་
པར་ འགྱུར་ བ་ནི་ཆོས་ཉིད་ ཀྱིས་ སོ། །དེ་ལྟར་ ཡང་། པད་ དཀར་ འདམ་ གྱིས་མ་གོས་ ལྟར།
། བྱིས་ པའི་ངང་ ཚུལ་ ལས་འདས་ན། །ཐུན་མོང་ རིགས་ པ་ཐོགས་མེད་མཁྱེན། །ཕུལ་བྱུང་
སྤྱོད་པ་ཤུགས་ལས་འཁྲུངས། །ཞེས་སོ། །གཉིས་པ་བསྟན་པའི་སྒོར་ཞུགས་ནས་ཐོས་བསམ་སྙམ་
མཛད་ ཚུལ། ཚིགས་ སྔ་མ་ དགེ་བསྙེན་ དང་ དགེ་ ཚུལ་ གྱི་ སློབ་ སྦྱངས་ མཛད་ པའི་ ཚུལ་ དང་།
ཚིགས་ཕྱི་མ་བསྙེན་པར་རྫོགས་པ་དགེ་སློང་གི་རྟེན་ལ་སློབ་སྦྱངས་མཛད་པའི་ཚུལ་གཉིས་ལས།
དང་པོ་ནི། དགུང་ལོ་བརྒྱད་ལ་ཕེབས་པ་མིག་དམར་ཞེས་པ་ཤིང་ཕོ་བྱི་བའི་ལོ་ལ། སྣར་ཐང་
ཟུར་ཁང་གི་སློབ་དཔོན་བསོད་ནམས་རྡོ་རྗེའི་དྲུང་དུ་གཙུག་ཕུད་ཕུལ་ནས་རབ་ཏུ་བྱུང་བ་མཛད་དེ་
མཚན་བསོད་ནམས་རྒྱ་མཚོ་ཞེས་བྱ་བར་གསོལ་ལོ། །སློབ་དཔོན་དེ་ཉིད་འབྲལ་མེད་དུ་བརྟེན་
ནས་འཕྲལ་དུ་མཁོ་བའི་བྱ་ཆ་ཆོས་སྤྱོད་རྣམས་ཀྱང་ཐུགས་སུ་ཆུད་པར་མཛད། སློབ་དཔོན་དེའི་
ཞབས་ ཕྱིར་ བཟུང་ནས། ཤེས་བྱའི་ དཀྱིལ་ འཁོར་ ལ་ མཁྱེན་ པའི་ སྤྱན་རབ་ཏུ་གསལ་ཞིང་ མི་
འཇིགས་པའི་སྤོབས་པ་དང་ལྡན་པ་འཆད་རྩོད་རྩོམ་གསུམ་གྱིས་སངས་རྒྱས་ཀྱི་བསྟན་པ་ཉིན་མོ་
་ལྟར་གསལ་བར་བྱེད་པ་པཎ་ཆེན་ཤཱཀྱ་མཆོག་ལྡན་ལེགས་པའི་བློ་གྲོས་ཞེས་གྲགས་པའི་དགོན་པ་
ཐུབ་བསྟན་གསེར་མདོག་ཅན་དུ་བྱོན་ནས་བློ་གྲོས་གསལ་པའི་ཕྱིར་བསྡུས་བརྩིས་པ་དང་བྱམས་
219

ཆོས་ལྔ་དགོངས་འགྲེལ་དང་བཅས་པ་ལ་ཐུགས་སྦྱངས་མཐར་ཕྱིན་པ་མཛད་ནས། བྱ་རྒོད་ཕུང་
པོ་སོགས་སུ་རང་དང་དུས་མཉམ་པའི་བློ་གསལ་དག་དང་བགྲོ་གླེང་བྱེད་པས་རྗེ་འདི་ཉིད་སྤོབས་
པ་བཟང་ཞིང་རིག་པ་རྣོ་བས་ན་ཀུན་གྱིས་བསྟོད་ཅིང་བཀུར་བའི་གནས་སུ་གྱུར་ཏོ། །དེར་
བཞུགས་སྐབས་གནམ་སྐྱོན་འདྲ་བའི་བསྙུང་གཞི་ཞིག་ཀྱང་བྱུང་ནས་སླར་དཔལ་འབྱོར་གླིང་དུ་
ཕེབས་པ་དང༌། སྐབས་ཤིག་ཏུ་མཁས་ཤིང་གྲུབ་པའི་དབང་ཕྱུག་རྡོ་རྗེ་འཛིན་པ་ཆེན་པོ་ངག་
དབང་ཆོས་གྲགས་དེར་ཕེབས་ནས་དེའི་དྲུང་དུ། སྔར་བསླབ་སྦྱངས་མཛད་ཚུལ་རྣམས་གསུང་
སྒྲོས་ བྱུང་བས། དེའི་ཞལ་སྔ་ནས། སྔགས་ ཕྱོགས་ ལ་ སློབ་ གཉེར་ གྱིས་ དང༌ ཕན་སློབ་ཆེ་བ་
འོང་གསུངས་ ཤིང་། ཚེ་དབང་ལྕགས་སྡོང་མ་གསན། སྔར་གྱི་བསྙུང་གཞི་དེ་ལངས་ནས་མོ་
རྩིས་སོགས་བྱས་པས། གནམ་སྐྱོན་མིན་པ་ཆོས་སྐྱོང་རྗེས་སུ་འབྲང་བ་ཡིན་པས་ངོར་དུ་བསྐང་
གསོ་དང་བསྐང་བཤགས་སོགས་ བྱས་ན་ཕན་ཟེར། དེའི་གནས་ཚུལ་ཟུར་ཆེན་ལ་ཞུས་པས།
སྔར་གྱི་བསླབ་སྦྱོང་འཕྲོས་བསྐྱངས་ན་སླེབ་རྒྱངས་ཆེ་བར་འདུག་གསུངས་ནས། ངོར་དུ་ཕེབས་
པའི་དགོངས་པ་མ་གནང་སྔར་གྱི་སློབ་གཉེར་འཕྲོས་རྣམས་མཐར་ཕྱིན་པར་མཛད། ཡང་སྔར་
གྱི་བསྙུང་གཞི་དེ་ཐུ་མོ་ཞིག་ལངས་བྱུང་བ་ལ་མོ་རྩིས་བྱས་པ་སྔ་མ་བཞིན་བཀའ་སྲུང་འཕྲེང་བ་
ཡིན། ངོར་དུ་བྱོན་ན་སྐྱོན་མེད་ཟེར། དེའི་ལོ་རྒྱུས་ཡུམ་གྱིས་སྔར་གྱི་དྲུང་ཆེན་སློབ་དཔོན་ལ་
ནན་གྱིས་ཞུས་པས་བསྙུང་གཞི་ལ་ཕན་འགྲོ་བས་འོང་གསུང་། དེ་ནས་ཡབ་ཡུམ་གྱིས་ཡོ་བྱད་
མང་པོ་དང་བཅས། རྡོ་རྗེ་འཆང་ཀུན་དགའ་བཟང་པོ་ལ་གཙུག་ཏོར་རྣམ་པར་རྒྱལ་མའི་ལུང་
བསྟན་པ་འོག་མིན་གཉིས་པ་ལྟ་བུ་དཔལ་ཨེ་ཝཾ་ཆོས་ལྡན་གྱི་དགོན་གནས་སུ་སྐུ་ཆགས་ལེགས་
པར་ཕེབས་ནས་ཟུར་ཆེན་སློབ་དཔོན་རྡོ་རྗེ་དཔལ་བ་ལ་བསྙུང་གཞི་ལ་ཕན་པའི་ཐབས་གང་དྲག་
དང་སློབ་གཉེར་སོགས་ལུགས་གཉིས་ཀྱི་མགོ་འདྲེན་མཛད་དགོས་པའི་སྦྱོར་བསྟོད་ཡང་དག་ཞུས་
སོ། །དེ་ དག་ ལ་ འདི་ སྐད་ ཅེས་ སོ། །ཁྱེད་ ཤེས་ བྱའི་ གནས་ ལ་ སྦྱངས་ པའི་ ཚེ། །སྔགས་
གཞུང་རྒྱ་མཚོར་འཇུག་ན་བསོད་ནམས་དང་། །ལུང་རྟོགས་ཡོན་ཏན་འཕེལ་ཞིང་རྒྱས་པ་ཡི། །
ཕྲིན་ལས་དམ་ཅན་རྒྱ་མཚོའི་ཚོགས་ཀྱིས་བསྒྲུབས། །དེ་ཕྱིར་དད་དང་གུས་པས་ཡིད་དྲངས་ཏེ།
། ཡོན་ཏན་རིན་ཆེན་དུ་མ་འབྱུང་བའི་གནས། །རྣམ་གྲོལ་ཐར་པའི་གླིང་མཆོག་ཨེ་ཝཾ་དུ། །
པདྨོའི་མཚོ་ལ་ངང་པ་འཇུག་ལྟར་བྱོན། །ཞེས་སོ། །དེ་ནས་ཟུར་ཆེན་སློབ་དཔོན་རྡོ་རྗེ་དཔལ་
བའི་དྲུང་དུ་བཞུགས་ནས། སྔགས་ཕྱོགས་ ཀྱི་བསླབ་སྦྱངས་ཚུལ་གསུམ་མཛེས་རྒྱནན་
། རྩ་རྒྱུད་
220

བརྟག་གཉིས། སྡོམ་གསུམ་རབ་དབྱེ་བཅས་རྒྱུད་འདོན་བཞིར་གྲགས་པ་རྣམས་སློབ་གཉེར་
མཛད། སྐབས་ཤིག་ཏུ་དམ་ཆོས་སྨྲ་བ་ཐམས་ཅད་ཀྱི་གཙུག་རྒྱན་མཁས་ཤིང་གྲུབ་པའི་དབང་
པོ་དཔལ་ལྡན་དོན་གྲུབ་པ་ལ་མཇལ་ཁ་ཞུས་པས། སྐུ་མཚམས་ཤིན་ཏུ་དམ་པ་གཞན་སུ་ལའང་
མཇལ་ཁ་མི་གནང་ནའང་རྗེ་འདི་ཉིད་ལ་མཇལ་ཁ་གནང་སྟེ། སྐུ་དྲུང་དུ་ཕྱིན་ནས་བསྙུང་གཞི་
ཡོད་ཚུལ་དང་། སྔར་བསླབ་སྦྱངས་ བྱས་ ཚུལ་ སོགས་ ཀྱི་ལོ་ རྒྱུས་དང༌། ཤེས་ རབ་མེད་ཚུལ་
ཞུས་པས་གསོལ་བ་མཆོད་འཕྲོ་ལ་ལྗགས་སྔགས་མཛད་ནས་གནང་། འདི་གཞན་ལ་མ་སྟེར་
ཁྱེད་ རང་ཟོ། ཤེས་ རབ་འོང་ གསུངས། ནད་ གཞི་ ལ་ ཕན་ པའི་བཀའ་བསྒོ་ ཞིག་ དང་། སློབ་
གཉེར་ལ་ཕན་པའི་འཇམ་དབྱངས་ཀྱི་རྗེས་གནང་ཞིག་གནང་དགོས་ཞུས་པས། རྡོ་རྗེ་འཇིགས་
བྱེད་ཀྱི་བླ་མ་བརྒྱུད་རིམ་གསུངས་ནས་བྱིན་རླབས་བཀའ་བསྒོ་རྒྱས་པ་ཞིག་གནང་ནས། ད་
ཁྱེད་ ཀྱི་བསྙུང་ གཞི་འདི་ མི་འོང་ གསུངས། དེ་ཕྱིན་ཆད་ནད་གཞི་དེ་གཏན་ནས་མ་བྱུང་། དེ་
ནས་ཞག་འགའ་ཞིག་སོང་བ་དང་འཇམ་དབྱངས་སྨྲ་སེང་གི་རྗེས་གནང་ལས་ཚོགས་དང་བཅས་པ་
གནང་ ནས་ འདི་ ལ་ སྒྲུབ་ པ་ ཚུལ་ བཞིན་དུ་ གྱིས། ཤེས་རབ་ཐེ་ཚོམ་མེད་པར་འཕེལ་ལོ། །
སློབ་གཉེར་ལ་བརྩོན་པར་གྱིས་དང་བསྟན་པ་ལ་ཕན་པའི་གང་ཟག་ཆེན་པོ་ཅིག་འོང་བ་སྲིད་
གསུངས་པ་སོགས་ཐུགས་རྗེ་ཚད་མེད་པ་གནང་བ་དང་། ཡང་སྐབས་ཤིག་ཏུ་ཇོ་བོ་རྗེ་དཔལ་
ལྡན་མར་མེ་མཛད་ ཀྱི་རྣམ་པར་འཕྲུལ་པ་མཁྱེན་ བརྩེ་ནུས་གསུམ་གྱིས་རྒྱུད་ཕྱུག་པ་ འཇམ་
དབྱངས་ཤེས་རབ་འབྱུང་གནས་ཀྱི་དྲུང་དུ་ཕྱག་མཇལ་དུ་བྱོན་པའི་ཚེ། མཁན་པོའི་ཞལ་ནས་སྔ་
སོར་མདོ་སྔགས་གང་ལ་སྦྱང་བ་སོགས་ཀྱི་བཀའ་ཕེབས་གནང་བ་ལ། སྔར་གྱི་ལོ་རྒྱུས་རྣམས་
ཞིབ་པར་ཕུལ་བ་དང་། ད་འདིར་སྔགས་ ཕྱོགས་ ཀྱི་སློབ་གཉེར་ཞིག་ཨེ་འོང་བལྟ་བ་ལགས་
ཞུས་ པས། དེ་ཤིན་ཏུ་ ལེགས་ འདུག་ སློབ་ གཉེར་ ལ་ འབད་ པ་སྐྱེད་ཅིག་གསུངས། དེ་ནས་
སྔར་གྱི་སློབ་གཉེར་གྱི་འཕྲོས་དག་ལྗོན་སྤྱི་གསུམ་སོགས་ཀུན་དུ་དགོས་པའི་གཞུང་བདུན་དང༌།
སྡོམ་ གསུམ་ གྱི་ སྤྱི་ དོན་ ཁྲི་ ཀ་ ཆེ་ ཆུང་། ཀྱེ་རྡོ་ རྗེ་ བཀའ་བབས་བཞི། གུར་ སཾ་ གཉིས། བདེ་
མཆོག་ལོ་ནག་དྲིལ་གསུམ་ལ་ཝ་པ། གསང་འདུས་འཕགས་ལུགས། ཡེ་ཤེས་ཞབས་ལུགས།
ཇོ་ བོ་ ལུགས། གཤེད་ དམར། འཇིགས་ བྱེད་ ལུགས་ གསུམ། དགྲ་ ནག །གདོང་ དྲུག
། ཟུར་ བཀའ་ གཞན་ དང༌ བཅས་ པའི་ མངོན་ རྟོགས། དཀྱིལ་ ཆོག །མཆོད་ ཕྲེང་། བསྟོད་
པ་ཟུར་འདེབས། ས་ཆོག་སོགས་ཀྱི་ཕྱག་ལེན་ཕྲ་མོ་དང་བཅས་ཐུགས་སུ་ཆུད་པར་མཛད།
221

གཞན་ ཡང་ ཚེ་ ཀུན། སྦྱོང་ རྒྱུད་ བཅུ་ གཉིས། མི་ འཁྲུགས་ པ། རིགས་ གསུམ་ སྤྱི་ དབང་
སོགས་ཀྱི་སྒྲུབ་དཀྱིལ་རྣམས་ལ་ཕྱག་ལེན་ཕྲ་ཞིང་ཕྲ་བ་རྣམས་ངེས་པར་མཛད་པ་དང་། མདོར་
ན་མདོ་སྔགས་ཀྱི་ཆོས་ཚུལ་ཟབ་མོ་རྣམས་ཡོངས་འཛིན་རྣམས་ཀྱི་བཀའ་བཞིན་བརྩོན་པ་དྲག་
པོས་མཐར་ཕྱིན་པར་མཛད་དོ། །རང་ལོ་བཅུ་གསུམ་གྱི་དུས་རྗེ་ནམ་མཁའ་སངས་རྒྱས་པའི་
དྲུང་དུ་དགེ་ཚུལ་གྱི་སྡོམ་པ་རྣམ་པར་དག་པ་ཐོབ་ཅིང་། དེའི་བསླབ་བྱ་སྤང་བྱ་བཅུའི་དྲི་མས་མ་
གོས་པའི་རིང་རང་ལོ་ཉེར་ལྔ་ལོན་པ། ཁྱུ་མཆོག་ཅེས་པ་ལྕགས་མོ་སྦྲུལ་ལ་དཔལ་ཨེ་ཝཾ་ཆོས་
ལྡན་ཡོན་ཏན་རིན་པོ་ཆེ་དུ་མའི་འབྱུང་གནས་ཀྱི་གཙུག་ལག་ཁང་ཆེན་པོར་ཡོངས་རྫོགས་བསྟན་
པའི་མངའ་བདག་ཐུབ་པའི་དབང་པོའི་རྒྱལ་ཚབ་ཆེན་པོ་མཁས་པ་དང་གྲུབ་པའི་ཕུལ་དུ་སོན་པ་
ནམ་མཁའ་སངས་རྒྱས་ པས་མཁན་པོ་དང་། དཔལ་ལྡན་མར་མེ་མཛད་ཆེན་པོ་དང་དབྱེར་མ་
མཆིས་པ་མཁྱེན་བརྩེ་ནུས་ལྡན་ཁམས་གསུམ་ཆོས་ཀྱི་རྒྱལ་པོ་ཤེས་རབ་འབྱུང་གནས་པས་ལས་
ཀྱི་སློབ་དཔོན་དང༌། བྱང་ཆུབ་སེམས་ཀྱི་ཐུགས་རྒྱུད་བལྟམས་ཤིང་མདོ་རྒྱུད་ཀུན་ལ་མཁྱེན་
པའི་སྤྱན་ཡངས་ པ་ ངག་ དབང་ བསོད་ནམས་རྒྱལ་མཚན་ པས་ གསང་ སྟོན་ པའི་ སློབ་ དཔོན།
རྒྱུད་སྡེ་མཐའ་དག་ལ་མི་འཇིགས་པའི་སྤོབས་པ་བརྙེས་ཤིང་ལུང་དང་ཕས་རྒོལ་གྱིས་བརྫི་བར་མི་
ནུས་པའི་ཁྱུ་མཆོག་ཆེན་པོ་དམ་ཆོས་བཀྲ་ཤིས་པས་ གྲིབ་ཚོད་དང༌། བརྟན་ཞིང་དུལ་བ་བྱང་
ཆུབ་ཀྱི་ཐུགས་འབྱོངས་པ་ནམ་མཁའ་རིན་ཆེན་པ་དང་། བསླབ་པ་གསུམ་ལ་ཉེས་པའི་དྲི་མས་
མ་གོས་ཤིང་དབང་ལུང་མན་ངག་འཆད་པ་ལ་ཐོགས་པ་མེད་པའི་བློ་གྲོས་ཅན་སངས་རྒྱས་དཔལ་
མགོན་པ་གཉིས་ཀྱིས་ལས་ཀྱི་ཁ་སྐོང་མཛད། རྒྱུད་སྡེའི་དོན་ལ་བློ་གྲོས་དང་ལྡན་པ་སངས་རྒྱས་
དཔལ་ལྡན་པས་གྲོགས་མཛད་དེ་མཁན་སློབ་དགེ་འདུན་དང་བཅས་པའི་དབུས་སུ་གསོལ་བ་དང་
བཞིའི་ལས་ཀྱིས་ཅིག་ཅར་རབ་ཏུ་བྱུང་བ་ཚིགས་གསུམ་རིམ་མནོས་ཀྱི་སྒོ་ནས་བསྙེན་པར་རྫོགས་
པའི་དགེ་སློང་གི་ སྡོམ་པ་རྣམ་པར་དག་པ་ལེགས་པར་ཐོབ་བོ། །དེ་ལ་འདི་སྐད་ཅེས་སོ། །
མགོན་ཁྱོད་སྲིད་པའི་འཆིང་བས་མ་གོས་ཤིང་། །འཁོར་བའི་ཕུན་ཚོགས་སྙིང་པོ་མེད་གཟིགས་
ནས། །ཕུལ་བྱུང་ སྤྱོད་ པས་ འགྲོ་ རྣམས་ དང་ བའི་ ཕྱིར། །ཁྱིམ་ གྱི་ འཆིང་ བ་ དུག་ ཅན་ ཟས་
བཞིན་ སྤངས། ། ཨེ་ཝཾ་ཆོས་ ལྡན་ ཐེག་ མཆོག་ འབྱུང་ གནས་ ཆེ། ། བློ་ གསལ་ ཆུ་ བྱ་ མང་ པོའི་
བསྟི་ གནས་སུ། །མཁན་ སློབ་ངང་ པའི་དེད་དཔོན་ བཀའ་དྲིན་ལས། །བསླབ་གསུམ་འོ་མའི་
རྒྱ་མཚོར་ རིམ་གྱིས་འཇུག །ལེགས་བྱས་བསོད་ནམས་དུ་མས་བསྐྲུན་པའི་སྐུ། །ཆོས་འདུལ་
222

ལི་ཁྲིའི་ རྒྱལ་ མཚོར་ཁྲུས་ བྱས་ཏེ། །བསླབ་གསུམ་ འཆར་ ཁའི་ འོད་ ཀྱི་མདངས་བཀྲ་བའི། །
ངུར་སྨྲིག་རྒྱལ་མཚན་འཛན་པའི་ཏོག་ཏུ་གྱུར། །སྲིད་པར་སྨོན་པའི་ཡིད་འབྱུང་ཕྲ་མོ་དང༌། །
ལྷ་ཡི་རྩེད་གས་གཡོ་བར་མ་ནུས་པ། །མཁས་པའི་སྙི་ལ་འབབ་པའི་སྤྱོད་ཚུལ་གྱིས། །ཐུབ་
ཆེན་དགེས་པའི་རིང་ལུགས་འཛིན་པ་ལ་འདུད། །ཅེས་སོ། །དེ་ལྟར་ཐོག་མར་ལྷག་པའི་ཚུལ་
ཁྲིམས་ བསླབ་ པ་ རིན་ པོ་ ཆེ་ བསྟན་ པའི་ རྩ་ བ་ ཡིན་ པར་ དགོངས་ནས། བསླབ་པར་ བྱ་བའི་
གནས་མཐའ་དག་ལ་ཕྲ་ཞིང་ཕྲ་བ་ནས་བླང་དོར་གྱི་མིག་རྣམས་ཕྱེད་པར་མཛད་ཅིང་། ཉེས་
ལྟུང་གི་དྲི་མས་མ་གོས་པའི་བཙུན་པའི་མཆོག་ཏུ་གྱུར་པས། བསླབ་པ་ལ་གུས་པ་རྣམས་ཀྱི་ནང་
ནས་མཆོག་ཏུ་ལུང་བསྟན་པ་འཕགས་པ་ཀཱ་ཏྱཱ་ཡ་ནའི་བུ་ཆེན་པོ་དང༌། སྦྱངས་པའི་ཡོན་ཏན་
གྱིས་མཛེས་པའི་ནང་ནས་ཕུལ་དུ་བྱུང་བ་འོད་སྲུངས་ཆེན་པོ་དང༌། སྤྱོད་ལམ་དུལ་བ་རྣམས་ཀྱི་
ནང་ནས་མཆོག་ཏུ་བསྔགས་པ་འཕགས་པ་རྟ་ཐུལ་ཡུལ་འཁོར་གྱི་བསོད་སྙོམས་ཀྱི་སླད་དུ་རྒྱུ་བའི་
རྣམ་པར་ཐར་པ་ལྟར། མཐའ་གཉིས་སྤངས་པའི་དབུ་མའི་ལམ་ལ་མིག་འབྱེད་པ། ཡེ་ཤེས་
བྱས་ པ་ ཉེ་ བར་ ཞི་བར་གྱུར་ པ། མངོན་ པར་ ཤེས་ པ། རྫོགས་ པར་ བྱང་ ཆུབ་ པ་ དང་། མྱ་
ངན་ལས་འདས་པར་གྱུར་པ་ལ་བརྟེན་པར་མཛད་དེ། རྒྱལ་བ་དགེས་པའི་སྤྱོད་ཡུལ་རྨད་དུ་བྱུང་
བ་འདི་ཁོ་ནས་ཀྱང་ཐུབ་པའི་བསྟན་པ་ལ་བྱ་བ་རྒྱ་ཆེན་པོ་བསྒྲུབ་པ་ཡིན་ནོ། །ཇི་སྐད་དུ།
ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །ཡོན་ཏན་ཀུན་གྱི་གཞི་རྟེན་ལགས་པར་གསུངས། །
ཞེས་ དང་། ཡང་ མཛོད་ ལས། ཚུལ་གནས་ཐོས་དང་ བསམ་ ལྡན་ པས། །སྒོམ་ པ་ ལ་ནི་ རབ་
ཏུ་ སྦྱར། །ཞེས་ གསུངས་ པ་ ལྟར། བརྟེན་ བྱ་ འཚོ་ བ་ ངེས་ འབྱུང་ ཚུལ་ ཁྲིམས་ དང༌། ཉམས་
ལེན་སྤྱོད་པ་དང་། རྟོགས་པ་ལྟ་བ་བཞི་མཉམས་ཤིང་། རྣམ་པར་དག་པ་བཞི་ལ་བརྟེན་པར་
མངོན་སུམ་གྱི་ཚད་མས་གྲུབ་པའི་ཕྱིར་རོ། །དེ་ཅིས་མངོན་ཞེ་ན། སྐུ་གསུང་ཐུགས་ཀྱི་དབང་
པོ་དུལ་ཞིང་ཞི་ལ་བག་དང་ལྡན་པ་ཁོ་ནར་བཞུགས་པར་ཀུན་ལ་མངོན་དུ་གྱུར་པ་དང་། སྤྱོད་
ལམ་ཐམས་ཅད་ཀུན་དུ་མཛེས་ཤིང་བརྗིད་ཆགས་ལ། ཚུལ་ཁྲིམས་ཀྱི་དྲི་བསུང་ཁྱད་པར་ཅན་
ཉེ་འཁོར་ཐམས་ཅད་དུ་ཁྱབ་པར་སྣང་ཞིང་། གང་དུ་བཞུགས་པའི་ས་ཕྱོགས་ཐམས་ཅད་གཙང་
ཞིང་ཡིད་དུ་འོང་བ་དང་དྲི་བསུང་ཁྱད་པར་ཅན་དང་ལྡན་པར་འགྱུར་བ་མཐོང་བ་དང་། སྐྱེ་བོ་སུ་
ལའང་ཟུར་གྱིས་འཁུ་བ་དང་། ཞེ་གཅོད་པའི་ཚིག་ངན་དང་། ཕ་རོལ་གྱི་ཡིད་དུ་མི་འོང་བའི་
རྣམ་འགྱུར་ཅུང་ཟད་ཀྱང་མི་མཛད་ཅིང་། རྙེད་པ་དང་བཀུར་སྟི་ལ་ཆགས་པའི་སྒོ་ནས་ཕ་རོལ་
223

བསླུ་བའི་བསམ་སྦྱོར་གཏན་མི་མངའ་བའི་ཕྱིར་རོ། །དེ་ལྟར་གཞི་ཚུལ་ཁྲིམས་རྣམ་པར་དག་པ་
ལ་གནས་པའི་རྗེས་སུ་བརྒྱུད་པ་དྲི་མ་མེད་པ་ལས་འོངས་པའི་དམ་པའི་ཆོས་ཐོས་པ་ལ་ནན་ཏན་
བྱེད་ པ་ནི། རྒྱལ་ བ་ དགེས་ པའི་ ཉམས་ ལེན་ གྱི་གཙོ་བོ་ ཡིན་ཞིང་། རྗེ་འདི་ཉིད་ ཀྱིས་ ཀྱང་
འབྲེལ་ཚད་དོན་ལྡན་གྱི་བླ་མ་བཅུ་གསུམ་ཙམ་གྱི་ཞབས་པད་བསྟེན་ནས་དམ་པའི་ཆོས་མང་དུ་
ཐོས་པ་ལ། མཁན་པོ་དང་སློབ་དཔོན་ཉིད་ལས་ དམ་པའི་ཆོས་མང་དུ་ཐོས་པ་རྣམས་བརྗོད་
བདེ་ བའི་ ཕྱིར་ འོག་ཏུ་འཆད་དོ། །སྐབས་ དེར་ སློབ་ དཔོན་ཟུར་ ཆེན་ བསོད་ནམས་རྡོ་ རྗེ་ སྐུ་
གཤེགས། ཟུར་ཁང་གྲྭ་ཚང་གི་གྲྭ་མང་རྣམས་བློ་མཐུན་པར་རྗེ་འདི་ཉིད་ཟུར་ཆེན་གྱི་གདན་
སར་འོས་གཅིག་མར་བཀོད་བཞག་བྱས་ཏེ། དཔལ་སྣང་ཐང་གི་ཆོས་གྲྭ་ཆེན་པོའི་ཟུར་བཞིའི་
གྲྭ་ཚང་གི་ཡ་གྱལ། ཟུར་ཁང་གྲྭ་ཚང་གི་གཙུག་ལག་ཁང་ངག་གི་དབང་ཕྱུག་སྨྲ་བ་ཐམས་ཅད་
ཀྱི་གཙུག་གི་ནོར་བུ་འཇམ་པའི་དབྱངས་ཤེས་རབ་རྒྱ་མཚོའི་ཆོས་ཀྱི་ཁྲི་ལ་ཞབས་ཟུང་ལེགས་པར་
འཁོད་དེ་ལུགས་གཉིས་ཀྱི་སྒོ་ནས་འཛིན་སྐྱོང་བླ་ན་མེད་པར་གནང་ཞིང་དར་རྒྱས་སུ་མཛད།
དེ་ནས་ལོ་ཁ་ཤས་སོང་བ་ན། བླ་བྲང་མཁན་པོ་འཇམ་དབྱངས་ཤེས་རབ་འབྱུང་གནས་དེ་ཉིད་
ཀྱིས་ཁམས་སུ་བླ་མ་འགྲོ་དགོས་ཚུལ་བཀའ་ཕེབས་བྱུང་བས་བཀའ་བཞིན་དུ་ཁམས་སུ་འགྲོ་བ་
བརྩམས་ཏེ། གདན་ས་གོང་དུ་ཁམས་གསུམ་ཆོས་ཀྱི་རྒྱལ་པོ་འཇམ་པའི་དབྱངས་ཀུན་དགའ་
བསོད་ནམས་ལ་ ཕྱག་དབང་ཞུ་ལ་བྱོན་པའི་ཚེ། སྐུ་ཞབས་སུ་ཁམས་ལ་བྱོན་ཚུལ་གྱི་ལོ་རྒྱུས་
རྣམས་ཞུས་པས། ཐུགས་དགྱེས་པའི་སྒོ་ནས་གནང་སྦྱིན་ལ་སོགས་པ་རྣམས་ཟབ་རྒྱས་གནང་
ནས་ད་དུང་མྱུར་དུ་མཇལ་འོང་གསུངས་བྱུང་། རྗེ་འདི་ཉིད་ཀྱི་ཐུགས་ལ་ཁམས་ལ་ལོ་བཅུ་ཙམ་
འགོར། མྱུར་དུ་མཇལ་ བ་ ཞིག་ མི་འོང་སྙམ་དུ་ བྱོན། དེ་ནས་ ཁམས་ ལ་ བྱོན་ པར་ བརྩམས་
པས་གཞུངས་ནས་འགྲོ་རྒྱུ་མི་འོང་པའི་བཀའ་ཤོག་ཕེབས་ནས་ཁམས་སུ་བྱོན་རྒྱུ་མ་བྱུང་། དེ་
ནས་ཡུན་མི་རིང་བ་ཞིག་ནས་གོང་མ་ཁམས་གསུམ་ཆོས་ཀྱི་རྒྱལ་པོ་དེ་ཉིད་ལ་བཀའ་ཆོས་ཞུ་བར་
བྱོན་པའི་ཚེ་སྔོན་དུ་མྱུར་དུ་མཇལ་འོང་གསུངས་པ་འདི་ཡང་བླ་མའི་ལུང་བསྟན་ཡིན་པར་འདུག་
སྙམ་དུ་དགོངས། དེ་ནས་ ཨེ་ཝཾ་ དུ་ བློ་ཕབས་ནས་ སྔར་ གྱི་གསན་ སྦྱོང་ གི་ འཕྲོ་སྐྱོང་སྟེ། ཇི་
ལྟར་གསན་པའི་ཚུལ། ཐོག་མར་གངས་ཅན་གྱི་ལྗོངས་ཀྱི་སྐྱེ་དགུ་རྣམས་ཀྱི་དཔལ་མགོན་དམ་
པ་རྒྱལ་སྲས་ཕྱག་ན་པདྨོའི་རྣམ་པར་འཕྲུལ་པ་རྒྱལ་བའི་གསུང་རབ་མཐའ་དག་ཐུགས་སུ་ཆུད་པ་
Aགརེག་པའི་གནས་ཐམས་ཅད་ལ་མཁྱེན་པའི་སྤྱན་རབ་ཏུ་གསལ་བའི་ངག་དབང་བློ་བཟང་རྒྱ་མཚོ་
224

འཇིགས་མེད་ཕྱོགས་ལས་རྣམ་པར་རྒྱལ་བ་དེ་ཉིད་ཀྱི་ཞབས་དྲུང་དུ། བཀའ་གདམས་ཐིག་ལེ་
བཅུ་དྲུག་གི་དབང་དང་བྱང་ཆུབ་སེམས་དཔའི་སྤྱོད་པ་ལ་འཇུག་པའི་ལུང་སོགས་འགའ་ཞིག་
གསན། མཆོག་གི་འདྲེན་པ་དམིགས་པ་མེད་པའི་ཐུགས་རྗེ་དང་མཁྱེན་རབ་མངའ་བ་རྗེ་བཙུན་
འཇམ་པའི་དབྱངས་ཀྱི་རྣམ་པར་འཕྲུལ་པ་དོན་གྱི་སླད་དུ་མཚན་ནས་སྨོས་ན་ངག་གི་དབང་ཕྱུག་
ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོའི་ཞབས་པད་གཙུག་གི་རྒྱན་དུ་
གུས་པས་མཆོད་ཅིང་གསུང་གི་བདུད་རྩི་ཐོབ་པའི་ཚུལ་རྣམས་བྲི་བར་བྱ་བ་ལ། རྒྱུ་ཕ་རོལ་ཏུ་
ཕྱིན་པའི་ཐེག་པ་དང༌། འབྲས་བུ་ཟབ་མོ་ སྔགས་ ཀྱི་ཐེག་པའི་དམ་པའི་ཆོས་ཐོས་པའི་ཚུལ་
གཉིས་ལས། དང༌ པོ་ནི། བློ་སྦྱོང་དོན་བདུན་མའི་ཁྲིད། དེའི་རྒྱབ་བརྟེན་ རྒྱལ་སྲས་ཐོགས་
མེད་ཀྱིས་མཛད་པའི་ཁྲིད་ཡིག་སོགས་འགའ་ཞིག །བྱང་ཆུབ་སེམས་དཔའི་སྤྱོད་པ་ལ་འཇུག་
པའི་བསྔོ་ལེའི་ལུང་རྣམས་ཐོས། གཉིས་པ་འབྲས་བུ་ཟབ་མོ་རྡོ་རྗེ་ཐེག་པའི་ཆོས་མང་དུ་ཐོས་
པའི་ཚུལ་ལ། བཅོམ་ལྡན་འདས་ཀྱེ་རྡོ་རྗེའི་རས་བྲིས་ཀྱི་དཀྱིལ་འཁོར་དུ་དབང་བསྐུར་བ་དང་།
རྗེ་བཙུན་བདག་ མེད་ ལྷ་ མོ་ བཅོ་ ལྔའི་དབང་། བདག་མེད་ མའི་ལུས་དཀྱིལ་ གྱི་ བྱིན་རླབས།
དགེས་པ་རྡོ་ རྗེའི་ རྒྱུད་གསུམ་ གྱི་བཤད་བཀའ། རྩ་བའི་རྒྱུད་བརྟག་པ་གཉིས་པ། ཐུན་མོང་
མ་ཡིན་པའི་བཤད་རྒྱུད་རྡོ་ རྗེ་གུར། གཞན་དང་ཐུན་མོང་བའི་བཤད་རྒྱུད་སམྦུ་ཊའི་བཤད་
བཀའ་ རྣམས་ ཐོས། ཡང་ རྒྱུད་ སྡེ་ དུམ་ བུ་ ཆེ་ ཆུང་ གཉིས། སྟོང་ ཐུན་ གཉིས་ ཀྱི་ དོན་ བསྡུས།
ཡབ་ཀྱི་བསྟོད་པདཱཎཱ་ཀ་ཡུམ་གྱི་བསྟོད་པ་དྲི་མ་མེད་པའི་ཕྲེང་བ། དེའི་འགྲེལ་པ་དྲི་མ་མེད་པའི་
རྒྱན། བརྟག་ གཉིས་ ཀྱི་འགྱུར་ཆད་བསབས་པ་ཤློ་ཀ་ གཉིས། བརྟག་གཉིས་ ཀྱི་འགྲེལ་པའི་
དཀར་ཆག་མཛད་པ་རྣམས་ཐོས། རྩ་རྒྱུད་རྐྱང་པ་འཕགས་མཆན་མ་འཕགས་པས་ ས་བཅད་
མཛད་པ་རྣམས་ ཐོས། ཡང་རྒྱུད་གསུམ་མན་ ངག་ ལུགས་ ཀྱི་བཤད་སྲོལ། ཚེ་ དཔག་ཏུ་མེད་
པའི་མདོ་པཎྜི་ཏ་པུཎྱ་སམྦྷ་ཝ་དང༌། པ་ཚབ་ཉི་མ་གྲགས་ཀྱིས་བསྒྱུར་བ་བླ་མ་ལེགས་རིན་པའི་
ཊི་ ཀ་ ཆུང་ བའི་ སྟེང་ དུ་ ཐོས། རྗེ་ བཙུན་ རྩེ་ མོས་ མཛད་ པའི་ རྒྱུད་ སྡེ་ སྤྱི་རྣམ། གྲགས་ པས་
མཛད་ པའི་ལྗོན་ཤིང་། སྟོང་ཐུན་ ས་ བཅད། རྒྱུད་ སྡེའི་དུམ་བུ་ཡབ་ཡུམ་གྱི་བསྟོད་པ་གཉིས།
བདག་མེད་བསྟོད་འགྲེལ་ས་པཎ་གྱིས་མཛད་པ། ཀྱེ་རྡོ་རྗེའི་བྱུང་ཚུལ་ རྗེ་ཀུན་དགའ་བཟང་
པོས་མཛད་པ། ཚུལ་བཞིའི་རྣམ་གཞག་གློ་བོ་མཁན་ཆེན་པས་མཛད་པ། འགྲེལ་པ་དང་ལྡན་
དང༌། གུར་ རྒྱན་ རྗེ་ བཙུན་ གྲགས་ པས་ པཔས་ མཛད་ པ། བརྒྱུད་འདེབས་ ཚུལ་ གསུམ་ མཛེས་རྒྱན།
225

ལྗོན་ཤིང་མཛེས་རྒྱན་རྗེ་དཀོན་མཆོག་ལྷུན་གྲུབ་ཀྱིས་མཛད་པ། རྒྱུད་གསུམ་གྱི་བཤད་བཀའ་
ཡུན་རིང་དུ་གནས་པའི་མནལ་ལམ་ངོ་མཚར་ཉམས་མགུར་ཀླུ་སྒྲུབ་རྗེས་མཛད་པའི་ལུང་ཡང་
ཐོས་སོ། །བཅོམ་ལྡན་འདས་རྡོ་རྗེ་གཞོན་ནུའི་རས་ 
བྲིས་ཀྱི་དཀྱིལ་འཁོར་དུ་དབང་བསྐུར་བ།
འཁོན་ས་སྐྱ་པའི་ཡབ་ཆོས་དཔལ་ཡང་དག་ཧེ་རུ་ཀ་མར་མེ་དགུ་པ་གྲགས་པའི་ལྷ་དགུའི་དཀྱིལ་
འཁོར་དུ་དབང་བསྐུར་བ་ཐོས། ཡང་རྗེ་བླ་མ་དེ་ཉིད་ཀྱི་དྲུང་དུ། ས་དཔལ་གསང་བ་འདུས་པ་
མི་བསྐྱོད་རྡོ་རྗེ་ལྷ་སུམ་ཅུ་རྩ་གཉིས་ཀྱི་དཀྱིལ་འཁོར་དུ་དབང་བསྐུར་བ་བཀའ་བབས་བདུན་ལྡན་
དུ་ གྲགས་ པ། ཡང་ རྒྱུད་ ཀྱི་ རྒྱལ་ པོ་ གསང་ འདུས་ རིམ་ལྔའི་ཁྲིད་མགོ་ལྕགས་ལུ་ གྲགས་པ།
དཔལ་འཁོར་ལོ་བདེ་མཆོག་ནག་པོ་ལུགས་ཀྱི་དབང་། ཡང་དཔལ་འཁོར་ལོ་བདེ་མཆོག་དྲིལ་
བུ་ལུགས་ཀྱི་ལུས་དཀྱིལ་གྱི་དཀྱིལ་འཁོར་དུ་དབང་བསྐུར་བ་རྣམས་ཐོས། ས་ལུགས་ཀྱི་ཕག་
མོ་སྐོར་ གྱི་ནང་ནས་གྲུབ་ཆེན་ནཱ་ རོ་ པའི་ ལུགས་ ཀྱི་ རྡོ་ རྗེ་རྣལ་ འབྱོར་མའི་ བྱིན་རླབས་ ཐོས།
རྫོགས་རིམ་ཟབ་མོ་ནག་པོ་རིམ་བཞིར་གྲགས་པའི་ཉམས་ཁྲིད་མཐའ་གཅོད་ཤིན་ཏུ་རྒྱས་པ་ཐོས།
ཡང་ནཱ་རོ་མཁའ་སྤྱོད་སྒྲུབ་པའི་ཉེ་ལམ་གྱི་གཙོ་བོ་ཐུན་མོང་མ་ཡིན་པའི་བསམ་གྱིས་མི་ཁྱབ་པའི་
མན་ངག་ཟབ་མོ་ས་སྐྱ་པའི་གསེར་ཆོས་ཀྱི་ཡང་སྙིང་ཐོས། ཡང་ཟབ་ཆོས་ཡང་རྩེ་མཁན་སྤྱོད་
སྒྲུབ་པའི་འཕོ་བ་ཆིག་བརྒྱུད་མ་ཐོས་སོ། །རྗེ་བཙུན་ནཱ་རོ་མཁའ་སྤྱོད་མ་སིནྡྷ་རའི་དཀྱིལ་འཁོར་
དུ་ བྱིན་རླབས་ དབང་བཞིའི་ཚུལ་དུ་བསྐུར་བ། བསྐྱེད་རིམ་རྣལ་ འབྱོར་ བཅུ་ གཅིག་ གི་ ཁྲིད།
དེ་དག་གི་སྐབས་སུ་ཞལ་ཤེས་ལ་མཎྜལ་དུས་བླ་མ་བསྐྱེད་བསྟིམ་སོགས་ཀྱི་ཁྲིད་ཡིག་གི་ལུང་།
ཡང་རྣལ་འབྱོར་མའི་ཆོས་ཉིད་མངོན་སུམ་དུ་རྟོགས་པའི་བྱིན་རླབས་ཟབ་མོ་ཐོས། ཁ་ཆེ་པཎ་
ཆེན་ནས་བརྒྱུད་པའི་འཁོར་ལོ་བདེ་མཆོག་གི་བྱིན་རླབས་ཟབ་མོ་ ཁྲིད་དང་ བཅས་ པ་ཐོས།
ཆོས་རྗེ་ས་སྐྱ་པ་ནས་བརྒྱུད་པའི་སྣང་བ་མཐའ་ཡས་ལ་བརྟེན་པའི་འཕོ་བའི་མན་ངག་བསྒོམ་དོན་
ཟབ་ མོ་ ཐོས། འཁོར་ ལོ་ བདེ་ མཆོག་ ལོ་ ཧི་ པའི་ ལུགས་ ཀྱི་ ཁྲིད་ བསྐྱེད་ རིམ་ གྱི་ བཤད་ པ།
བཀའ་ གནད་མཐའ་ཆོད་དང་། སེམས་ འཛིན་ གྱི་དམིགས་ཁྲིད་ཟབ་མོས་བརྒྱན་པ། རྫོགས་
རིམ་གྱི་ཁྲིད་བསྡུ་བ་གསུམ་པ། ཡང་འཁོར་ལོ་བདེ་མཆོག་དྲིལ་བུ་ལུས་དཀྱིལ་གྱི་བཤད་པ་
མཐའ་ཆོད། སེམས་འཛིན་གྱི་ཁྲིད་ཟབ་མོ་དང་བཅས་པ་ཐོས། བཅོམ་ལྡན་འདས་གཤིན་རྗེ་
གཤེད་དམར་པོའི་ཁྲིད་ཚར་གཉིས་ཐོས། ཡང་བདུད་རྩི་བྱིན་རླབས་དང་རྡོ་རྗེའི་ཚིག་རྐང་གི་
ལུང་ ཐོས། ཟབ་ དོན་ནི་ གུ་ཆོས་དྲུག་ གི་ ཁྲིད་ཐོས། ཡི་དམ་མང་ པོའི་ རྗེས་གནང་། དེ་ དག་
226

དང་རྗེས་སུ་འབྲེལ་པའི་ཁྲིད་མང་དུ་ཐོས་པ་ལ་ཐོག་མར་བཀའ་གདམས་ལྷ་བཞིའི་རྗེས་གནང་དེ་
དག་ དང་ འབྲེལ་ པའི་ ཁྲིད་ ལ། ཐོག་ མར་ ཐུབ་ པའི་ ལྷ་ ཁྲིད། སྒྲོལ་ མ་ རྗེས་དྲན་ ལྔའི་ ཁྲིད།
སྤྱན་རས་གཟིགས་གཙོ་འཁོར་གསུམ་གྱི་ཁྲིད། མི་གཡོ་བ་ཆོས་དྲུག་གི་ཁྲིད་རྣམས་ཐོས་སོ།
། སྒྲོལ་མ་ཉི་ཤུ་རྩ་གཅིག་གི་རྗེས་གནང་ཡང་ཐོས་སོ། །ཕྱག་འཚལ་ཉེར་གཅིག་གི་ལུང་ཐོས།
། ཡང་ གཉན་སྒྲོལ་ཡན་ལག་དྲུག་པའི་རྗེས་གནང་དང་། མཚན་བརྒྱ་རྩ་བརྒྱད་ཀྱི་ལུང་དང་།
སྒྲོལ་དཀར་ཡིད་བཞིན་འཁོར་ལོའི་རྗེས་གནང་དང་། དེའི་ཚེ་ཁྲིད་ཉམས་ཁྲིད་ཐོས། དེ་དག་
གི་རྒྱབ་བརྟེན་ལུང་ལ་ཁྲིད་ཡིག་ ཟླ་བའི་ཆུ་རྒྱུན་སོགས་མང་པོ་ཐོས། ཡང་འཇིག་རྟེན་དབང་
ཕྱུག་བཅུ་གཅིག་ཞལ་གྱི་རྗེས་གནང་། ཐུགས་རྗེ་ཆེན་པོ་སྐྱེར་སྒང་ལུགས་ཀྱི་རིགས་གཏད་ཐོས།
དཔལ་མོ་ལུགས་སྒྱུར་གནས་ ཀྱི་ཆོ་ག་ཐོས། སངས་རྒྱས་ཀླུ་དབང་གི་རྒྱལ་པོའི་ རྗེས་གནང༌།
ཕྱག་ན་རྡོ་ རྗེ་ འབྱུང་ པོ་ འདུལ་ བྱེད་ ཀྱི་ རྗེས་ གནང་། ཡང་ འབྱུང་ འདུལ་ མེ་ དབང་ མའི་ རྗེས་
གནང་། ཕྱག་ན་རྡོ་རྗེ་ཨུ་ཙརླའི་རྗེས་གནང་། ཕྱག་ན་རྡོ་རྗེ་ཨུ་ཙིརླ་མེ་དབང་གི་ རྗེས་གནང་།
རྟ་ མགྲིན་ནག་པོ་ལྕགས་ རལ་ ཅན་ གྱི་ རྗེས་ གནང་། ཡེ་ཤེས་ ཁྱུང་ནག་ གི་ རྗེས་ གནང་། རྟ་
མགྲིན་ གཤོག་ནག་བཞི་སྐོར་གྱི་ རྗེས་ གནང་། རྟ་མགྲིན་ ཟླ་རྒྱལ་ལུགས་ཀྱི་རྗེས་གནང་། ཁྲོ་
བོ་ བརྩེགས་ ཀྱི་རྗེས་གནང་། སེང་གེའི་གདོང་ཅན་ གྱི་བསྒོམ་ལུང་། སེང་གདོང་ལྷ་དགུ་མའི་
རྗེས་ གནང་། རྗེ་ བཙུན་ འཇམ་ དབྱངས་ ཨ་ར་ པ་ ཙའི་ རྗེས་ གནང་། རྗེ་ བཙུན་ འཇམ་ དཔལ་
ནག་པོའི་ རྗེས་ གནང་ སྒྲུབ་ཐབས་མན་ ངག་ དང་བཅས་པ། ཆོས་རྒྱལ་མའི་འདོན་ཐབས་སུ་
གྲགས་པའི་འཇམ་དབྱངས་ས་པཎ་སྦགས་སྒྲུབ་ཀྱི་བླ་མའི་རྣལ་འབྱོར། འཇམ་དབྱངས་ཡེ་ཤེས་
བཟང་པོའི་ རིག་ གཏད། གྲུབ་ཐོབ་བརྒྱད་ཅུའི་རྗེས་གནང་། གྲུབ་ཐོབ་ཐང་སྟོང་རྒྱལ་པོ་ནས་
བརྒྱུད་པའི་ཚེ་དབང་ཟང་མོ། །མ་གཅིག་གྲུབ་པའི་རྒྱལ་མོ་ལུགས་ཀྱི་ཚེ་དཔག་མེད་ཀྱི་དབང་
བཞི་བྱིན་རླབས་ཀྱི་ཚུལ་དུ་བསྐུར་བ། རིག་འཛིན་རྒོད་ལྡེ་ཅན་ནས་བརྒྱུད་པའི་ཚེ་དབང་ལྕགས་
སྡོང་མ། ཆོས་སྐྱོང་གི་སྐོར་ལ་ཐོག་མར་རྡོ་རྗེ་ནག་པོ་ཆེན་པོ་གུར་གྱི་མགོན་པོ་ལྷ་བརྒྱད་དང་
བཅས་པའི་རྗེས་གནང་། ལྷ་བརྒྱད་ཐུན་མོང་མ་ཡིན་པ་རྫོང་ལུགས་ཀྱི་རྗེས་གནང་། གུར་གྱི་
མགོན་པོ་ཁྲོ་བཅུའི་རྗེས་གནང་། བྲག་རྫོང་མའི་ཁྲིད། རྩ་གསུམ་འཁོར་ལོ་ལ་བརྟེན་པའི་ལྷ་
བརྒྱད་ཀྱི་ནང་ཁྲིད། རྡོ་རྗེ་ནག་པོ་ཆེན་པོ་འཁོར་དང་བཅས་པ་མཁའ་འགྲོ་སྦགས་སྒྲུབ་ཀྱི་ཚུལ་
དུ་སྒྲུབ་པའི་བསྙེན་བསྒྲུབ་ལས་གསུམ་ གྱི་མན་ངག་ནང་ཁྲིད་དུ་གྲགས་པ་ཐོས། གསང་བའི་
227

ལས་མཁན་པུ་ཏྲ་མིང་སྲིང་གསུམ་གྱི་རྗེས་གནང་། བྲན་བདུད་གཤིན་རྗེ་ནག་པོ་ཡབ་ཡུམ་གྱི་
རྗེས་གནང་། ཡང་ རུ་མཚོན་ གྱི་ ལས་མཁན་ བྲན་བདུད་ནག་པོ་ཐུན་མོངས་པའི་རྗེས་གནང་།
བདག་ཆེན་རྡོ་ རྗེ་འཆང་ནས་བརྒྱུད་པའི་པོ་ཏི་མེ་འབར་མའི་ལུང༌། མཐུ་སྟོབས་དབང་ཕྱུག་
སྟོབས་འཕྲོག་ནག་པོ་ཆེན་པོ་ཙ་ཏུར་མུ་ཁའི་ཆོས་སྐོར་ཐོབ་པའི་ཚུལ་ལ། ཐོ་མར་སྒྲུབ་རྒྱུད་ཀྱི་
མགོན་པོ་ཞལ་ཁྲ་ཅན་ཐུན་མོང་བའི་རྗེས་གནང་། ཡང་ཞལ་བཞི་བསྙེན་དུས་ཀྱི་མགོན་པོར་
གྲགས་ པའི་ རྗེས་ གནང་། བྲམ་ཟེ་བཀའ་གཏད། དཔལ་མགོན་གསང་ སྒྲུབ་ ཀྱི་ རྗེས་ གནང་།
དཔལ་ མགོན་ བརྩེགས་ ཞལ་ ཅན་ གྱི་ རྗེས་ གནང་། དཔལ་ མགོན་ དཀར་པོ་ཚེ་འཕེལ། སེར་
པོ་ བསོད་ ནམས་ སྒྲུབ། དམར་ པོ་ དབང་ སྡུད། སྔོན་ པོ་ བགེགས་ འཇོམས་ ཏེ་ ལས་ བཞིའི་
མགོན་པོ་སོ་སོའི་རྗེས་གནང་། གནད་དབབ་ཀྱི་མགོན་པོ་གཤིན་རྗེ་ལྟར་སྒྲུབ་པའི་རྗེས་གནང་
ཐོས། དཔལ་མགོན་གདོང་བཞི་པའི་མན་ངག་གི་ཆོས་སྐོར་ཡོངས་སུ་རྫོགས་པ་ཧ་ལ་ནག་པོའི་
བེ་བུམ་གྱི་ལུང་། གཉན་མགོན་ཆེན་པོ་གདོང་བཞི་ཚེ་སྒྲུབ་ཟབ་མོ་སྲུང་འཁེལ་གུར་བདུན་མར་
གྲགས་ པའི་མན་ངག་གི་ཁྲིད་ཐོས། ཡང་ཞིང་སྐྱོང་དུར་ཁྲོད་ཀྱི་བདག་པོ་ཡབ་ཡུམ་གྱི་རྗེས་
གནང་། སྒྲུབ་ ཐབས་ ལས་ ཚོགས་ ཡིག་ སྣ་མང་ པོ་ དང་ བཅས་ པའི་ ལུང་། ཡང་ དཔལ་ དུར་
ཁྲོད་ཀྱི་བདག་པོའི་རྒྱུད་གསང་བ་སྙིང་གི་འཁོར་ལོའ་འདིའི་མན་ངག་ལས་ཚོགས་དང་བཅས་པའི་
ཡང་སྣ་ཚང་མའི་ལུང་། དཀར་བདུད་ལྕམ་དྲལ་གྱི་རྗེས་གནང་། མྱུར་མཛད་ ཡིད་ བཞིན་ གྱི་
མགོན་པོ་ཕྱག་དྲུག་ པའི་ རྗེ་གནང་། ཡེ་ཤེས་ཀྱི་མགོན་པོ་བིང་ཆེན་དམར་པོའི་ རྗེས་གནང་།
ཆོས་ སྐྱོང་བེག་ གདོང་ལྕམ་དྲལ་ གྱི་ རྗེས་གནང་། དཔལ་རྡོ་ རྗེ་ རབ་བརྟན་མའི་ རྗེས་ གནང་།
ལྷ་མོ་ནམ་མཁའི་གོས་ཅན་ གྱི་རྗེས་གནང་། ལྷ་མོ་དུད་སོལ་ མའི་ རྗེས་གནང་། ཡེ་ཤེས་ ཀྱི་
མགོན་པོ་ ཕྱག་ བཞི་ པའི་ རྗེ་ གནང་། ཛམ་དམར་ གྲ་ པ་ མངོན་ཤེས་ ལུགས་ ཀྱི་ རྗེས་ གནང་།
ཞང་བློན་རྡོ་རྗེ་བདུད་འདུལ་ཞི་བ་ཕྱི་སྒྲུབ་ ཀྱི་ རྗེས་གནང་། ག་ཡ་དྷ་ར་ནས་བརྒྱུད་པའི་ཛམ་
དམར་སྲོག་སྒྲུབ་ཀྱི་རྗེས་གནང་། ཡང་ ཛམྦྷ་ལ་དཀར་པོ་འབྲུག་ ཞོན་གྱི་རྗེས་གནང་། གནོད་
སྦྱིམ་ཨ་ར་པ་ཙ་རཱ་ཛི་ཏའི་རྗེས་གནང་། ས་སྐྱ་པའི་ཡབ་ཆོས་ནོར་ལྷ་དབྱུ་གུ་མཆེད་གསུམ་གྱི་
མན་ངག་རྣམས་ཐོས་སོ། །ཐུབ་བསྟན་ཡོངས་རྫོགས་སེན་ལ་དབང་བསྒྱུར་བ། བསླུ་མེད་ས་
སྐྱའི་ རྗེ་ བཙུན་མཆོག་ཁྱེད་ཀྱི། གང་གསུང་ལེགས་བཤད་སྣང་བའི་འོད་བརྒྱ་པས། བདག་བློ་
ཀུ་ མུད་བཞད་པའི་དཔལ་དུ་གྱུར། །ས་སྐྱའི་ རྗེ་བཙུན་མཆོག་ཁྱེད་ཀྱི། །གང་གསུང་ལེགས་
228

བཤད་སྣང་བའི་འོད་བརྒྱ་པས། །བདག་བློ་ཀུ་མུད་བཞད་པའི་དཔལ་དུ་གྱུར། །ཞེས་དཔལ་
ས་སྐྱ་པ་ངག་གི་དབང་ཕྱུག་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོའི་
རྗེས་སུ་གཟུང་བའི་སྐབས་སོ།། །།རིགས་དང་དཀྱིལ་འཁོར་ཐམས་ཅད་ཀྱི་ཁྱབ་བདག་དྲུག་པོ་
རྡོ་རྗེ་སེམས་དཔའ་དང་དབྱེར་མ་མ་མཆིས་པའི་དྲིན་རྩ་བའི་བླ་མ་འཇམ་པའི་དབྱངས་ཤེས་རབ་
འབྱུང་གནས་ ཀྱི་དྲུང་དུ། དམ་པའི་ཆོས་ཐོས་པའི་ཚུལ་ལ། རྒྱུ་ ཕ་རོལ་ཏུ་ཕྱིན་པའི་ཐེག་ པ་
དང་འབྲས་བུ་སྔགས་ཀྱི་ཐེག་པའི་དམ་པའི་ཆོས་ཐོས་ པའི་ཚུལ་ གཉིས་ལས། དང༌པོ་ནི་རྗེ་
བཙུན་འཇམ་པའི་དབྱངས་ཀྱིས་རྗེ་ས་སྐྱ་པ་ཆེན་པོ་ལ་དངོས་སུ་གནང་བའི་བློ་སྦྱོང་ཞེན་པ་བཞི་
བླལ་དུ་གྲགས་པའི་གདམས་པ་ཉམས་ཁྲིད་ཐོས། གཉིས་པ་འབྲས་བུ་སྔགས་ཀྱི་ཐེག་པ་ལ།
སྨིན་ བྱེད་ དབང་ གི་སྐོར་ དང༌། གོལ་ བྱེད་ ལམ་ གྱི་སྐོར་དང་། ཞར་བྱུང་ རྗེས་སུ་ གནང་བའི་
ཚོགས་ དང་ གསུམ་ ལས། དང་ པོ་ནི། དུས་ གསུམ་ གྱི་ རྒྱལ་ བ་ སྲས་ དང་ བཅས་ པའི་ མཁྱེན་
བརྩེ་ནུས་གསུམ་ གྱི་མངའ་བདག་སྔགས་གཞུང་སྨྲ་བའི་དབང་ཕྱུག་དེ་ཉིད་ཀྱི་ཞབས་དྲུང་དུ།
གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་གདམས་པ་ཚར་བཅོ་ལྔ་ཙམ་ཐོས་པ་ལ།
ལམ་གྱི་གཞི་བཅའ། སྣང་གསུམ་སྔོན་འགྲོའི་བྱང་ཆུབ་ཀྱི་མཆོག་ཏུ་སེམས་བསྐྱེད་པ་ཁྱད་པར་
གཉིས་ལྡན་ཆོ་ག་ཐུན་མོང་མ་ཡིན་པའི་ཕྱག་ལེན་རྒྱས་པ་ཐོས། སྨིན་བྱེད་དབང་གི་སྐོར་ལ།
ཀྱེ་ རྡོ་ རྗེ་ རྡུལ་ ཚོན་ གྱི་ དཀྱིལ་འཁོར་དུ་ དབང་ བསྡུར་བ། ལུས་ དཀྱིལ་ གྱི་ དབང་། ལམ་ གྱི་
དངོས་ གཞི་ རྒྱུ་ གསུམ་ གྱི་ ཁྲིད་ ཡོངས་སུ་རྫོགས་པ། རྗེ་བཙུན་རྡོ་ རྗེ་ བདག་མེད་ བྱིན་རླབས།
བརྡ་ ཆིག་ བརྒྱུད། བླ་ མ་ རིན་འབྱུང༌། བིར་སྲུང་ཐུན་ མོང་ དང་ ཐུན་མོང་མ་ ཡིན་ པ་ གཉིས།
བརྡ་ དོན་ གསལ་ བའི་ བྱིན་རླབས། ཀྱེ་ རྡོ་ རྗེ་ མཚོ་ སྐྱེས་ ལུགས་ ཀྱི་ དབང་། ཀྱེ་ རྡོ་ རྗེ་ ཌོསི་
ལུགས་ ཀྱི་ དབང་། རྡོ་ རྗེ་ གུར་ གྱི་ དབང་། སམྦུ་ཊི་ རྡོ་ རྗེ་ དབྱིངས་ ལྷ་ སུམ་ ཅུ་ རྩ་ བདུན་ གྱི་
དབང་། རྡོ་ རྗེ་ བདག་མེད་མ་ལྷ་མོ་ བཅོ་ ལྔའི་དབང་། བདེ་མཆོག་དྲིལ་ བུ་ ལུས་ དཀྱིལ་ ཀྱི་
དབང་། རྗེ་ བཙུན་ ནཱ་ རོ་ མཁའ་ སྤྱོད་ བྱིན་ རླབས། མེཏྲེ་ མཁའ་ སྤྱོད་ ཀྱི་ བྱིན་ རླབས། བདེ་
མཆོག་ ནག་ པོ་ ལུགས་ ཀྱི་ དབང༌། ཡང་ འཁོར་ ལོ་ བདེ་ མཆོག་ སྦྱངས་ པའི་ ཡོན་ཏན་ལྷ་བཅུ་
གཉིས་མའི་དབང་། སངས་རྒྱས་ཐོད་པ་ལྷ་ཉེར་ལྔའི་དབང་། བདེ་མཆོག་མ་ཧཱ་མཱ་ཡ་ལྷ་ལྔའི་
དབང་། ཕུར་པ་ས་ལུགས་ཀྱི་དབང་། དཔལ་ཡང་དག་ཧེ་རུ་ཀ་མར་མ་དགུ་པར་གྲགས་པའི་
དབང་། གུ་རུ་དྲག་པོ་ པདྨ་ ཐོང་ ཕྲེང་ རྩལ་ གྱི་ དབང་ བཞི་ བྱིན་རླབས་ཀྱི་ཚུལ་དུ་བསྐུར་བ།
229

ཡང་འཇིགས་བྱེད་རྭ་ལུགས་ རོ་ལངས་བརྒྱད་སྐོར་གྱི་དབང་། གཤིན་རྗེ་དགྲ་ནག་གི་དབང་།
སྒྲོལ་མ་ལྷ་བཅུ་བདུན་མའི་དབང་། རྡོ་རྗེ་མི་འཁྲུགས་པ་ལྷ་དགུའི་དབང་། ཕྱག་ན་རྡོ་རྗེ་འཆི་
བདག་འཇོམས་ པའི་ དབང་། རིགས་ གསུམ་ སྤྱིའི་ དབང་། རྡོ་ རྗེ་ ཕྲེང་ བ་ དཀྱིལ་ འཁོར་ བཞི་
བཅུ་ཞེ་གཉིས་ཀྱི་དབང་། ཡང་མགོན་པོ་ལྷ་བཅུ་གཉིས་ཀྱི་དབང་། ཚེ་དབང་གྲུབ་རྒྱལ་མའི་
དབང་རྣམས་ཐོས་སོ། །གཉིས་པ་ གྲོལ་བྱེད་ལམ་གྱི་སྐོར་ལ། འཁོར་ལོ་བདེ་མཆོག་དྲིལ་བུ་
ལུགས་ཀྱི་ལུས་དཀྱིལ་གྱི་བཤད་པ་ཤིན་ཏུ་མཐའ་ཆོད་པ་སེམས་འཛིན་གྱི་ཁྲིད་ཟབ་མོ་སྔོན་
འགྲོའི་བྱིན་རླབས་དང་བཅས་པ། རྡོ་རྗེ་རྣལ་འབྱོར་མའི་རྫོགས་རིམ་ཟབ་མོ་རྩ་དབུ་མའི་ཁྲིད།
དཔལ་རྡོ་ རྗེ་ འཇིགས་ བྱེད་ ཀྱི་རྫོགས་རིམ་ཟབ་མོ་ རྭ་ རྩེ་ སེམས་འཛིན། ཐུགས་ རྗེ་ཆེན་པོའི་
དམར་ཁྲིད་ཚེམ་བུ་ལུགས། སྐྱིད་སྡུག་ལམ་ཁྱེར་གྱི་ཁྲིད། བཀའ་ཤེས་རབ་ཀྱི་ཕ་རོལ་ཏུ་ཕྱིན་
པའི་བདུད་ཀྱི་གཅོད་ཁྲིད་ཟབ་མོ། ཡང་སྐྱེ་མེད་དོ་པ་ཆོས་ཤེ་ནས་བརྒྱུད་པའི་ཤེས་རབ་ཀྱི་ཕ་
རོལ་ཏུ་ཕྱིན་པའི་ཉམས་ལེན་གཅོད་སྐོར་གསུམ་གྱི་ཁྲིད་རྣམས་ཐོས་སོ། །གསུམ་པ་རྗེས་གནང་
གི་སྐོར་ ལ། ཐོག་ མར་ ཚེ་ དཔག་ མེད་ དཀར་ པོའི་ རྗེས་ གནང་། ཚེ་ དབང་ ལྕགས་ སྡོང་ མ།
དཔལ་ ས་ སྐུ་ པའི་ ཡབ་ ཆོས་ དམར་ པོ་སྐོར་གསུམ་ལ། ཐོག་ མར་ ཀུ་ རུ་ ཀུ་ལླེའི་ རྗེས་ གནང་།
དཔལ་ འདོད་ རྒྱལ་ གྱི་ རྗེས་ གནང་། དཔལ་ ཚོགས་ ཀྱི་ བདག་ པོའི་ རྗེས་ གནང་། མི་ གཡོ་ བ་
དཀར་པོའི་རྗེས་གནང་། མི་གཡོ་བ་སྔོན་པོའི་རྗེས་གནང་། ཁྲོ་བོའི་རྒྱལ་པོ་འབྱུང་པོ་འདུལ་
བྱེད་ཀྱི་རྗེས་གནང་། ཕྱག་ན་རྡོ་རྗེ་ཨུ་ཙ་རླའི་རྗེས་གནང་། ཕྱག་རྡོར་གཏུམ་པོ་ཁྱུད་ལྔའི་རྗེས་
གནང་། ཁྱུང་ ཁྲའི་ རྗེས་ གནང་། མཁའ་ ལྡིང་ གསར་ མིག་ འཁྱིལ་ པའི་ རྗེས་ གནང་། རྟ་
མགྲིན་ཟླ་རྒྱལ་ལུགས་ཀྱི་ རྗེས་གནང་། སྒྲུབ་ཐབས་བརྒྱ་རྩར་གྲགས་པ་སྒྲུབ་ཐབས་དགུ་བཅུ་
གོ་དྲུག་གི་རྗེས་གནང་། རྒྱ་གཞུང་བོད་གཞུང་གི་ལུང་དང་བཅས་པ། རྟ་མགྲིན་ ཇོ་བོ་ལུགས་
ཀྱི་ རྗེས་གནང་། རྣམ་འཇོམས་ བིར་ ལུགས་ རྗེས་གནང་། རྣམ་འཇོམས་མཐིང་ནག་དཔའ་བོ་
གཅིག་ པའི་ རྗེས་ གནང་། འཇམ་ དབྱངས་ ཨར་ པ་ ཙ་ ནའི་ རྗེས་ གནང་། འཇམ་ དབྱངས་
དཀར་ པོའི་ རྗེས་ གནང་། འཇམ་ དབྱངས་ ནག་ པོའི་ རྗེས་ ཐབས་ མན་ ངག་ དང་ བཅས་ པ།
འཇམ་དབྱངས་ དཔའ་བོ་གཅིག་གྲུབ་ ཀྱི་ རྗེས་གནང་། རི་ཁྲོད་ལོ་མ་གྱོན་མའི་ རྗེས་ གནང་།
3
སྒྲོལ་མ་དཀར་མོའི་ རྗེས་ གནང་། གཉན་ སྒྲོལ་ ཡན་ལག་དྲུག་ པའི་ རྗེས་ གནང་། གཙུག་ཏོར་
རྣམ་ རྒྱལ་ གྱི་ རྗེས་གནང་། གཙུག་ཏོར་འབར་བའི་ རྗེས་གནང་། འཇིག་རྟེན་དབང་ཕྱུག་ སེང་
230

གེ་ སྒྲའི་ རྗེས་ གནང་། འཇིག་རྟེན་དབང་ ཕྱུག་ བཅུ་ གཅིག་ ཞལ་ གྱི་ རྗེས་ གནང་། སངས་རྒྱས་
སྨན་ བླ་ མཆེད་ བདུན་ གྱི་ རྗེས་ གནང་། ཕག་ དཀར་ ཤེས་ རབ་ གསལ་ བྱེད་ ཀྱི་ བྱིན་ རླབས།
བསླབ་བཏུས་ནས་གསུངས་པའི་ལུས་བསྲུང་བའི་རིག་སྔགས་སྒྲ་མི་སྙན་པའི་རང་གཟུགས་སུ་
གྲགས་ པ། སེང་ གདོང་ ཅན་ དམར་ མོའི་ རྗེས་ གནང་། མཁའ་འགྲོ་མ་སེང་གེའི་ གདོང་ཅན་
སྔོན་མོའི་རྗེས་གནང་། སྒྲ་དབྱངས་ལྷ་མོ་དབྱངས་ཅན་མ་དཀར་མོའི་རྗེས་གནང་། དབྱངས་
ཅན་མ་དམར་མོའི་ རྗེས་གནང་། ཞང་བློན་རྡོ་ རྗེ་ འདུད་འདུལ་ གཙོ་འཁོར་ལྔའི་རྗེས་གནང་།
བཀའ་གདམས་ལྷ་བཞིའི་ རྗེས་གནང་། ལྷ་མོ་ནོར་རྒྱུན་མའི་ རྗེས་གནང་། གཤིན་རྗེ་གཤེད་
དམར་ པོ་ དཔའ་ བོ་ གཅིག་ པའི་ རྗེས་ གནང་། བྲན་བདུད་ གཤིན་ རྗེ་ ནག་པོའི་ རྗེས་ གནང་།
རྣམ་སྲས་དཀར་པོའི་ཚེ་འཛིན་གྱི་རྗེས་གནང་། རྡོ་རྗེ་ནག་པོ་ཆེན་པོ་གུར་གྱི་མགོན་པོ་ལྷ་བརྒྱད་
ཀྱི་རྗེས་གནང་། རྡོ་ རྗེ་ ནག་པོ་ཆེན་པོ་ ཁྲོ་བོ་བཅུའི་རྗེས་གནང་། ལས་མགོན་པུ་ཏྲ་མིང་སྲིང་
ཟུར་ཁའི་ རྗེས་གནང་། བྲན་བདུན་གཤིན་རྗེའི་ རྗེས་གནང་། རྡོ་རྗེ་ནག་པོ་ཆེན་པོ་ཞལ་བཞི་
པའི་རྗེས་གནང་། དཔལ་ལྡན་དམག་ཟོར་རྒྱལ་མོའི་རྗེས་གནང་། ལས་མགོན་ཏྲགཱད་འཁོར་
བཅས་ ཀྱི་རྗེས་གནང་། དམ་ཅན་ཆོས་ཀྱི་རྒྱལ་པོ་ལྷ་བཅུ་གསུམ་གྱི་རྗེས་གནང་། ནོར་ལྷའི་
སྐོར་ ལ། དཔལ་ དུར་ ཁྲོད་ ཀྱི་ བདག་ པོའི་ རྗེས་ གནང་། ཡང་ ལྷ་ མང་ གི་ རྗེས་ གནང་།
མགོན་དཀར་ཡིད་བཞིན་ནོར་ བུའི་ རྗེས་གནང་། རྣམ་སྲས་སེར་ཆེན་རྟ་བདག་བརྒྱད་ཀྱི་རྗེས་
གནང་། ཛམྦྷ་ལ་དཀར་པོ་འབྲུག་ཞོན་ གྱི་ རྗེས་གནང་། ཡང་དཔལ་ས་སྐྱའི་ཡབ་ཆོས་དམར་
ཆུང་མ་སྐོར་གསུམ་གྱི་རྗེས་གནང་ལ། དབང་གི་སྒྲོལ་མ་དམར་མོའི་རྗེས་གནང་། དཔལ་མོ་
གསེར་ གྱི་ སྙིང་ཐིག་ཅན་གྱི་ རྗེས་གནང་། ལྷ་མོ་ཏེ་ནུའི་རྗེས་གནང་། ཛམྦྷ་ལ་སེར་པོའི་རྗེས་
གནང་། ཛམྦྷ་ལ་དམར་པོ་སྲོག་སྒྲུབ་ཏུ་གྲགས་པ་གནོད་སྦྱིན་དམར་པོ་ཡབ་ཡུམ་གྱི་རྗེས་གནང་
རྣམས་ཐོས་སོ། །མཁྱེན་རབ་ཀྱི་དབང་ཕྱུག་འཇམ་པའི་དབྱངས་དང་དབྱེར་མ་མཆིས་པ་རིམ་
གཉིས་ཀྱི་རྣལ་འབྱོར་ལ་མཆོག་ཏུ་གཞོལ་པ་ཉམས་དང་རྟོགས་པ་མཐར་ཕྱིན་པའི་གྲུབ་པའི་དབང་
ཕྱུག་ ཆེན་ པོ་ ནམ་ མཁའ་ སངས་ རྒྱས་ པའི་ དྲུང་ དུ། རྒྱུ་ ཕ་ རོལ་ཏུ་ ཕྱིན་ པའི་ ཐེག་ པ་ དང་།
འབྲས་བུ་སྔགས་ཀྱི་ཐེག་པའི་ཆོས་མང་དུ་ཐོས་པ་གཉིས་ལས། དང་པོ་སོ་སོར་ཐར་པའི་སྡོམ་
པ་ཐོས་པའི་ཚུལ་གོང་དུ་བཤད་ཟིན་ལ། ཐེག་པ་ཆེན་པོ་ ཕ་རོལ་ཏུ་ ཕྱིན་པའི་ཆོས་སྐོར་ལ།
ཐུན་མོང་བ་ཇོ་བོ་རྗེའི་ཐུགས་དམ་ཆོས་ཆུང་བརྒྱ་ རྩར་ གྲགས་པའི་བྱང་ཆུབ་ལམ་སྒྲོན་སོགས་
231

དཀར་ཆག་ནང་བཞིན་ཐོས། །བཀའ་གདམས་གླེགས་བམ་དུ་གྲགས་པ་བྱང་ཆུབ་སེམས་དཔའ་
ནོར་བུའི་ཕྲེང་བ་ སོགས་ ཀྱི་ལུངས་ ཐོས། གཉིས་པ་རྡོ་རྗེ་ཐེག་ པའི་ཆོས་སྐོར་ལ། ཐོག་མར་
བཅོམལྡན་འདས་མགོན་པོ་ཚེ་དཔག་ཏུ་མེད་པ་ལྷ་དགུའི་དབང་། རྡོ་ རྗེ་མི་འཁྲུགས་པ་བཀྲ་
ཤིས་ལྷ་མོ་བརྒྱད་ཀྱིས་བསྐོར་བ་ལྷ་དགུའི་དབང་། རྣལ་འབྱོར་རྒྱུད་ཀྱི་སྐོར་ལ། ཀུན་རིག་རྩ་
བའི་དཀྱིལ་འཁོར། ཤཱཀྱ་ཐུབ་པ་སྐུའི་དཀྱིལ་འཁོར། ཚེ་དཔག་མེད་གསུང་གི་དཀྱིལ་འཁོར།
ཕྱག་ན་རྡོ་རྗེ་ ཐུགས་ ཀྱི་དཀྱིལ་འཁོར། འཁོར་ ལོས་ སྒྱུར་བ་ཡོན་ཏན་ གྱི་དཀྱིལ་ འཁོར། མེ་
ལྟར་འབར་བ་ཕྲིན་ལས་ཀྱི་དཀྱིལ་འཁོར་ཏེ་འཇིག་རྟེན་ལས་འདས་པའི་དཀྱིལ་འཁོར་དྲུག་གོ
།ཕྱག་ ན་ རྡོ་ རྗེ་ ལ་ རྒྱལ་ ཆེན་ བཞིས་ བསྐོར་ བ། ཕྱོགས་ སྐྱོང་ བཅུས་ བསྐོར་ བ། གཟའ་ ཆེན་
བརྒྱད་ རྒྱུ་ སྐར་ དང༌ བཅས་ པས་ བསྐོར་ བ། ཀླུ་ ཆེན་ བརྒྱད་ ཀྱིས་ བསྐོར་ བ། འཇིགས་བྱེད་
དགུས་བསྐོར་བ། ལྷ་ཆེན་བརྒྱད་ཀྱིས་བསྐོར་བ་སྟེ། འཇིག་རྟེན་པའི་དཀྱིལ་འཁོར་དྲུག་དང་
བཅུ་ གཉིས་ ཀྱི་ དབང་ ཐོབ། བཞི་ པ་ རྣལ་ འབྱོར་ བླ་ མེད་ ཀྱི་ སྐོར་ལ། ཐབས་ ཀྱི་ རྒྱུད་ དང་།
ཤེས་རབ་ཀྱི་རྒྱུད་དང་གཉིས་སུ་མེད་པའི་སྐོར་གསུམ་ལས། དང་པོ་ནི། བཅོམ་ལྡན་འདས་
རྡོ་རྗེ་འཇིགས་བྱེད་རྭ་ལུགས་རོ་ལངས་བརྒྱད་ཀྱིས་བསྐོར་བའི་དབང་། དཔལ་རྡོ་རྗེ་འཇིགས་
བྱེད་ ཀྱི་ རྭ་རྩེ་ སེམས་ འཛིན། མཚན་མོ་ རྒྱུ་ བ། མཚན་མ་གྱེན་བསྒྲེང་རྣམས་ཀྱི་ཁྲིད། རྡོ་ རྗེ་
འཇིགས་བྱེད་ཀྱི་རྫོགས་རིམ་རྣལ་འབྱོར་བཞི་ཁྲིད་རྣམས་ཐོས་སོ། །དམ་ཅན་ལྷ་བཅུ་གསུམ་གྱི་
རྗེས་ གནང་། གཉིས་ པ་ ཤེས་ རབ་ ཀྱི་ རྒྱུད་ ལ། འཁོར་ ལོ་ བདེ་ མཆོག་གྲུབ་ཆེན་ ལོ་ ཧི་ པའི་
ལུགས་ ཀྱི་དབང་། འཁོར་ལོ་བདེ་མཆོག་གྲུབ་ཆེན་ནག་པོ་པའི་ ལུགས་ ཀྱི་དབང་། འཁོར་ལོ་
བདེ་མཆོག་གྲུབ་ཆེན་དྲིལ་བུ་པའི་ལུགས་ཀྱི་དབང་རྣམས་ཐོས་སོ། ། གསུམ་པ་གཉིས་མེད་རྒྱུད་
ཀྱི་སྐོར་ ལ། དཔལ་ཀྱེ་རྡོ་ རྗེ་ རས་ བྲིས་ཀྱི་དཀྱིལ་འཁོར་དུ་དབང་བསྐུར་བ་རྣམས་ཐོས་སོ།
།བཞི་པ་ རྗེས་གནང་གི་སྐོང་ལ། ཐོག་མར་སྒྲུབ་ཐབས་ཀུན་ལས་བཏུས་སམ་རྒྱ་མཚོར་གྲགས་
པའི་ རྗེས་གནང་དང༌། རྒྱ་གཞུང་བོད་གཞུང་གི་ལུང་དང་བཅས་པ་ཐོས། དཔལ་ས་སྐྱ་ པའི་
མན་ངག་དམར་པོ་སྐོར་གསུམ་དུ་ གྲགས་པའི་རྗེས་གནང་། གྲུབ་ཆེན་ཐང་སྟོང་རྒྱལ་པོ་ནས་
བརྒྱུད་ པའི་ ཚེ་ དབང་། ཐུགས་ རྗེ་ ཆེན་ པོའི་ དམར་ ཁྲིད་ ཚོམ་བུ་ ལུགས། རྡོ་ རྗེ་ འཆང་ ཀུན་
དགའ་བཟང་པོའི་བཀའ་འབུམ་གྱི་ལུང་། རྗེ་བཙུན་སངས་ རྒྱས་ རིན་ཆེན་གྱི་བཀའ་འབུམ་གྱི་
ལུང་། རྡོ་རྗེ་ནག་པོ་ཆེན་པོའི་མེ་འབར་མར་གྲགས་པའི་ལུང་། གཉིས་པ་ཟབ་པའི་ཡང་ཐིག་
232

ནང་གི་མན་ངག་ན། རྩ་གསུམ་འཁོར་ལོ་ལ་བརྟེན་པའི་ལས་ཚོགས་ཡིན་ཏེ། དེ་ཉིད་ཀྱི་སྟོན་
བྱེད་ཀྱི་ཡི་གེ་རྣམས་ཀྱི་ལུང་རྣམས་ཐོས་སོ། །དཔལ་གསང་བའི་བདག་པོའི་རྣམ་པར་རོལ་པ་
སྦས་པའི་རྣལ་འབྱོར་གྲུབ་པའི་དབང་ཕྱུག་ཆེན་པོ་དག་དབང་བསོད་ནམས་དབང་ཕྱུག་གི་ཞབས་
དྲུང་དུ། ཚེ་སྒྲུབ་ ཉེ་བརྒྱུད་འཆི་མེད་དཔལ་སྟེར་ གྱི་ དབང་། དཔལ་ ཀྱེ་ རྡོ་ རྗེ་ རས་ བྲིས་ ཀྱི་
དཀྱིལ་འཁོར་དུ་ དབང་ བསྐུར་ བ། ནང་ ཟབ་ མོ་ ལུས་ ཀྱི་དཀྱིལ་འཁོར་དུ་ དབང་ བསྐུར་ བ།
དཔལ་ ལྡན་ དམག་ཟོར་རྒྱལ་མོའི་ རྗེས་ གནང་ རྣམས་ ཐོས་སོ། །བཤད་དང༌ སྒྲུབ་ པའི་ རྒྱལ་
མཚན་འཛིན་པ་རྡོ་རྗེ་འཛིན་པ་ཀུན་གྱི་གཙུག་རྒྱན་ངག་དབང་བསོད་ནམས་རྒྱལ་མཚན་གྱི་ཞབས་
དྲུང་དུ། སྒྲོལ་དཀར་ ཡིད་ བཞིན་འཁོར་ ལོ་ ཚེ་ རྒྱས་ མའི་ རྗེས་ གནང་། སྲུབ་ ཐབས་ ཀྱི་ ཁྲིད་
ཆིག་བརྒྱུད་དང་བཅས་པ་ཚར་ཆེན་རྡོ་རྗེ་འཆང་གིས་མཛད་པ་རྣམས་ཐོས་སོ། །ཡང་ཀུན་རིག་
རྩ་བའི་དཀྱིལ་འཁོར་གྱི་དབང་། རྡོ་རྗེ་ནག་པོ་ཆེན་པོའི་ཆོས་སྐོར་བཀའ་བབ་མི་འདྲ་བ་བཞི་
ཙམ་བཞུགས་པ་ལ། ཐོག་མར་ མགོན་པོ་ ཁྲོ་བོ་བཅུའི་ རྗེས་ གནང་། ཡང་ གུར་ གྱི་མགོན་པོ་
བྲག་རྫོང་མའི་ ཕྱི་ཁྲིད། ནང་ཁྲིད་གསང་ཁྲིད་ཁྱད་པར་གྱི་མན་ངག་མདེ་ ཁར་བཏགས་པ་ཚེ་
སྒྲུབ་དང་བཅས་པ། བེར་ནག་ཟངས་གྲི་ཅན་ གྱི་ རྗེས་གནང་ཆིག་བརྒྱུད་མར་གྲགས་པ། ལྷ་
བརྒྱད་ཐུན་མོང་མ་ཡིན་པའི་རྗེས་གནང་། དཔལ་རྡོ་རྗེ་ནག་པོ་ཆེན་པོ་གྲི་གུག་ལྷ་ལྔ་སྙན་བརྒྱུད་
ལུགས་སིནྡྷཱ་ རའི་དཀྱིལ་འཁོར་ལ་བརྟེན་ནས་དབང་བཞི་ཡོངས་སུ་རྫོགས་ པ་ཐོབ། ཡང་ གྲི་
གུག་ ལྷ་ ལྔ། ལྷ་ བརྒྱད། ལྷ་ བཅུ་ གཉིས་ མ་ རྣམས་ རས་ བྲིས་ ཀྱི་དཀྱིལ་ འཁོར་ དུ་ རྒྱ་ གཞུང་
ལུགས་ ཀྱི་ དབང་། ཡང་ གྲི་ གུག་ ལྷ་ ལྔ། ལྷ་ བཅུ་ གཉིས་ མ། ལྷ་ བཅུ་ བདུན་ མ་ རྣམས་ ཀྱི་
ཐུན་མོང་ གི་དབང་། ཡང་ མགོན་ པོ་ ལྷ་ བཅུ་བདུན་མའི་དཀྱིལ་ འཁོར་ ཆེན་ པོའི་ དབང་ དང་
མཐའ་རྟེན་སྐུ་གསུང་ཐུགས་ཀྱི་རྗེས་གནང་བཟླས་ལུང་དང་བཅས་པ་ཐོབ། རུ་མཚོན་གྱི་ལས་
མཁན་ བྲན་བདུད་ནག་པོ་ཐུན་མོང་བའི་རྗེས་གནང་། བྲན་བདུད་ཐུན་མོང་མ་ཡིན་པའི་རྗེས་
གནང་། ཡང་ ཕྱིའི་ ལས་མཁན་གཅེར་བུ་ཟངས་ གྲི་ཅན་དང༌། ནང་གི་ལས་མཁན་བེར་ནག་
ཟངས་གྲི་ཅན་གྱི་རྗེས་གནང་རྣམས་ཐོས་སོ། །མཐུ་སྟོབས་ཀྱི་དབང་ཕྱུག་སྟོབས་འཕྲོག་ནག་པོ་
ཆེན་པོ་ཙ་ཏུ་རྨ་ཁའི་ཆོས་སྐོར་ཐོབ་པ་ལ། ལས་བཞིའི་མགོན་པོ་ལུགས་ལ་བཀོད་པའི་གསང་
ངའ
སྒྲུབ་ཞལ་ཁྲ་ཅན་གྱི་རྗེས་གནང་། སྔོན་དུ་འགྲོ་བའི་གསང་ཁྲིད་རྡོ་རྗེའི་ལུས་ལ་གནང་དུ་བསྣུན་
པས་སྐུ་གདོད་མའི་མགོན་པོ་མངོན་དུ་བྱེད་ཐབས་ཁྲིད་ཚུལ་ཟབ་མོ་ཉམས་ཁྲིད་དུ་སྐྱོང་བ་ཐོས།
233

གསང་སྒྲུབ་ཀྱི་མགོན་པོའི་རྗེས་གནང་། སྟོབས་འཕྲོག་ནག་པོ་ཆེན་པོ་གདོང་བཞི་པ་ཞལ་ཁྲ་
ཅན་ཐུན་མོང་བའི་ རྗེས་གནང་། དཔལ་ མགོན་ དཀར་ པོ་ཚེ་འཕེལ། སེར་ པོ་བསོད་ནམས་
སྒྲུབ་ པ། དམར་པོ་དབང་སྡུད། སྔོན་པོ་བགེགས་འཇོམས་ཏེ་ལས་བཞིའི་མགོན་པོ་ སོ་ སོའི་
རྗེས་ གནང་། དཔལ་མགོན་ སྟག་ཞོན་ནག་པོ་ གཙོ་འཁོར་ གྱི་ རྗེས་ གནང་། གནོད་ སྦྱིན་ ཆེན་
པོ་ཟངས་ཀྱི་བེག་ཙེ་ཅན་གྱི་རྗེས་གནང་ཐོས། ཇོ་བོ་རྗེ་ཨ་ཏི་ཤའི་གདམས་པ་དགེ་བའི་བཤེས་
གཉེན་རྣམས་ཀྱི་ཐུགས་དམ་དུ་གྲགས་པ་སྒྲོལ་མ་ཉི་ཤུ་རྩ་གཅིག་གི་རྗེས་གནང་། ཡང་དཔལ་
ས་སྐྱའི་མན་ངག་འཇམ་དཔལ་ནག་པོའི་རྗེས་གནང་། དཔལ་རྡོ་རྗེ་འཇིགས་བྱེད་བསྐྱེད་རྫོགས་
ཀྱི་མན་ངག་རྭ་ཁྲིད་མཁའ་འགྲོ་སྙན་བརྒྱུད་རྣམས་ཐོས་སོ། །མཁྱེན་རབ་ཀྱི་དབང་ཕྱུག་གཞུང་
ལུགས་སྨྲ་བའི་ངག་དབང་བརྟན་པའི་རྡོ་རྗེའི་ཞབས་དྲུང་དུ་ཆོས་ཐོས་པའི་ཚུལ་ནི། ཐོག་མར་
དཔལ་ཀྱེ་རྡོ་རྗེའི་རས་བྲིས་ཀྱི་དཀྱིལ་འཁོར་དུ་དབང་བསྐུར་བ། བདག་མེད་མའི་བྱིན་རླབས།
བརྡ་ ཆིག་ བརྒྱུད། སྒྲུབ་ པ་ ལུང་ སྤྲིན། ལམ་ཟབ་ནང་གི་བླ་མའི་རྣལ་ འབྱོར། བིར་སྲུང་ཐུན་
མོང་མ་ཡིན་པའི་བྱིན་རླབས། ནཱ་རོ་མཁའ་སྤྱོད་ཀྱི་བྱིན་རླབས། རྫོགས་རིམ་ཟབ་མོ་རྩ་དབུ་
མའི་ ཁྲིད། དཔལ་ གཤིན་ རྗེ་ གཤེད་ ལྷ་ ལྔའི་ དབང་། བརྡ་ དོན་ གསལ་ བའི་ བྱིན་ རླབས།
ཚར་ གསུམ་ ཁུགས་ པ། དཔལ་ རྡོ་ རྗེ་ འཇིགས་ བྱེད་ ས་ ལུགས་ ཀྱི་ དབང་། དཔལ་ དུར་ ཁྲོད་
བདག་ པོ་ ཡབ་ ཡུམ་ གྱི་ རྗེས་ གནང་། དཔལ་ལྡན་ལྷ་མོ་རེ་མ་ཏི་དམག་ཟོར་རྒྱལ་མོའི་ རྗེས་
གནང་། རྗེ་བཙུན་འཇམ་པའི་དབྱངས་ཨ་ར་པ་ཙ་ལྷ་ལྔའི་རས་བྲིས་ཀྱི་དཀྱིལ་འཁོར་དུ་དབང་
བསྐུར་བ་རྣམས་ཐོས་སོ། །ཐུབ་པའི་བསྟན་པ་འཛིན་པའི་བཤེས་གཉེན་རྣམས་ ཀྱི་ནང་ནས་
ཕུལ་དུ་བྱུང་བ་དཔལ་ལྡན་ཤཱཀྱ་བསྟན་ འཛིན་ གྱི་དྲུང་དུ། ཚེ་དབང་གྲུབ་རྒྱལ་མ། ཚེ་ སྒྲུབ་
ཞག་བདུན་མ། སྒྲ་མི་ སྙན་ གྱི་ ཚེ་ སྒྲུབ། དཔལ་ ཀྱེ་ རྡོ་ རྗེའི་ རས་ བྲིས་ ཀྱི་ དཀྱིལ་ འཁོར་ གྱི་
དབང་། དཔལ་ཀྱེ་རྡོ་ རྗེ་ ལུས་དཀྱིལ་ གྱི་ དབང་། དཔལ་ འཁོར་ ལོ་བདེ་མཆོག་དྲིལ་ བུ་ ལུས་
དཀྱིལ་གྱི་དབང་། ནཱ་རོ་མཁའ་སྤྱོད་ཀྱི་བྱིན་རླབས། དཔལ་གསང་བ་འདུས་པ་འཇམ་པའི་རྡོ་
རྗེ་ལྷ་བཅུ་དགུའི་དབང་། དཔལ་གཤིན་རྗེ་གཤེད་དམར་པོ་ལྷ་ལྔའི་དབང་། རྗེ་བཙུན་མ་ཀུ་
རུ་ཀུ་ལླེའི་དབང་། ཚེ་དབང་ རྡོ་ རྗེ་ ཕྲེང་བར་ རས་བྲིས་ཀྱི་དཀྱིལ་འཁོར་དུ་དབང་བསྐུར་བ།
གཉིས་པ་རྗེས་གནང་གི་སྐོར་ལ། མི་གཡོ་བ་ དཀར་པོའི་རྗེས་གནང་། ཁྲོ་བོའི་རྒྱལ་པོ་འབྱུང་
པོ་ འདུལ་ བྱེད་ ཀྱི་ རྗེས་ གནང་། འཇམ་ པའི་ དབྱངས་ ཨ་ ར་ པ་ ཙའི་ རྗེས་ གནང་། སྒྲོལ་ མ་
234

དཀར་མོའི་རྗེས་གནང་། སྒྲོལ་མ་རྣམ་པར་རྒྱལ་མའི་རྗེས་གནང་། དཔལ་ཡེ་ཤེས་ཀྱི་མགོན་
པོ་གུར་ལྷ་ བརྒྱད་ ཀྱི་ རྗེས་ གནང་། དཔལ་མགོན་གདོང་བཞི་ པའི་ རྗེས་གནང་། དཔལ་དུར་
ཁྲོད་བདག་པོའི་རྗེས་གནང་། ཕྱག་ན་རྡོ་ རྗེ་གོས་སྔོན་ཅན་གྱི་རྗེས་གནང་། བཀྲ་ཤིས་ཚེ་རིང་
མ་མཆེད་ལྔའི་རྗེས་གནང་། གྲོལ་བྱེད་ལམ་གྱི་སྐོར་ལ། ཐོག་མར་རྟེན་འབྲེལ་སྙིང་པོའི་ཁྲིད།
སྐྱིད་ སྡུག་ ལམ་ ཁྱེར་ གྱི་ ཁྲིད། སྙིང་ པོ་ དོན་ གསུམ་ གྱི་ ཁྲིད། རྡོ་ རྗེ་ རྣལ་ འབྱོར་ མའི་ ཁྲིད།
མགོན་པོ་ བྲག་ རྫོང་མའི་སྲུང་བཟློག་བསད་ གསུམ་ གྱི་ ཁྲིད་རྣམས་ཐོས་སོ། །མཁྱེན་རབ་ཀྱི་
དབང་ཕྱུག་བྱམས་པ་བསོད་ནམས་ལྷུན་གྲུབ་པའི་དྲུང་དུ། རྗེ་བཙུན་འཇམ་པའི་དབྱངས་ཨ་ར་
པ་ ཙ་ ནའི་ རྗེས་ གནང་ ཐོས་ སོ། །ཐུགས་ རྗེའི་ གཏེར་ ཆེན་ ཚུལ་ ཁྲིམས་ བཟང་ པོའི་ དྲུང་ དུ།
གྲུབ་རྒྱལ་མའི་ཚེ་དབང་། རྒྱལ་སྲས་ཐོགས་མེད་བཟང་པོ་དཔལ་བས་མཛད་པའི་ཡིག་ཆའི་
སྟེང་ནས་སྨྱུང་གནས་ཀྱི་ཆོ་ག་ཐོས། སྦས་པའི་རྣལ་འབྱོར་ཆེན་པོ་ཤེས་རབ་རིན་ཆེན་གྱི་དྲུང་དུ།
མ་གཅིག་གྲུབ་ པའི་ རྒྱལ་ མོའི་ ཚེ་དབང༌། དཔལ་ཕྱག་ན་རྡོ་རྗེ་འབྱུང་པོ་འདུལ་ བྱེད་ ཀྱི་ རྗེས་
གནང་། རྡོ་ རྗེ་ ནག་ པོ་ ཆེན་ པོ་ གུར་ གྱི་ མགོན་ པོའི་ རྗེས་ གནང་ རྣམས་ ཐོས་ སོ། །རིམ་པ་
གཉིས་ཀྱི་རྣལ་འབྱོར་ལ་རྩེ་གཅིག་ཏུ་གཞོལ་བ་སྒྲུབ་པའི་རྒྱལ་མཚན་འཛིན་པ་སློབ་དཔོན་རྡོ་རྗེ་
དཔལ་བཟང་པོའི་དྲུང་དུ། ཚེ་དཔག་ཏུ་མེད་པ་ལྷ་དགུའི་དབང་ལེགས་པར་ཐོས་སོ། །དེ་ལ་
འདི་ སྐད་ ཅེས་ སོ། ། ཨེ་ མ་ མཁས་ མང་ ཞལ་ གྱི་ མཚོ་ ཆེན་ ལས། །རིམ་ འོངས་ ལེགས་ པར་
བཤད་ པའི་ཆུ་བོ་བཞི། །གང་ཐུགས་ཁོར་ཡུག་ ཡངས་པར་ གནས་ བཅས་ནས། །དགེ་ལེགས་
རིན་ཆེན་བྱེ་བའི་སྣོད་དུ་གྱུར། །དེ་ཕྱིར་ཐར་འདོད་མཁས་པའི་དེད་དཔོན་ གྱིས། །དད་པའི་
གྲུ་ཆེན་མངོན་པར་འགེངས་ནུས་པའི། །ཡོངས་རྫོགས་བསྟན་པའི་ཆུ་གཏེར་ཁྱོད་ཁོ་ན། །བློ་
གསལ་ ལག་ འགྲོའི་ ཚོགས་ ཀྱི་བསྟི་ གནས་ ཡིན། །ཚུལ་ཁྲིམས་རྣམ་པར་དག་ཅིང་ ཀུན་ སྤྱོད་
གཙང་། །ངེས་ པར་ ཞི་ ཞིང་ཤེས་རབ་མཆོག་གིས་བརྒྱན། ། ཀུན་ནས་དུལ་བའི་དཔལ་ གྱིས་
ཉེར་མཛེས་པ། །མཚན་ལྡན་འདྲེན་ པ་ མཆོག་གི་ཞབས་ལ་འདུད། །ཅེས་ཡོངས་འཛིན་དམ་
པ་དེ་རྣམས་ལ་སྨིན་བྱེད་ཀྱི་དབང་། གྲོལ་བྱེད་ཀྱི་ལམ་རྒྱུད་ཀྱི་བཤད་པ་རྗེས་གནང་རིག་གཏད་
ཀྱི་སྐོར། ལུང་གི་ཚོགས་རབ་ཏུ་མང་པོ་ཡང་དང་ཡང་དུ་གསན་ཏེ། མང་དུ་ཐོས་པ་རྣམས་ཀྱི་
མཆོག་ཏུ་གྱུར་པ་འཕགས་པ་ཀུན་དགའ་བོ་ལྟ་བུ་དང་། དམ་པའི་ཆོས་ཚོལ་བ་ལ་སྐྱོ་བ་མི་
མངའ་བ་བྱང་ཆུབ་སེམས་དཔའ་རྟག་ཏུ་ངུ་ལྟ་བུ་དང་། གསང་ཆེན་བླ་ན་མེད་པའི་གདམས་པ་
235

རྒྱ་མཚོ་ལྟ་བུ་ལ་དབང་འབྱོར་གསང་བའི་བདག་པོ་ཕྱག་ན་རྡོ་རྗེ་ལྟ་བུ་དང་། ཡང་དག་པའི་དགེ་
བའི་བཤེས་གཉེན་རྣམས་ལ་མཆོག་ཏུ་གུས་པའི་སྒོ་ནས་བཀུར་སྟི་དང་རིམ་གྲོ་ཕུན་སུམ་ཚོགས་
པར་མཛད་པ་ཚོང་དཔོན་གྱི་བུ་ནོར་བཟངས་དང་ཚུལ་མཚུངས་པར་དམ་པའི་ཆོས་ཇི་སྙེད་ཅིག་
གསན་ཏེ། གསན་པ་དེ་དག་ཐོས་ལོ་དང་ཉན་ལོ་ལྟ་བུ་ནམ་ཡང་མ་ཡིན་པར་གཞན་ལས་ཕུལ་
དུ་བྱུང་བའི་བརྩོན་འགྲུས་ཆེན་པོས་ཐོས་བྱུང་གི་ཤེས་རབ་ཀྱིས་ཚིག་དོན་ལེགས་པར་དཔྱད་ནས།
བསམ་བྱུང་གི་ཤེས་རབ་ཀྱི་དོན་གྱི་སྙིང་པོ་ལོངས་པར་བྱས། སྒོམ་བྱུང་གི་ཤེས་རབ་ཀྱིས་རང་
གི་ཉམས་སུ་བླང་ནས་ལམ་ཆོད་པ་དང༌། གཞན་ལ་བསྟན་ན་བདག་འཛིན་དང་ཉོན་མོངས་པའི་
གཉེན་པོར་འགྱུར་ངེས་སུ་མཛད་པ་ཡིན་ཏེ། གསན་པ་དེ་དག་གི་ཚིག་དོན་ལ་བསྙེལ་བ་མེད་པ་
དྲན་ པ་ དང་། གཏུགས་ པ་ མེད་ པའི་ སྤོབས་ པ་ ཐོགས་ པ་ མེད་ པ་ཐོབ་ནས། བཤད་ པ་ དང་
སྒྲུབ་པ་ལ་སོགས་པ་ལུང་དང་རིགས་པའི་གནད་ཐམས་ཅད་ལ་མཁྱེན་རབ་ཀྱི་འཇུག་པ་མཆོག་ཏུ་
གསལ་བའི་ སྒོ་ནས། ཆོས་ དེ་ དང༌ དེའི་ བདག་ པོ་ལྟ་བུའི་ ཚུལ་ མཛད་ནས། མདོ་ སྔགས་ རྒྱ་
མཚོའི་ཕ་རོལ་ཏུ་སོན་ཏེ། མཁས་མང་དུ་མའི་གཙུག་རྒྱན་དུ་གྱུར་ པར་མཛད་པ་ཡིན་ནོ། །
གསུམ་པ་བླ་མ་ལྷའི་རྗེས་སུ་བཟུང་བའི་ཚུལ་ནི། འདྲེན་མཆོག་དམ་པ་དེ་དག་གི་ཞབས་པད་
ཡན་ལག་མཆོག་གིས་གུས་པས་བསྟེན་ཏེ། གསུང་གི་བདུད་རྩི་ངོམས་པ་མེད་པར་གསོལ་བ་ལ་
བརྟེན་ནས། དེ་དག་གི་སྤྱན་རས་ཀྱིས་འཚོ་ཞིང་བྱིན་རླབས་རྒྱུད་ལ་འཇུག་པས་རྨད་དུ་བྱུང་བའི་
ཉམས་རྟོགས་གོང་འཕེལ་ དུ་ གྱུར་ པ་ཡིན་ནོ། ལྷག་པར་ལྷའི་རྗེས་སུ་བཟུང་བའི་ཚུལ་ནི། །
ཐོག་མར་འཁོར་ལོ་བདེ་མཆོག་ནག་པོ་པའི་བསྙེན་པ་མཛད་སྐབས་ཐོ་རངས་ཀྱི་ཆ་རྗེ་ཉིད་ཀྱི་
བཟླས་པའི་སྐབས་བར་སྣང་ལ་ཌཱ་མ་རུའི་སྒྲས་ནང་ཐམས་ཅད་གང་བ་ལྟ་བུ་དང་། ཡང་སྐབས་
ཤིག་སྔགས་བཟླས་པའི་དུས་ནམ་མཁའ་ལ་ཉེ་སྙིང་གི་སྔགས་གསལ་པོ་ལྷང་ལྷང་པ་ཐོས་པ་དང༌།
ཡང་ཉི་འཛིན་གྱི་སྐབས་ཤིག་ལ་འཇམ་དབྱངས་དཀར་པོའི་ལས་ཚོགས་རྒྱ་སྲན་ལ་བརྟེན་ནས་
བསྙེན་སྒྲུབ་བྱས་པས་མྱུ་གུ་སྐྱེས་པ་དང་། ཁམས་ གསུམ་ཆོས་ཀྱི་རྒྱལ་པོ་རྒྱལ་དབང་མཆོག་
མཇལ་ དུ་ བྱོན་ པའི་དུས། པོ་ཏ་ ལའི་ ཞོལ་ན་ ཟླ་ གཅིག་ ཙམ་ བཞུགས་ སྐབས། གོང་ ཞབས་
ནས་བཀའ་གདམས་ཐིག་ལེ་བཅུ་དྲུག་གི་དབང་གནང་བྱུང་། སྐབས་སུ་ལྷ་ས་འཕྲུལ་སྣང་གི་
གཙུག་ལག་ཁང་དུ་རྟེན་གྱི་གཙོ་བོ་ཇོ་བོ་ཤཱཀྱ་མུ་ནི་དང་། རང་བྱོན་རྣམ་གསུམ་གྱི་འཇིག་རྟེན་
དབང་ ཕྱུག་ བཅུ་ གཅིག་ ཞལ་ སོགས། རྟེན་རྣམས་ ལ་མར་མེའི་ཕྲེང་བ་དང་སྙན་དར། ཇོ་ བོ་
236

རྣམ་ གཉིས་ ལ་ གསེར་ ཆབ་ཕུལ་ནས། སངས་ རྒྱས་ ཀྱི་བསྟན་པ་ཡུན་རིང་དུ་གནས་པ་དང་།
འཇིག་རྟེན་དུ་དགེ་ལེགས་རྒྱ་ཆེན་པོ་འབྱུང་བའི་སྨོན་ལམ་ཡང་དག་པ་བཏབ། དེ་ནས་བར་
བསྐོར་མཛད་པའི་ཚེ་གཙུག་ལག་ཁང་གི་སྒོའི་སྟེང་གི་བར་སྣང་ལ་ཡི་གེ་དྲུག་མ་གསེར་གྱི་མདོག་
ཅན་མཐོང་བྱུང་བ་མོས་གུས་དྲག་པོ་བསྐྱེད་དེ་སྨོན་ལམ་མང་དུ་བཏབ། དེ་ནས་ཡར་བྱོན་པའི་
ཚེ་གམ་པ་བྱང་ཐང་དུ་དཔོན་སློབ་ཚང་མ་ཆིབས་གྲལ་ལ་བྱོན་པའི་དུས། རྗེ་འདི་ཉིད་གློ་བུར་དུ་
ཆིབས་རྒྱུག་གནང་ནས་ཨ་གྲུང་འགྲོ་མི་ཐུབ་པ་རྗེ་རང་སྔོན་ལ་བྱོན་སོང་། དེ་ནས་མཆོད་དཔོན་
ཤེས་རབ་བློ་ལྡན་གྱིས་སྐབས་རེ་ཆིབས་པ་བྲེལ་ཙམ་བྱེད་པ་ལའང་བཀའ་བཀྱོན་གནང་། ད་
ལན་ཨ་གྲུང་ཡང་འགྲོ་མི་ཐུབ་པ་སྔོན་ལ་ཆིབས་རྒྱུ་གནང་བ་ཅི་ཡིན་བསླབ་དོན་ཞུས་པས། ཡི་
གེ་ནམ་མཁའ་ལ་འཕགས་པ་སྤྱན་རས་གཟིགས་ཡི་གེ་དྲུག་མ་བཞུགས་འདུག །དེའི་འོག་གི་
ཐད་དུ་ཨེ་སླེབ་བསམ་པས་རྒྱུག་པ་ཡིན་གསུངས། གཞན་ལ་མ་ལབ་ལན་ངན་བསགས་པའི་
རྒྱུར་འགྲོ་གསུངས། ཡང་ བླ་ བྲང་ བཞུགས་སྐབས་ རབ་ གསལ་ ལྷོའི་བཞུགས་ཉི་ལ་བཞུགས་
པའི་ཚེ་གཟིམས་ཁང་འོག་གི་ཐད་ཀྱི་སྟེང་གི་ནམ་མཁའ་ལ། སྤྱན་ཆེར་གཟིགས་ནས་ཕྱག་ཐལ་
མོ་སྦྱར་ཞིང་ཡན་ལག་བདུན་པ་སོགས་སྨོན་ལམ་འགའ་ཞིག་བཏབ་པས། ཞབས་འབྲིང་བདག་
གིས་རྒྱུ་མཚན་ཅི་ལགས་ཞུས་པས། རྩེ་གདང་ཁྲི་རིན་པོ་ཆེ་ལ་སྔར་དད་པ་ཆེན་པོ་རང་མེད་པ་
དེ་ མ་ ལེགས། ད་ ལན་ མ་ གི་ ནམ་ མཁའ་ ལ་ བཞུགས་ འདུག་ གསུང་། ཡང་ གཡབ་ ཆེན་ དུ་
བཞུགས་པའི་སྐབས་ཤིག་ལ་བདེ་བ་ཅན་གྱི་ཞིང་གི་བཀོད་པ་གཟིགས་ནས་ས་སྐྱ་གོང་མ་འགའ་
ཞིག་ དང་། རྗེ་ རྡོ་ རྗེ་ འཆང་ སོགས་ ངོར་ པའི་ མཁན་པོ་ཕལ་ཆེར་ ཡང་ དེར་ འདུག་ གསུངས།
དཔལ་ལྡན་བླ་མ་དམ་པའི་ཚོགས་རྣམས་དང་། །དངོས་གྲུབ་ཀུན་འབྱུང་ཡི་དམ་ལྷ་ཚོགས་ཀྱིས། །
ཐུན་མོང་མཆོག་གི་དངོས་གྲུབ་མ་ལུས་པ། །སྩོལ་བའི་ངོ་མཚར་མཚན་མ་བརྙེས་ལ་འདུད། །
ཅེས་སོ། ། ཆོས་ སྐྱོང་སྲུང་མ་རྣམས་ ཀྱིས་ ཕྲིན་ལས་འབད་མེད་དུ་སྒྲུབ་པ་དང་། དགེ་ལེགས་
དཔལ་འབྱོར་གྱི་མངའ་བདག་ནོར་ལྷ་རྣམས་ཀྱིས་དངོས་གྲུབ་སྟེར་བའི་ཚུལ་གཉིས་ལས། དང་
པོ་ནི་མནལ་ལམ་དུ་ རྗེ་ཉིད་དབང་ཁང་གི་བཞུགས་ཁྲི་སྟེང་ན་བཞུགས་པ་ལ། བཞུགས་ཁྲི་
འཕགས་ནས་ནམ་མཁའ་ལ་འགྲོ་གྲབ་འདུག་པ་ལ་གསང་བའི་མགོན་ཁང་ནས་མི་ནག་པོ་ཞིག་
བྱུང་ནས། བཞུགས་ཁྲིའི་ཟུར་གཉིས་ནས་གཟེར་གདབ་པས་བཞུགས་ཁྲི་སྔར་བཞིན་དུ་གནས་
སོང་། དེ་ ནི་ ཆོས་ སྐྱོང་ གིས་ འགལ་ རྐྱེན་ བར་ ཆད་ སེལ་ བའི་ རྟགས་ སུ་ འདུག །ཡང་ གཡབ་
237

ཆེན་གྱི་ཤར་ལྷོའི་འགུག་ན་བཞུགས་དུས་ཅིག་དབང་ཁང་གི་རྒྱ་མཐངས་ཀྱི་སྐས་ལ་ཨ་ཙ་ར་ནག་
པོ་སྟག་པགས་གྱོན་པ་ཞིག་འགྲོ་བ་གཟིགས་གསུངས། ཡང་སྐབས་ཤིག་དབང་ཁང་གི་ཁྲིར་
ཐུགས་ དམ་ གཏོར་ བསྔོ་ སོགས་ གྲུབ་ རྗེས། ཁྲི་ ཐོག་ ནས་ གསང་བའི་ མགོན་ ཁང་ ཕྱོགས་ལ་
གཟིགས་ཤིང་ཞལ་འཛུམ་དབུ་གུག་གསུང་ཤབ་ཤིབ་མང་པོ་གནང་གི་འདུག་པས། བྱི་ལའམ་
བྱི་བ་ཞིག་ཡོད་པ་ཡིན་ཡོད་སྙམ་བལྟས་པས་གང་ཡང་མི་འདུག །ཅི་གདའ་ཞུས་པས། གང་
ཡང་ མི་འདུག་གསུངས། རྒྱུ་མཚན་ནན་གྱིས་ཞུས་ པས། ཨ་ ཀྱང་ མི་ལ་མ་ བཤད། གསང་
བའི་མགོན་ཁང་ནས་བཙུན་པ་གཟི་བརྗིད་ཆེ་བ་གོས་ཟས་སྣམས་པ་ཞིག་བྱུང་ནས་དེའི་འདོད་པ་
མང་རབ་ཞིག་སྨྲ་ཡི་འདུག་པ་ལ་ལན་བཏབ་པ་ཡིན། སྔ་མོ་ཡང་མང་པོ་གསུང་། ཡང་གཡབ་
ཆེན་གྱི་ལྷོའི་ ཕྱོགས་ ཀྱི་གཟིམས་མལ་དུ་བཞུགས་པའི་ཚེ། མནལ་ལམ་དུ་གཡབ་ཆེན་གྱི་སྒོ་
ཧར་ཏེ་ཕྱི་ནས་མི་ནག་དུང་ལོང་ཅན་གཉིས་ཀྱིས་ཤིང་གི་དབྱུག་པ་གདུང་འདྲ་བ་རེ་བསྣམས།
བུགས་ཧད་ཧད་ངུར་ངུར་ངོ་ནག་ཏིང་ཏིང་བྱེད་ནས་དབྱུག་པ་གཉིས་རྗེའི་དྲུང་དུ་བཞག་ནས་འབུལ་
ཚུལ་བྱས་ནས་འདིས་ཟླ་བ་བརྟན་པ་ཡིན་ཏེ། བརྟན་མ་ཐུབ་ཤོར་སོང་ཟེར་ནས་དབང་ཁང་དུ་
མཆངས་སོང་། རྗེ་ཉིད་ཀྱིས་ཕར་བལྟས་པས་ཟླ་བ་མ་དང་ཉ་གང་བ་རྡོ་སྤེལ་གྱི་རིའི་རྩེ་ལ་ནུབ་
སོང་བ་རྨི། དེའི་སང་བདག་ལ་མདང་རྨི་ལམ་འདི་འདྲ་བྱུང་། གོང་མ་རིན་པོ་ཆེ་ཡུན་རིང་དུ་
མི་བཞུགས་ པ་འདྲ་གསུངས། དེ་ནས་ཞག་བཞི་ལྔ་ཙམ་སོང་བ་དང་། གནས་གསར་ཆོས་རྗེ་
ཞིང་གཤེགས་ནས། དེའི་བསྔོ་རྟེན་དང་མང་ཇ་སོགས་བཏང་མི་བྱུང་བ། ཁ་སིང་གི་རྨི་ལམ་
དེ་འདི་ལ་ཨེ་ལྟ་གསུངས། དེ་ནས་ཞག་འགའ་ཞིག་སོང་བ་དང་གོང་མ་རིན་པོ་ཆེ་ཞིང་གཞན་དུ་
གཤེགས་ པ་དེ་ལ་བལྟ་ བར་ འདུག །ཡང་ སྒྲུབ་ཁང་དུ་ བྲག་རྫོང་མའི་བསྙེན་པ་བྱེད་སྐབས།
སྣར་ཐང་ཀུན་དགའ་རིན་ཆེན་ལ་མེ་ཤོར་འོང་ཡང་ཡང་དུ་གསུངས། ཀུན་དགའ་རིན་ཆེན་གྱིས་
མེ་ཤོར་བའི་དོན་མེད་ཞུས་ཀྱང་། རས་ཀྱི་ཡོལ་བ་འདྲ་བ་ཉིས་སྦྲག་ཡོད་པ་ལ་མེ་ཤོར་ནས་འུར་
འདྲོག་ཆེན་པོ་བྱུང་། དེ་ནི་ཆོས་སྐྱོང་གི་ཐུགས་རྒྱུད་བསྐུལ་ཐུབ་པའི་མཚན་རྟགས་སུ་འདུག་གོ །
གཉིས་པ་ནོར་ལྷས་དངོས་གྲུབ་སྟེར་བའི་ཚུལ་ནི། སྣར་ཐང་ཟུར་ཁང་དུ་བཞུགས་སྐབས་རིགས་
བྱེད་མ་ལ་བསྙེན་སྒྲུབ་མཛད་དུས་རིགས་བྱེད་མ་ཡིན་ནམ། ཟུར་ཁང་གི་ལྷ་མོ་དེ་ཡིན་ངོས་མ་
ཟིན་ཀྱང་ལྷ་མོ་ཞིག་ཡང་ཡང་བྱོན་གྱི་འདུག་གསུང་ཞིང་ལྷ་མོ་རིགས་བྱེད་མས་ཐ་མལ་བུད་མེད་
ཀྱི་ཚུལ་འཛིན་ནས་ཞལ་གཟིགས་པ་མངོན་ནོ། །ཡང་སྒྲུབ་ཁང་དུ་མགོན་དཀར་ལ་བསྙེན་སྒྲུབ་
238

ལན་གཉིས་ཙམ་མཛད་པ་ལ། སྔ་མ་མཛད་སྐབས་སུ་མནལ་ལམ་དུ་ཨ་ཙ་ར་ཞིག་ཐལ་ཏེ་བྱུང་
ནས་སིདྡྷི་ཕ་ལ་ཧོཞེས་ཟེར་ཞིང་ཨ་རུ་ར་སྡེར་མ་གང་གཏད་བྱུང་། གཅིག་མྱངས་པས་སྟོད་ཇའི་
བྲོ་བ་འདུག་གསུངས། མགོན་པོ་དངོས་སུ་ བྱོན་པ་འདྲ་བྱུང་གསུངས། དེའི་ཕྱི་ལོ་ སོག་ཡུལ་
ན་ཡོད་པའི་ཨ་ཁུས་བསྐུར་མ་གོས་ཆེན་དཀར་པོ་ཡུག་གཅིག་གིས་གཙོས་པའི་གོས་ཡུག་བཅོ་
བརྒྱད་ བསྐུར་ བྱུང་། སྔོན་ བསྙེན་ སྒྲུབ་ སྐབས་ ཀྱི་མཚན་ རྟགས་ དེ་ དང་མཐུན་ པར་ གསུངས།
ཡང་རྒྱལ་ཕུར་འགྲུབ་སྦྱོར་འཛོམས་པའི་དུས། མགོན་དཀར་ལ་བསྙེན་སྒྲུབ་བྱས་པས་མནལ་
ལམ་དུ་བཀྲ་ཤིས་ལྷུན་པོའི་གླིང་གསེབ་ཏུ་ཙམ་པ་སློང་ལ་ཕྱིན་པས་ཁང་པ་ཅིག་གི་ནང་ནས་ཙམ་
པ་ཀ་ཊོ་ར་གང་སྟེར་བྱུང་བ་དང་། ཡང་ཁང་པ་གཞན་ཅིག་ལ་སློང་བས་ཙམ་པ་སྔར་ལས་ཉུང་
ཙམ་ཞིག་སྤྲོད་བྱུང་བ་རྨིས་པས། དེའི་ཕྱི་ལོ་སོགས་ཡུལ་ནས་བཀྲ་ཤིས་ལྷུན་པོ་རུ་འགྲུལ་པ་
ཚན་ཆེན་བྱུང་བས་ རྗེ་ཉིད་ལ་བསྐུར་མ་ཡོད་ལེན་ཤོག་ཟེར་བའི་བོང་ཆེན་བྱུང་། ལེན་ལ་བྱོན་
པས། སྔར་གྱི་ཙམ་པ་སྟེར་མཁན་གྱི་ཁང་པ་གཉིས་ནང་ནས་བསྐུར་མ་ཁུར་མཁན་གྱི་སོག་པོ་
གཉིས་བསྡུད་འདུག །སོག་པོ་གཅིག་གིས་གསེར་དངུལ་གྱི་བསྐུར་མཚན་ཆེ་བ་དང་གཅིག་གིས་
མུ་ ཏིག་ གི་ བསྐུར་ མ་ སྤྲད་བྱུང་བ། སྔར་ གྱི་ ཙམ་ པ་ སྤྱོད་ པའི་ རྨི་ ལམ་ དེས། ད་ལམ་འདིའི་
དངོས་གྲུབ་ཀྱི་མཚན་རྟགས་འདུག་ གསུང་ པ་ དང་། མགོན་དཀར་ཡིད་བཞིན་ནོར་བུ་བསྙེན་
སྒྲུབ་སྔོན་མ་བྱས་དུས་སྐྱ་མུག་སྒང་ཡིན་པས་ཙམ་པ་ཆེན་པོ་མི་འདུག་ཀྱང་ཀུན་དགའ་རིན་ཆེན་ལ་
ཙམ་པ་ལྷག་མ་དེ་ལས་གཏོར་མ་བཅོས་ནས་བཤམ་པར་བྱེད་པ་ཁོ་ཡི་མ་རང་བཞན་དུ་བཤམས་
པས་བླ་མ་ཡི་དམ་ལ་ཕུལ། འདོད་དོན་སྩོལ་བའི་གསོལ་བ་བཏབ་པས། དེ་ནས་ཞག་འགའ་
ཞིག་སོང་བ་དང་། རྒྱ་ཐབ་ཀྱི་ལོགས་ གྱང་སྲུབ་ནས་ནས་དཀར་མོ་ཅུང་ཟད་ཐོན་བྱུང༌། དེ་
རྩད་གཅོད་དེ་ཚོལ་བས་གྱང་བར་ནས་འབོ་དཀར་གྱི་ཁལ་གསུམ་ཙམ་བྱུང་ཙམ་པ་འཐགས་རྒྱུ་
བྱུང་གསུང་། དེ་ལ་སོགས་པ་ནོར་སྦྱིན་ནོར་འཆང་རྣམས་ཀྱིས་དངོས་གྲུབ་ཐོགས་མེད་དུ་སྩོལ་
བར་མཛད་པ་ཡིན་ནོ། །དེ་དག་ལ་འདི་སྐད་ཅེས་སོ། ། སྐུ་བཞིའི་བདག་ཉིད་རྡོ་རྗེ་འཛིན་ཁྱོད་
ཀྱིས། །ཇི་ལྟར་བསྒོ་བཞིན་བསྟན་སྲུང་རྒྱ་མཚོ་ཡིས། །གཡེལ་མེད་ ཕྲིན་ལས་མྱུར་དུ་བསྒྲུབ་
པ་ དང་། །ཇི་ ལྟར་ འདོད་ པའི་ བསམ་ དོན་ མ་ ལུས་ ཀུན། །ཇི་ སྙེད་ ནོར་ འཛིན་ དབང་ ཕྱུག་
ཚོགས་ རྣམས་ ཀྱིས། །ཇི་ བཞིན་ རྩོལ་ བ་ འདྲེན་ པ་ བཆོག་ ལ་ འདུད། །ཅེས་ སོ། །བཞི་ པ་
བཤད་སྒྲུབ་སྤེལ་མའི་སྒོ་ནས་བསྟན་པ་སྤེལ་བའི་ཚུལ་བཤད་པའི་སྔོན་དུ་བསྙེན་སྒྲུབ་མཐར་ཕྱིན་
239

དགོས་ཏེ། ཇི་སྐད་དུ། བསྙེན་སོགས་ དག་ པར་ མ་ བྱས་ པ། །དཀྱིལ་ འཁོར་ ལས་ ལ་ འཇུག་
པ་དང་། །ཞེས་གསུང་ངག་རིན་པོ་ཆེ་མཐར་ཕྱིན་ནས་བཀའ་རྒྱ་གདམས་པའི་ཚེ་སྔོན་དུ་བསྒྲུབ་
པ་ལུང་སྦྱིན་གནང་ནས། སྐལ་བ་དང་ལྡན་པའི་སློབ་མ་བྱུང་ན། བཤད་པའི་ལུང་སྦྱིན་གནང་2
བ་ཡིན། འདི་ཡང་དེ་བཞིན་རྗེ་ཉིད་ ཀྱིས། བསྙེན་པ་དང་སྒྲུབ་པས་རང་གི་རྒྱུད་དག་པར་ བྱ་
བའི་ཚུལ་ནི། ཐོག་མར་ཀྱེ་རྡོ་རྗེའི་དུས་དང་གྲངས་ཀྱི་བསྙེན་པ་གཞི་བཅུ་ཆའི་སྦྱིན་སྲེག་དང་
བཅས་ པ་ རྣམས་ མཛད་ པ་ དང་། ཡང་ བདེ་ མཆོག་ ནག་ པོ་ པ་ ལ་ མཚན་མའི་བསྙེན་ པ་ ནི།
གསང་ སྔགས་ཟབ་མོའི་བཟླས་སྦྱོར་མཐར་ ཕྱིན་ པས། མཁའ་འགྲོའི་དབང་ཕྱུག་དགེས་པའི་
མཐུ་ ལྡན་ ཞིང་། །གྲུབ་ རིགས་ ཟླ་ ཚེས་ མཐོང་ བའི་ རྩེ་ དགའ་ ལ། །དབང་འབྱོར་ གྲུབ་ པའི་
དབང་ཕྱུག་ཁྱོད་ལ་འདུད། །མཚན་མའི་བསྙེན་པ་དང་། ཐ་མ་གྲངས་ ཀྱི་བསྙེན་པ་བཅུ་ ཆའི་
སྦྱིན་སྲེག་དང་བཅས་པ་ལེགས་པར་མཛད་པ་ཡིན། རྡོ་རྗེ་འཇིགས་བྱེད་དང་ཀུན་རིག་བསྙེན་
པ། མི་ འཁྲུགས་ པའི་ བསྙེན་ པ། འཇམ་ དབྱངས་ དཀར་ པོ། མགོན་ པོ་ བྲག་ རྫོང་ མའི་
བསྙེན་ པ། ཀུ་རུ་ཀུལླ། མགོན་དཀར་ སོགས་ ཡི་དམ་ཆོས་སྐྱོང་ནོར་ལྷའི་བསྙེན་སྒྲུབ་མཐར་
སོན་པར་མཛད་པ་ཡིན། གཉིས་པ་བཤད་པའི་སྒོ་ནས་བསྟན་པ་སྤེལ་ཚུལ་ནི། བསླབ་བྱའི་
གཞི་ཚུལ་ཁྲིམས་རྣམ་དག་ལ་བརྟེན་ནས་བྱམས་པ་དང་སྙིང་རྗེས་ཀུན་ནས་བསླངས་ཤིང་བདག་
གཞན་བརྗེ་བའི་བྱང་ཆུབ་སེམས་དཔའི་སྤྱོད་པ་རླབས་པོ་ཆེ་མངའ་བ་དང་། དམ་ཚིག་སྡོམ་པའི་
ཚོགས་སྲོག་གི་དབང་པོ་ལས་ཀྱང་གཅེས་པར་བཟུང་ནས་རིམ་པ་གཉིས་ཀྱི་རྣལ་འབྱོར་ལ་མི་
གཡེང་བའི་དད་ནས་དགུང་ལོ་སོ་བཞི་ ཕེབས་པ་ན། སམྦུ་ཊའི་ སློབ་ དཔོན་མཛད། དེ་ནས་
བརྩམས་ཏེ་སྐལ་ལྡན་གྱི་གདུལ་བྱ་རྣམས་ལ་དབང་བྱིན་རླབས་རྗེས་གནང་ལུང་ལ་སོགས་པ་སོ་
སོའི་བློ་དང་འཚམ་པ་ཆོས་ཀྱི་འཁོར་ལོ་རྒྱུན་མི་ཆད་པ་བསྐོར་ཏེ། གདུལ་བྱ་རྣམས་སྨིན་པ་དང་
གྲོལ་བའི་ལམ་ལ་འགོད་པར་མཛད་དེ། དེ་ནས་མེ་བྱ་ལ་མཁན་ཆེན་ནམ་མཁའ་རིན་ཆེན་པ་
བདེ་བར་གཤེགས་ནས། དེའི་ཕྱི་ལོ་ ས་ ཕོ་ཁྱི་ལ། བྱམས་ པ་ ངག་དབང་བསོད་ནམས་རྒྱལ་
མཚན་མཁན་པོར་བཀོད་བཞག་མཛད་ནས་དེའི་མཁན་པོ་མཛད་ཀྱང་སྐུ་ནས་བགྲེས་པ་སོགས་
ཐུགས་འགན་མི་ཐེག་པའི་ སྟབས་ ཀྱིས་ གཞུང་ སར་ དགོངས་ གྲོལ་ཞུས། གཞུང་ ས་ ནས་ ཀྱང་
གནང་ སྟེ། མཁན་ཆེན་དེ་ཉིད་ཀྱི་ཞལ་ནས། རྗེ་འདི་ཉིད་ལ་ད་ལོའི་ལམ་འབྲས་ ཁྱོད་ཀྱིས་
ཤོད་ལ་ཆོས་བརྡ་འཁར་རྔ་ཐོང་ཞིག་འདིར་སླར་ནས་མཁན་པོ་བྱེད་དགོས་པའི་རྟེན་འབྲེལ་ཡོད་
240

པ་ཡིན་གསུང་ཞིང་རྗེས་སུ་མཁན་པོ་བྱེད་དགོས་པ་ལུང་བསྟན་པར་སྣང་། དེའི་དཔྱིད་ཆོས་ལ་
གསུང་ངག་རིན་པོ་ཆེ་ཤིན་ཏུ་རྒྱས་པ་མཐའ་ཆོད་པ་བཤད་གདུལ་བྱ་རྣམས་ཀྱི་བློ་ཡོངས་སུ་གང་
བར་མཛད། དེ་དང་ དུས་ མཚུངས་ ལ་ ངོར་ པའི་ ཆོས་ ཁྲིམས་ སྐུ་ཚབ་བཅས་ པ། རྒྱལ་དབང་
མཆོག་གི་སྐུ་ཞབས་སུ་མཁན་པོ་ཞུ་བ་ལ་སོང་བས། ངོར་གྱི་མཁན་པོ་རྗེ་འདི་ཉིད་ལ་མཛད་
དགོས་ ཚུལ་ གྱི་ཐུགས་དམ་བཀའ་ཤོག་ ཕེབས་བྱུང་བས། དེའི་བཀའ་གནང་བཞིན། སྙིགས་
དུས་ཀྱི་རྒྱལ་བ་གཉིས་པ་རྡོ་རྗེ་འཆང་ཀུན་དགའ་བཟང་པོ་ཞེས་སྙན་པར་གྲགས་པས་གསུམ་ན་
གཡོ་བ་སྲིད་པ་གསུམ་གྱི་འདྲེན་མཆོག་དམ་པ་དེ་ཉིད་ཀྱི་ཆོས་ཀྱི་ཁྲིག་ལ་བདེར་རྣམ་འཕྱང་ཞེས་
པ་ས་ཕོ་ཁྱིའི་ས་ག་ཟླ་བའི་འདྲེན་མཆོག་གོང་མ་རྒྱལ་ཚབ་དམ་པ་ཀུན་དགའ་དབང་ཕྱུག་སོགས་
ཡོངས་འཛིན་དུ་མའི་དུས་ཆེན་གཟའ་སྐར་དུས་ཚེས་འཛོམ་པའི་ཉི་ཤུ་གཅིག་གི་ཉིན་ཞབས་ཟུང་
འཁོར་ལོའི་རི་མོས་མཚན་པ་རྣམ་པར་འཁོད་དེ། གདན་ས་ཆེན་པོའི་སྐུ་ཚབ་དང་བཅས་འདུས་
པ་རྒྱ་མཚོའི་ཚོགས་ཀྱིས་བཀྲ་ཤིས་ཀྱི་མངའ་གསོལ་ནས་ཆོས་ཀྱི་རྒྱལ་སྲིད་ཆེན་པོ་ལ་དབང་སྒྱུར་
བ་ མཛད་ དོ། ། དེ་ དག་ ལ་ འདི་ སྐད་ ཅེས་ སོ། །དེ་ ལྟར་ ཐུབ་ དབང་ གཉིས་ པ་ ཆོས་ ཀྱི་ རྗེ།
།དཔལ་ལྡན་བཟང་པོའི་ཞབས་ཀྱི་རྒྱལ་ཚབ་ཏུ། །འཇིགས་མེད་གདོང་ལྔས་བཏེག་པའི་ཁྲི་ཆེན་
པོར། །ཞབས་ཟུང་འཁོར་ལོས་མཚན་པ་ འཁོད་པ་ནས། །དེ་ཚེ་ འོག་ མིན་ གནས་ ཀྱི་མཐར་
ཐུག་ པའི། ། དཀར་ ཕྱོགས་ ལྷ་ རྣམས་ གུས་ པས་ ལེགས་ བསྐྱངས་ ཏེ། །སྐལ་ བཟང་ ལྷ་ མིའི་
མགོན་ འདིར་ མཆོད་ འོས་ ཞེས། ། ལྷ་ རྫས་ མེ་ ཏོག་ གསར་ པས་ མངོན་ པར་ གཏོར། །སྡོམ་
བརྩོན་མཁས་པའི་ཐོད་དུ་བསྟེན་འོས་པའི། །རང་བཞིན་ངེས་པའི་སྤྱོད་པ་པདྨོའི་ཕྲེང་། ། བློ་
བཟང་ བུང་ བའི་ སྙིང་ ལ་ སེམས་ སྟེར་ བའི། །དམ་ པའི་ དྲི་ བསུང་ ལྡན་ པ་ ཁྱོད་ ལ་ འདུད།
།མཐའ་ ཡས་ འགྲོ་ ལ་ བྱམས་བརྩེའི་ ལམ་ གསུམ་ རྒྱུད། །སྐལ་ ལྡན་ ཡིད་ ཀྱི་ཤིང་ རྟ་ འགེངས་
མཁས་ པ། །ས་གསུམ་སྐྱེ་དགུའི་དྲི་མ་ཀུན་ སྦྱངས་ནས། །དོན་གཉིས་རྒྱ་མཚོར་མཐར་སོན་
ཁྱོད་ ལ་ འདུད། །གཞན་ ཡིད་ ཟུར་ རྡུར་ བགྱིད་ པའི་ ཚིག་ གི་ མདའ། །བརྒྱུད་ མར་ འཕེན་ པ་
བསྟན་ པའི་ བགྱི་བ་ ཞེས། ། མངོན་རློམ་ རི་ བརྒྱས་ནོན་ པའི་ ཁྲོ་བོའི་རྡུལ། །གང་གི་ཐུགས་
རྗེའི་ཆབ་ཀྱིས་གཞན་དུ་བཅིལ། ། མཚན་རྟོགས་ལ་མིའི་དཔུང་ལ་འཇིགས་སྟེར་བ། །མཁས་
བཙུན་ཉེ་དབང་གྲུབ་པའི་བསྟི་གནས་མཆོག །རིམ་གཉིས་བདུད་རྩིའི་ཟས་ཀྱིས་ཉེར་འཚོ་བའི།
།གསང་ཆེན་ཡོངས་འདུའི་ བདག་ པོ་ ཁྱོད་ ལ་ འདུད། །ཅེས་སོ། །དེ་ནས་བརྩམས་ཏེ། སྟོད་
241

མངའ་ རིས། སྨད་ མདོ་ ཁམས། བར་ དབུས་ གཙང་ གི་ གདུལ་ བྱ་ སྐལ་བ་ དང་ ལྡན་ པ་ སྤྲིན་
བཞིན་དུ་འདུས་པ་རྣམས་ལ་རང་རང་གི་བློ་དང་འཚམ་པའི་ཆོས་ཟབ་ཅིང་རྒྱ་ཆེ་བས་ཁྱི་ནས་
བཟུང་། སྐུ་མ་གཤེགས་ ཀྱི་བར་ལོ་ རེ་ བཞིན་དུ་དགུན་ཆོས་ལ་ གསུང་ངག་རིན་པོ་ཆེ་ལམ་
འབྲས་བུ་དང་བཅས་པའི་གདམས་ངག་ཡོངས་སུ་རྫོགས་པར་ཉམས་སུ་ལེན་མཁན་རྣམས་ལ་དེའི་
ཆ་ལག་ལམ་ཟབ་བིར་སྲུང་རྣལ་འབྱོར་མའི་བྱིན་རླབས་སོགས་སོ་སོའི་བློ་དང་མཐུན་པ་གནང་
ཞིང་། གཞན་ཡང་བསྟན་པའི་རྩ་བ་དགེ་བསྙེན་དགེ་ཚུལ་དགེ་སློང་གི་སྡོམ་པ་དོན་དུ་གཉེར་བ་
རྣམས་གློ་བུར་དུ་བྱུང་བ་མ་གཏོགས་པའི་ལོ་རེ་བཞིན་བསྒྲུབ་བྱ་བརྒྱ་ཕྲག་རེ་ཙམ་དང་། མང་
དུས་ཕྱེ་ཉིས་བརྒྱ་ཙམ་འོང་བར་མངོན་ལ། དེ་ཐམས་ཅད་ལ་ཡང་ཐུགས་སྐྱོ་ངལ་ལ་སོགས་པ་
སྐད་ཅིག་ཙམ་ཡང་མི་མངའ་བ་སོ་སོའི་ཆོ་ག་རྣམ་པར་དག་པའི་སྒོ་ནས་ངེས་འབྱུང་གི་ཚུལ་ཁྲིམས་
ཕུན་སུམ་ཚོགས་པ་སྩོལ་ཏེ། ཐར་པའི་ས་བོན་ལེགས་པར་བཏབ་པར་མཛད་པ་ལ་ནི་ཚད་མེད་
ལ་གཞན་ཡང་སྟོན་ཆོས་དབྱར་ཆོས་རྣམས་ལ་སྨིན་བྱེད་དབང་སམྦུ་ཊི་དང་། རྡོ་རྗེ་གུར་དང་།
བདེ་མཆོག་ལོ་ནག །གཤིན་ རྗེ་ གཤེད་དམར་ནག་ འཇིགས་ གསུམ། གསང་བ་འདུས་ པ་ ཡེ་
ཤེས་ ཞབས་ ལུགས་ དང༌། འཕགས་ ལུགས་ གཉིས། ཀུན་ རིག །མི་ འཁྲུགས་ པ། ཚེ་
དཔག་མེད་ལྷ་དགུ་ལ་སོགས་པ་མཐའ་ཡས་པ་དང་། ཀྱེ་རྡོ་རྗེ་རྩ་བའི་བརྒྱུད་ཀྱི་བཤད་པ་དང་།
ཁྲིད་ ཀྱི་ སྐོར་ ལ། ཞེན་ པ་ བཞི་ བྲལ་ གྱི་ ཁྲིད། གཤེད་ དམར་ སྤྲོས་ མེད་ ཀྱི་ ཁྲིད། རྡོ་ རྗེ་
འཇིགས་བྱེད་ཀྱི་བསྐྱེད་རིམ་རྭ་རྩེ་སེམས་འཛིན་གྱི་ཁྲིད། རྫོགས་རིམ་རྣལ་འབྱོར་བཞིའི་ཁྲིད།
རྡོ་ རྗེ་རྣལ་འབྱོར་མའི་ ཁྲིད། ཐུགས་ རྗེ་ ཆེན་པོ་ཚེམ་བུ་ལུགས་ཀྱི་དམར་ཁྲིད། བློ་སྦྱོང་དོན་
བདུན་ མའི་ ཁྲིད། རྗེས་ གནང་ སྐོར་ ལ། སྒྲུབ་ ཐབས་ བརྒྱ་ རྩ། རྒྱ་ མཚོ་ ལ་ མ་ འཐུས་ པའི་
ཟུར་སྐོར་སྤྱན་རས་ གཟིགས་ ཞལ་བཅུ་ གཅིག་ པའི་ རྗེས་ གནང་། ཕྱག་ན་རྡོ་རྗེ་ཨུ་ཙརླ་དང༌།
སེང་གདོང་མ་སྔོ་དམར་གཉིས། ཕྱག་ན་རྡོ་ རྗེ་གཏུམ་པོ་ཁྱུ་ང་ལྔ་ལ་སོགས་རྗེས་གནང་ཐོར་བུ་
བ་ཞུ་བ་པོ་སོ་སོའི་སྐབས་དང་བསྟུན་པ་ཡང་དང་ཡང་དུ་གནང་བ་ལ་ནི་ཚད་མེད། ལུང་གི་སྐོར་
ལ། རྗེ་ རྡོ་ རྗེ་ འཆང་གི་བཀའ་འབུམ་པོད་བཞི་མ། སེམས་དཔའ་ཆེན་པོ་དཀོན་མཆོག་རྒྱལ་
མཚན་ གྱི་བཀའ་འབུམ། ངོར་ཆེན་དཀོན་མཆོག་ལྷུན་གྲུབ་ཀྱི་བཀའ་འབུམ། བརྒྱད་སྟོང་པ་
དང༌། མདོ་སྡུད་པ་དང་། རྡོ་ རྗེ་ གཅོད་པ་ལ་སོགས་པ་གདུལ་བྱ་སོ་ སོའི་བློ་ངོར་བསྟུན་པའི་
སྩོལ་བར་མཛད་པས་སྐལ་ལྡན་གྱི་སློབ་མ་རྣམས་ཀྱི་བློ་གྲོས་ཀྱི་བུམ་པར་ལེགས་བཤད་ཀྱི་བདུད་
242

རྩིས་ ལེགས་ པར་ བལྟམས་ པར་ མཛད་ དོ། །དེ་ དག་ གི་ བར་ སྐབས་ རྣམས་ སུ་ ཡང་། ཆོས་
ཐམས་ཅད་རྟེན་ཅིང་འབྲེལ་བར་འབྱུང་བའི་རང་བཞིན་བརྗོད་དུ་མེད་པ། ལྟ་བ་འཁོར་འདས་
དབྱེར་མེད་ཀྱི་ངང་ནས་དངོས་གྲུབ་ཐམས་ཅད་ཀྱི་རྩ་བ་ལམ་ཟབ་མོ་བླ་མའི་རྣལ་འབྱོར་གྱི་གཙོ་
བོར་གྱུར་པའི་མཚན་བཅས་མཚན་མེད་ཀྱི་ཐུགས་དམ་གྱི་རིམ་པ་རྣམས་ལ་དུས་རྟག་ཏུ་བརྩོན་པ་
ལྷུར་མཛད་པ་མངོན་ནོ། ། དམ་པའི་ཆོས་ཀྱི་རྣམ་གྲངས་དེ་རྣམས་ལ་སྨིན་བྱེད་དབང་གི་རྒྱུན་
འབེབས་པའམ། གྲོལ་བྱེད་ཁྲིད་ཀྱི་གདམས་ངག་སྟོན་པ་ལ་སོགས་པ་བསྟན་པའི་བྱ་བ་གང་
མཛད་ཀྱང་། དེ་ཁོ་ན་ལ་སྦྱངས་པ་ལྟར་ཚིག་གི་ཚོགས་གཞན་གྱིས་གཟུང་སླ་ཞིང་རྣ་བར་སྙན་པ་
དང་། དོན་ གྱི་ མདོ་ ཟབ་ ཅིང་ ངེས་ པའི་ དོན་ འབབ་ པ་ དང༌། ཚིག་ དོན་ གཉིས་ ཀ་ འབྲེལ་
ལེགས་ཤིང་རྟོགས་ སླབ་པ་ལ་ སོགས་ པ་ འཆད་པ་པོའི་ཡོན་ཏན་ཐམས་ཅད་ཚང་ཞིང་། མི་
འཆད་ པ་ དང༌། ལོགས་ པར་ མི་ འཆད་ པ་ དང་། ཐེ་ཚོམ་ གྱིས་ འཆད་ པ་ དང་། ཡིད་ ཆགས་
སྡང་གི་དྲི་མ་དང་། བརྗོད་པ་མཐོ་དམན་ཅན་ལ་སོགས་པ་འཆད་པའི་སྐྱོན་ཐམས་ཅད་སྦྱངས་
ཏེ། སྒོ་གསུམ་ཀུན་སྤྱོད་རྣམ་པར་དག་པའི་སྒོ་ནས་བཤད་བྱའི་ཆོས་གང་དང་གང་ཡིན་པ་དང་།
དེའི་རྒྱུ་མཚན་དང་བཅས་ཏེ་ཞིབ་ཏུ་བཤད་ནས་མཐར་དེ་ཐམས་ཅད་ཀྱི་སྙིང་པོ་བསྡུས་པ་འདི་ཡིན་
ནོ། །མཁས་རྨོངས་ཐམས་ཅད་ཀྱི་བློ་ལ་འཆང་བདེ་ཞིང་ལེགས་པར་གཟུང་དུ་ཡོད་པ་ལྟ་བུའི་
དོན་གྱི་ཆ་ཞིག་སྟོན་པར་མཛད་པས་ན། འཆད་པའི་ཚུལ་གང་ལ་ཡང་བདག་ཉིད་ཆེན་པོ་འདི་
ལྟ་བུ་གཞན་ལ་ཡོད་པ་མ་ཡིན་ཞིང་། གཞུང་དོན་གྱི་ཆ་གང་འཆད་ཀྱང་ཐམས་ཅད་མཁྱེན་པའི་
གསུང་གི་རྣམ་ཐར་འཛིན་པ་ཞིག་ཡིན་ནོ། །དེ་དག་གི་གནས་སྐབས་སུ་ཡང་ཤིན་ཏུ་ངོ་མཚར་
བའི་ལོ་རྒྱུས་དུ་མ་དང་། ཀུ་རེ་བཞད་གང་ཉམས་འཆར་གྱི་སྒོ་ནས་སྤྲོ་བ་སྐྱེད་པར་མཛད་ལ།
གནས་ སྐབས་ ཐམས་ ཅད་ དུ་ འཁོར་ བའི་ ཉེས་དམིགས། ཚུལ་ ཁྲིམས་ ཀྱི་ བསྔགས་ པ། ཐོས་
བསམ་ སྒོམ་ གསུམ་ གྱི་ ཕན་ ཡོན། དགེ་ བའི་ བཤེས་ གཉེན་ གྱི་ རྟོགས་ བརྗོད། ཁྱད་ པར་ རྗེ་
བཙུན་ས་སྐྱ་པ་ཡབ་སྲས་ཀྱི་ཆེ་བའི་ཡོན་ཏན། བསྟན་པའི་སྲོལ་ཇི་ལྟར་བཏོད་ཚུལ་དང༌། དེ་
དག་ལ་འཛིན་སྐྱོང་ བྱ་གདོས་ པའི་ཚུལ་སོགས་པ་ཤིན་ཏུ་སྙན་ཅིང་འཇམ་པའི་གསུང་གི་རྒྱུན་
ཆགས་སུ་གསུངས་ཏེ་གདུལ་བྱ་རྣམས་ཀྱི་དད་པ་དང་བློ་གྲོས་ཀྱི་དབང་པོ་ཀུན་ནས་ཡོངས་སུ་རྒྱས་
པར་མཛད་པ་ཞིག་ཡིན་ནོ། ། དེ་ལྟར་མཁས་བཙུན་བཟང་གསུམ་གྱི་ཡོན་ཏན་རིན་པོ་ཆེའི་
གླིང་ལ་དབང་འབྱོར་པས་རང་གཞན་ཐམས་ཅད་བདེ་བ་ལ་འགོད་པར་མཛད་པའི་སྙན་པའི་དྲི་
243

བསུང་ གིས་ ཕྱོགས་ ཀྱི་ འཁོར་ ཡོངས་ སུ་ ཁྱབ་ པར་ གྱུར། འཛམ་ གླིང་ བྱང་ ཕྱོགས་ ཀྱི་ སྐྱེ་དགུ་
ཐམས་ཅད་ཀྱི་གཙུག་གི་ནོར་བུས་གཏུགས་ཤིང་། འབྱོར་པའི་ཁྱད་པར་བསམ་གྱིས་མི་ཁྱབ་
པས་མངོན་པར་མཆོད་པ་ལ་བརྟེན་ནས་ཟང་ཟིང་གི་ལོངས་སྤྱོད་རྫོགས་ལྡན་གྱི་དུས་ཀྱི་སྤྲིན་གྱི་
ཕུང་པོ་བཞིན་དུ་རྒྱས་པར་གྱུར་ཀྱང་རྒྱགས་པ་དང་། དྲེགས་པ་དང་། མངོན་པར་ཞེན་པ་ཅུང་
ཟད་ཀྱང་མི་མངའ་ཞིང་། ཡོ་བྱད་ཀྱི་དངོས་པོ་ཕྱག་ཏུ་བྱུང་བ་རྣམས་བླ་མ་དཀོན་མཆོག་དང་
བསྟན་པ་དང་། སེམས་ཅན་ གྱི་ཆེད་ཁོ་ནར་ ཡོངས་སུ་བསྔོ་བ་ ལས། རང་དོན་ཏུ་ཏིལ་འབྲུ་
ཙམ་ཡང་མི་འཛིན། དད་པ་ཅན་རྣམས་ཀྱིས་ཕུལ་བའི་ཡོ་བྱད་ཐམས་ཅད་ཆུད་མི་ཟ་ཞིང་ལག་
ལེན་བྱེད་པ་རྣམས་ལ་ཉེས་པར་མི་འགྱུར་བའི་དམ་གཉེར་ཆེན་པོ་མཛད་ནས། ལྷ་ཁང་སྟེང་
འོག་རྣམས་སུ་མར་མེའི་ཕྲེང་བ་ལ་སོགས་པ་གོང་མའི་དུས་ཀྱི་མང་ཇའི་བསྙེན་བཀུར་རྣམས་སྔར་
ལས་མ་ཞེན་པ་ཡར་ལྡན་དུ་གཏང་བ་དང་། ཁམས་གསུམ་ཆོས་ཀྱི་རྒྱལ་པོ་གོང་མ་བདེ་བར་
གཤེགས་པ་ཀུན་དགའ་བསོད་ནམས་དེ་ཉིད་ཀྱི་དགོངས་པ་རྫོགས་ཕྱིར་ཚེས་བཅུའི་དུས་ཇ་དང་།
རྣལ་འབྱོར་མའི་སྒྲུབ་མཆོད་རྣམས་གསར་འཛུགས་མཛད་པ་དང་། ངོར་བ་ལ་བཀའ་འགྱུར་ཆ་
གཅིག་ལས་མི་འདུག་པ། འཕྲལ་དུ་བདེ་སྤྱོད་བྱེད་རྒྱུའི་བཀའ་འགྱུར་སྐྱ་ཆོས་ཞིག་བྲི་ཐུབ་ན་
ངེས་པར་མཁོ་བ་འདུག །དེ་ལ་དགོངས་ནས་སྐྱ་ཆོས་ཀྱི་བཀའ་འགྱུར་རྫོགས་པར་བཞེངས་པ་
དང༌། བླ་མ་གོང་མའི་ལོ་དུས་དང་ཟླ་དུས་ཀྱི་དུས་མཆོད་རྣམས་བླ་བྲང་བཞུགས་མཁན་དེས་
ཤིན་ཏུ་ འཛིན་ དཀའ་བ་ འདུག་ པ། དེ་ དག་ གི་ དགེ་ རྒྱུན་ ལ་ ཕན་ པའི་ཕྱིར། སྟོད་མངའ་ རི་
དང༌། མདོ་ཁམས་ཕྱོགས་ལ་འབུལ་སྡུད་པ་རྫོང་ལྟར་ཡང་ཡང་གནང་བ་ལ་སོགས་པར་རང་
གཞན་ཐམས་ཅད་དགེ་བའི་རྩ་བ་ཁོ་ན་ལ་བཀོད་ཅིང་རྗེས་སུ་སློབ་པའི་གདུལ་བྱ་རྣམས་ཀྱང་།
དགེ་བའི་ལམ་རྒྱ་ཆེན་པོ་ལ་སྦྱོར་བའི་བཤུལ་ལམ་ཆེན་པོ་གཏོད་དེ། གཞན་ཡང་སྦྱིན་བདག་
དད་པ་ཅན་རིགས་བརྒྱུད་དམན་པ་དག་ལ་ཡང་རིགས་བརྒྱུད་འཕེལ་བའི་ཐབས་གནང་བས་
རིགས་བརྒྱུད་ངེས་པར་འཕེལ་བ་བྱུང་སྟེ། དེ་ཡང་ཆུ་འདུས་ཕྱོགས་ཀྱི་སྦྱིན་བདག་དད་པ་ཅན་
རྣམས་ཀྱིས་ རྗེ་འདི་ཉིད་སྤྱན་འདྲེན་ཏེ། དེར་ཕེབས་ནས་སྦྱིན་བདག་སོ་སོ་ལ་རང་རང་གི་བློ་
དང་མཐུན་པའི་ཆོས་ཀྱི་བདུད་རྩིས་ཚིམ་པར་མཛད། ཁྱད་པར་དུ་ཁུད་ཆེན་ནང་ པས་ གདན་
འདྲེན་ཞུས་ནས། བདག་ཚོ་ལ་རིགས་བརྒྱུད་གཅིག་ཀྱང་མ་བྱུང་བས་རིགས་བརྒྱུད་འཕེལ་བའི་
ཐབས་རྨད་དུ་བྱུང་བ་ཞིག་གནང་དགོས་ཞུས་པས། རིགས་བརྒྱུད་འཕེལ་བར་བྱེད་པའི་ལྷ་སོ་
244

སོར་འབྲང་མ་དཀར་མོའི་རྗེས་གནང་། ཚེ་དབང་ཟབ་མོ་གནང་ནས། རིགས་བརྒྱུད་གསུམ་
འབྱུང་བར་ལུང་བསྟན་ནས། དེ་དག་གི་མིང་དང་བཅས་པ་གནང་ཞིང་། རྗེས་སུ་ལུང་བསྟན་
པ་བཞིན་ སྲས་གསུམ་བྱུང་བ་མིང་ཡང་ སོ་ སོ་ལ་བཏགས་ཏེ། གཅིག་ལྷ་སའི་དྲུང་ སྐོར་བྱེད།
གཅིག་བཀྲ་ཤིས་ལྷུན་པོ་རུ་བཙུན་པ་བྱེད། གཅིག་ནང་གི་སྒོ་གཞིས་འཛིན་ནས་གསུམ་ཀ་དེང་
སང་ཡོད་བཞིན་པ་ཡིན། དེ་ལ་སོགས་པའི་འགྲོ་བ་རྣམས་སྨིན་པ་དང་དགེ་བའི་ལམ་ལ་འགོད་
པར་མཛད་པ་ཡིན་ནོ། །གཞན་ཡང་བསྟན་པ་རིན་པོ་ཆེ་ཡུན་རིང་དུ་གནས་པ་དང་། དངོས་
དང་བརྒྱུད་པའི་སློབ་མ་དོན་གཉེར་བ་རྣམས་ལ་འཕྲལ་དང་ཡུན་དུ་ཕན་པའི་སླད་དུ་ལེགས་བཤད་
གསར་དུ་མཛད་པ་ལ། རྡོ་རྗེ་འཆང་ལ་གདུང་ཤུགས་དྲག་པོས་འབོད་དབྱངས། རྗེ་ཉིད་ལ་
བསྟོད་པ་ཚན་པ་གཉིས། རྗེ་ཉིད་བརྟན་པར་བཞུགས་པའི་གསོལ་འདེབས་ཀྱི་ཚིག །རྩ་ བའི་
བླ་མ་དམ་པ་ཤེས་རབ་འབྱུང་གནས་ལ་གདུང་དབྱངས་གསོལ་འདེབས་སྦྲགས་པ་ཤློ་ཀ་གསུམ།
མགོན་དཀར་ཡིད་བཞིན་ནོར་བུའི་སྒྲུབ་ཐབས། སེང་གདོང་སྔོན་མོའི་བརྒྱུད་འདེབས། བོད་
ཡུལ་དུ་དམ་པའི་ཆོས་དར་བའི་ཆོས་འབྱུང་གི་ཚིགས་བཅད་མ་ཐུབ་བསྟན་པད་ཚལ་རྒྱས་པའི་ཉི་
འོད་ཅེས་བྱ་བ། མཁན་ཆེན་བྱང་སེམས་ནམ་མཁའ་རིན་ཆེན་ལ་བསྟོད་པ་རྣམས་མཛད་ཡོད་པ་
ལ། དེ་ དག་ ཀྱང་ མིང་ གི་ མངོན་ བརྗོད་ ཀྱིས་ སྤྲས་ པ་ བྱིངས་ ཆེ། ཚིག་ སྙན་དངགས་ ཀྱིས་
བརྒྱན་ བ ས་རྣ་ བར་ སྙན། དོན་ བརྗོད་ བྱ་ དང་འབྲེལ་བས་རྟོགས་སླ། གཅོད་མཚམས་ སྡེབ་
སྦྱོར་དང་མཐུན་པས་བརྗོད་བདེ་བ་ལ་སོགས་པ་བསྟན་བཅོས་བརྩམས་པའི་ཡོན་ཏན་ཐམས་ཅད་
ཚང་བས་མཁས་པ་རྣམས་ཡིད་འཕྲོག་པར་བྱེད་པ་ཁོ་ན་ཡིན་ནོ། །དེ་ལྟ་བུ་འཁོར་ལོ་གསུམ་གྱི་
མཛད་པ་རྣམ་པར་དག་པའི་འབྲས་བུ། མཁས་གྲུབ་ཀྱི་སློབ་མ་ཇི་ལྟར་བྱུང་བའི་ཚུལ་ལ་མཁྱེན་
པའི་ཡེ་ཤེས་ཀྱིས་ཤེས་བྱའི་དཀྱིལ་འཁོར་གསལ་བར་དགོངས་ཤིང་བརྩེ་བའི་ཐུགས་རྗེས་འགྲོ་བ་
རྣམས་བུ་གཅིག་པ་ལྟར་སྐྱོང་ལ། མཛད་པའི་ཕྲིན་ལས་ཀྱིས་རྒྱལ་བའི་བསྟན་པ་ཉིན་མོ་ལྟར་
གསལ་བར་མཛད་པའི་སྙན་པའི་གྲགས་པས་རྒྱ་མཚོའི་གོས་ཅན་འདི་ཡོངས་སུ་ཁྱབ་པར་གྱུར་པ་
ལ་བརྟེན་ནས། སྐལ་བ་དང་ལྡན་པའི་གདུལ་བྱ་དཔག་ཏུ་མེད་པ་རང་གི་ངང་གིས་འདུས་ཤིང་།
ཁྱད་པར་དུ་ཡང་རྗེ་འདིའི་གསུང་གི་བདུད་རྩི་མོས་པར་གསོལ་བ་དང་། ཆོས་ཀྱི་འབྲེལ་པ་ཅི་
རིགས་པ་ཐོབ་པས་ཀྱང་དད་པ་དང་བློ་གྲོས་ཀྱི་དབང་པོ་ཡོངས་སུ་རྒྱས་པར་གྱུར་པའི་སློབ་མ།
Jངཐོག་མར་བྲང་ཏི་མཁས་པའི་རིགས་སུ་སྐུ་འཁྲུངས་པ་མཁྱེན་རབ་ཕུལ་དུ་བྱུང་བ་ཞ་ལུའི་མཁན་པོ་
245

ཤེས་ རབ་རྒྱ་མཚོ་ པ་དང་། འཆད་རྩོད་རྩོམ་གསུམ་ལ་ སྤོབས་པ་ཐོགས་པ་མེད་པ་སྐྱེད་ཚལ་
འོག་གི་མཁན་པོ་ཚོགས་པ་སོགས་པར་གྲགས་པ་རབ་འབྱམས་སྨྲ་བའི་དབང་པོ་ཀུན་དགའ་ཚུལ་
ཁྲིམས་པ་དང་། གཞུང་ལུགས་རབ་འབྱམས་མ་ལུས་པ་ལ་མཁྱེན་པ་རབ་ཏུ་རྒྱས་པ་ཐུབ་བསྟན་
ཡངས་ཅན་མཁན་པོ་དང་། སྔགས་ གཞུང་རྒྱ་མཚོ་མཐར་སོན་པ་རིམ་པ་གཉིས་ལ་མཆོག་ཏུ་
གཞོལ་ཞིང་མཁས་གྲུབ་དམ་པ་དབུ་མཛད་ཀུན་དགའ་དཔལ་འབྱོར་དང་། རབ་ཏུ་ཡངས་པའི་
ཤེས་བྱའི་དཀྱིལ་འཁོར་ལ་བློ་གྲོས་ཀྱི་ཚ་ཟེར་རབ་ཏུ་རྒྱས་པ་རིག་པའི་གནས་ཐམས་ཅད་ལ་
སྤོབས་པའི་དགེ་བ་ཅན་བླ་མ་བཀྲ་ཤིས་དཔལ་ལྡན་པ་དང༌། མཁྱེན་པའི་རྣལ་དཔྱོད་དང་བློ་
གྲོས་ཕུན་སུམ་ཚོགས་པ་ཐུགས་སྲས་དམ་པར་གྱུར་པ་བླ་མ་བློ་ལྡན་བཟང་པོ་དང་། སྨིན་པ་དང་
གྲོལ་བའི་ལམ་རྨད་དུ་བྱུང་བས་གདུལ་བྱ་རྣམས་ལེགས་པའི་ལམ་ལ་འགོད་པར་མཛད་པ་བླ་མ་
ཡེ་ཤེས་བསྟན་པ་དང་། མཁྱེན་བརྩེ་ཕུན་སུམ་ཚོགས་པ་དཔལ་འབྱོར་མཆོད་སྤྲིན་རྒྱ་མཚོས་བླ་
མ་དམ་པ་མཉེས་པར་བྱེད་པ་མངའ་རིས་རི་ཐོག་གི་དཔོན་སློབ་ལྷུན་གྲུབ་བཀྲ་ཤིས་པ་དང་།
ཡང་སྨྲ་བའི་དབང་ཕྱུག་རི་ཐོག་དཔོན་སློབ་བདུད་རྩི་ལྷུན་གྲུབ་པ་དང་། རྣམ་དཔྱོད་ཀྱི་བློ་གྲོས་
མཚུངས་པ་མེད་ པ་ རབ་ རྒྱས་ གླིང་གི་བླ་མ་ངག་དབང་རྣམ་རྒྱལ། དེའི་གདན་ ས་ གཉིས་པ་
དཔོན་སློབ་བསོད་ནམས་དར་རྒྱས་ དང་། རིགས་རུས་ཕུན་སུམ་ཚོགས་པའི་པི་ཝང་ཆོས་རྗེ་
དང༌། མདོ་ སྔགས་ ཀྱི་ གཞུང་ ལུགས་དུ་མ་ལ་མཁྱེན་པའི་སྤྱན་ རབ་ཏུ་གསལ་བ་ཆོས་རྗེ་ངག་
དབང་འབྱུང་གནས་དཔལ་འབྱོར་དང་། མཁས་བཙུན་བཟང་གསུམ་གྱི་ཡོན་ཏན་ཕུལ་དུ་བྱུང་
བ་དཔོན་སློབ་ཀུན་ལེགས་པ་དང་། རིམ་གཉིས་ཀྱི་རྣལ་འབྱོར་ལ་རྩེ་གཅིག་ཏུ་གཞོལ་བ་མཆོད་
དཔོན་ཤེས་རབ་བློ་ལྡན་དང༌། བསྟན་པའི་གསལ་བྱེད་ཆེན་པོ་མཚུངས་མེད་ཆོས་ཀྱི་རྗེ་ཀུན་
དགའ་བསྟན་པ་དང༌། འཕགས་པའི་ནོར་གྱི་རྒྱུད་ཕྱུག་པ་ རི་ཁྲོད་པ་ཆེན་པོ་ཀུན་དགའ་རྡོ་རྗེ་
དང་། སྲིད་ཞིའི་ཕུན་སུམ་ཚོགས་པ་སྒྲུབ་ཅིང་ཐུགས་སྲས་མཆོག་ཏུ་གྱུར་པ་སྣར་ཐང་ཟུར་ཁང་
གི་ དཔོན་པོ་ ཀུན་ དགའ་ རིན་ཆེན་ལ་ སོགས་ པ་ མཚན་ དང་ གྲངས་ སུ་བཏབ་ པ་ དུ་ མ་ དང༌།
གཞན་ ཡང་ སྟོད་ མངའ་ རི་ དང་། སྨད་ མདོ་ ཁམས་ དང་། བར་ དབུས་ གཙང་ ལ་ སོགས་ པ་
དགོན་ པ་ སོ་ སོའི་ བླ་མ་དང་གྲྭ་ཚང་མཐའ་དག་ གི་ སློབ་དཔོན་དང༌། བློ་གསལ་གྱི་འདྲེན་པ་
དང༌། མི་ཆེན་མང་པོའི་བླ་མ་ལ་སོགས་པ་ རྗེ་འདི་ཉིད་ཀྱི་དངོས་སུ་གདམས་པ་དང་རྗེས་སུ་
བཀའ་དྲིན་ཐོབ་པར་འཆད་རྩོད་བརྩམས་པ་དང་གྲུབ་པའི་སྒོ་ནས་བསྟན་པ་ཉིན་མོ་ལྟར་གསལ་
246

བར་མཛད་པའི་སློབ་མ་དེ་པས་ས་ཆེན་པོའི་དཀྱིལ་འཁོར་འདི་རྒྱས་པར་བཀང་སྟེ། མཐོང་ཐོས་
དྲན་རེག་གི་ཡུལ་དུ་བྱེད་པའི་སྐྱེ་དགུ་དཔག་ཏུ་མེད་པ་ལ་དཀར་པོའི་ཆོས་ཀྱི་ས་བོན་བཏབ་ནས་
བླ་ན་མེད་པའི་བྱང་ཆུབ་ཏུ་རིགས་ཡོངས་སུ་ངེས་པར་མཛད་པ་ཡིན་ནོ། །དེ་དག་ལ་འདི་སྐད་
ཅེས་ སོ། །མདོ་ སྔགས་ ཟབ་ རྒྱས་ རྟ་ བདུན་ ཁྲིར་ བཞུགས་ ནས། །རྣམ་ འཕྱང་ ནས་ བརྩམས་
བཅུ་ ཕྲག་ གཅིག་ གི་ བར། །ཐེག་གསུམ་ཆོས་འཁོར་ ཚ་ཟེར་འབུམ་ སྤྲོས་ པས། །མཁས་ མང་
སྙིང་གི་གེ་སར་གསལ་མཛད་པ། ། སྨྲ་བའི་ཉི་མ་འགྲན་ཟླ་མེད་པ་ཁྱོད། ། ཁ་བ་ཅན་ལྗོངས་
བསྟན་ པའི་ དཔལ་ དུ་ ཤར། །ཀུན་ གྱི་ རིགས་ བདག་ བདེ་ གཤེགས་ འདུས་ པའི་ དངོས།
།མཚན་དཔེ་ རབ་མཛེས་འོད་ཆགས་འབར་བའི་སྐུ། ། རྒྱུ་སྐར་དབུས་ན་ཉ་གང་ཟླ་བ་བཞིན།
།མཁས་བཙུན་མང་པོའི་དབུས་ན་བརྗིད་ཆགས་པའི། ། ལེགས་གསུང་འདུལ་བའི་ཁྲིམས་བརྒྱ་
བྱང་ སེམས་ ཀྱི། །སྨོན་འཇུག་གཉིས་ཀྱི་རྒྱལ་ སྲས་ སྤྱོད་ པ་མཛད། །སྨིན་བྱེད་དབང་ གིས་ སྐུ་
བཞིའི་ ས་ བོན་ བཏབ། །གྲོལ་ བྱེད་ འཆི་ མེད་ བདུད་ རྩིས་ འཚོ་ བར་ བྱེད། །ལེགས་ བཤད་
གསུང་གི་བདུད་རྩི་གང་འདོམ་ཀྱང་། །ཉེས་པའི་སྐྱོན་བྲལ་ལེགས་པའི་ཡོན་ཏན་ལྡན། །ཚིག་
དོན་རྒྱུ་མཚན་དང་བཅས་ལེགས་གསུངས་ནས། །མཐའ་མར་དོན་གྱི་སྙིང་པོ་འདི་ཡིན་ཞེས།
།མཁས་རྨོངས་ཀུན་གྱི་བློ་ལ་འཆར་བདེ་ཞིང་། །གཞུང་དོན་ལ་སོགས་ གང་དང་ གང་ འཆད་
ཀྱང་། །ཐམས་ཅད་མཁྱེན་པའི་ གསུང་ གི་རྣམ་ཐར་བཞིན། ། ལེགས་ པར་ འཛིན་ པའི་མཆོག་
གྱུར་ ཁྱོད་ ལ་ འདུད། །ཅེས་སོ། ། ལྔ་ པ་ གཟུགས་ ཀྱི་ ཆོས་ སྐུ་ དབྱིངས་སུ་ བསྡུ་ བའི་ ཚུལ་ནི།
དེ་ལྟར་དགུང་ལོ་ཞེ་གཉིས་ལ་ཨེ་ཝཾ་ཆོས་ལྡན་གྱི་ཁྲི་ཐོག་མཛད་པ་ནས་བརྩམས་ཏེ་ལྔ་བཅུ་ང་
གཅིག་མེ་ལུག་གི་ལོའི་བར་དུ་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་དང་། མཁས་པའི་བྱ་
བ་རྣམ་གསུམ་གཡེལ་བ་མེད་པར་མཛད་པས་ཐུགས་དགོངས་ཡོངས་སུ་རྫོགས་ནས་དག་པའི་
ཞིང་དུ་གཤེགས་པ་ལ་ཐུགས་གཞོལ་ཞིང་མངོན་དུ་ཕྱོགས་པར་མཛད་ཟིན་བར་སྣང་ངོ་། །དེའི་
སྔ་ལྟས་སུ་སའི་དཀྱིལ་འཁོར་འདི་ཡང་ཁོལ་བུར་གཡོ་བ་དང༌། སྐྱེ་བོ་ཀུན་ཀྱང་ཡིད་འཁྲུག་ཅིང་
མི་བདེ་བར་གྱུར་པ་དང་། མོ་རྩིས་པ་ལ་སོགས་པ་རྣམས་ ཀྱིས་ ཀྱང་བསྟན་འཛིན་གྱི་སྐྱེས་བུ་
ཞིག་ལ་སྐུ་དོགས་ཆེ་ཟེར་བ་འགའ་ཞིག་ཀྱང་བྱུང་འདུག་པ་ནས། སྐུ་འཁོར་བ་དག་གིས་སྐུ་རིམ་
སྨན་དཔྱད་ལ་སོགས་དགོས་པའི་སྙན་འབུལ་ཞུས་ཀྱང་། བླ་མ་གོང་མའི་དུས་ ཇའི་ཐེས་གྱིས།
ངའི་སྐུ་རིམ་བྱེད་པ་མི་འོང་གསུང་ཞིང་། དེ་ལ་སྐུ་གཤེགས་པ་མཁྱེན་པའི་བཀའ་བཀོད་ཁོ་ནར་
247

འདུག །སྨན་ དཔྱད་ རིམ་ གྲོ་ གང་ བྱེད་ ཀྱང་ ཕན་ཐོགས་ཆེར་ མེད་ པ་ དང་། དགོངས་ རྫོགས་
སྒྲུབ་པ་སོགས་གང་ས་ནས་ཕྱག་གཡོག་རྣམས་དཀའ་ལས་ཆེན་པོ་བྱུང་དོགས་སུ་དགོངས་པ་དང་།
དེ་ལོར་སླེབ་པའི་གྲྭ་རྒྱུན་དང་ཕྱོགས་ཀྱི་ལམ་འབྲས་ཞུ་མཁན་འོང་བ་རྣམས་ལ་ལམ་འབྲས་མ་བྱུང་
བ་ཐུགས་ཁྲལ་ཆེན་པོ་མཛད། བཀའ་འགྱུར་གྱི་འཕྲོས་རྒྱུད་འབུམ་བྲི་མ་ཚར་བ་ལུས་ཡོད་པ་དེ་
བྲི་ཐུབ་པ་གྱིས་གསུངས་པ་སོགས་རྗེས་ཀྱི་བྱ་བ་བྱེད་ལུགས་ཀྱི་བསླབ་དོན་མང་པོ་གནང་། ང་
ཕྱི་དབུགས་འགྲོ་བ་དང་མཉམ་དུ་ཁྱོད་ཀྱིས་བདེ་མཆོག་གི་སྔགས་རྣམས་རྣ་བར་ལྷང་ལྷང་པ་
སྒྲོགས་ཤིག་ཅེས་བཀའ་ཕེབས་གནང་བྱུང་། དེ་ནས་ཞིང་ཁམས་འདིའི་མཛད་པ་རེ་ཞིག་རྫོགས་
པ་དང༌། ཞིང་ ཁམས་ གཞན་ གྱི་ གདུལ་ བྱ་ རྒྱ་ ཆེ་ བར་ དགོངས། རྟག་འཛིན་ཅན་རྣམས་ངེས་
འབྱུང་བསྐྱེད་ པ་དང་། ལེ་ལོ་ཅན་རྣམས་བརྩོན་འགྲུས་ལ་བསྐུལ་བར་བྱ་བའི་ཕྱིར་དུ། ཆོས་
ཀྱི་རྗེ་འཇིག་རྟེན་གསུམ་གྱི་སྐྱབས་མགོན་དམ་པ་དེ་ཉིད་དགུང་ལོ་ལྔ་བཅུ་ང་གཅིག་པ་སྤྲེའུ་ཞེས་
པ་མེ་མོ་ལུག་གི་ལོའི་ནག་པ་ཟླ་བའི་ཡར་ངོའི་ཚེས་དྲུག་གི་སྔ་དྲོའི་ཆ་ཉི་མ་ནུབ་ཀྱི་རི་རྩེར་ཤར་
ཙམ་ན་ཉི་ཟླའི་རླུང་དྷུ་ཏཱིའི་ནང་དུ་བསྡུས་ཏེ་གཟུགས་ཀྱི་སྐུའི་བཀོད་པ་ཞི་ནས། རྣམ་ཀུན་
མཆོག་ལྡན་གྱི་སྟོང་པ་ཉིད་དང་མཆོག་ཏུ་མི་འགྱུར་བའི་བདེ་བ་ཆེན་པོ་རོ་མཉམ་པའི་འོད་གསལ་
ཕྱག་རྒྱ་ཆེན་པོའི་ངང་དུ་མཉམ་པར་བཞག་པའི་ཚུལ་བསྟན་ཏོ། །ནག་བ་ཟླ་བའི་དཀར་ཕྱོགས་
ཚེས་ དྲུག་ ལ། །བདག་ གི་ བླ་ མ་ ཡོངས་ འཛིན་ ཆོས་ ཀྱི་ རྗེ། །དཔའ་བོ་མཁའ་ འགྲོའི་ ཚོགས་
ཀྱིས་ སྤྱན་ དྲངས་ནས། །མཁའ་ ལ་ སྤྱོད་ པའི་ གནས་ སུ་ གཤེགས་ པར་ གྱུར། །བསོད་ནམས་
དམན་པ་བདག་སོགས་གདུལ་བྱ་ལ། །འཁྲུལ་མེད་ལུགས་ཟུང་བླང་དོར་སྟོན་མཁས་པ། །ངོ་
མཚར་ མཛད་ པ་ རྒྱ་ མཚོ་ དྲན་ པ་ དང་། །བརྩེ་ བའི་ འཛུམ་ ཞལ་ ཡང་ ཡང་ ཡིད་ ལ་ གཅགས།
།ཤཱཀྱ་ སེང་ གེའི་ བསྟན་ པ་ ཉམས་ དུས་ འདིར། །དམ་ པའི་ ཆོས་ ཀྱི་ རྒྱལ་ སྲིད་ མི་ སྐྱོང་ བར།
།ཟག་མེད་བདེ་ཆེན་ལམ་ན་ཁྱོད་གཤེགས་པས། ། གཞན་དོན་རྒྱ་ཆེན་གཞན་ཞིག་གཟིགས་
ནའང་ཅི། །སྔོན་ཆད་འགྲོ་མང་ཁྱོད་ཀྱིས་བདེ་བར་སྐྱོངས། །ད་ནི་ཁྱོད་དང་བྲལ་བའི་མྱ་ངན་
གྱི། །ཟུག་རྔུ་དྲག་པོས་ ལུས་ སེམས་ གདུང་ བ་ ཡི། ། ཁུར་ འདི་ བདག་ཅག་རྣམས་ ཀྱི་ཐོག་ཏུ་
བབས། །འགྲོ་ བའི་ གཟུང་ འཛིན་ བསོད་ ནམས་ དམན་ གྱུར་ པ། །ཡོན་ ཏན་ རྒྱ་ མཚོ་ མཚན་
དཔེས་བརྒྱན་པའི་སྐུ། ། བདག་སོགས་མིག་གི་དཔལ་དུ་མི་བཞུགས་པར། །མགོན་ཁྱོད་དག་
པའི་ ཞིང་ མཆོག་ གང་ དུ་ གཤེགས། ། ཁྱོད་ ཀྱིས་ དམ་ ཆོས་ བདུད་ རྩིའི་ དགའ་ སྟོན་ གྱིས།
248

།གངས་ ཅན་ ལྗོངས་ འདི་ སྐལ་ བཟང་ མཛད་ མོད་ ཀྱི། །ད་ནི་བདག་ སོགས་ དུས་མཐར་སྐྱེས་
རྣམས་ལ། །དམ་ཆོས་བདུད་རྩི་ མི་ སྩོལ་གང་ན་བཞུགས། ། སྐྱེས་ཆེན་ཁྱོད་ཀྱི་ཐུགས་ རྗེའི་
ཚ་ཟེར་གྱིས། །བདག་གི་བློ་ཡི་པད་ཙལ་ལེགས་སྐྱོང་ཀྱང་། །ད་ནི་དུས་ངན་ཕྱོགས་འཛིན་བ་
མོ་ཡིས། །བཅོམ་ཚེ་སྐྱབས་མཆོག་ཉི་མ་གང་ན་བཞུགས། ། གུས་པས་ཁྱོད་ཞབས་ རྒྱུན་དུ་
བརྟེན་བྱས་ནས། །ཡང་ཡང་བལྟ་བས་མི་ངོམས་འཛུམ་པའི་ཞལ། ། རྨི་ལམ་ན་ཡང་མཇལ་བའི་
སྐལ་ དབེན་ པ། །བདག་ གི་ མིག་ གི་ བདུད་ རྩི་ གང་དུ་སོང་། །སྡུག་ བསྔལ་མེ་དཔུང་ བཟོད་
དཀའ་ནང་གནས་ལ། །ཐེག་གསུམ་དབྱར་གྱི་རྔ་ཆེན་ རབ་བསྒྲགས་ནས། ། ལེགས་བཤད་ཆུ་
ཆར་ཟེགས་མ་མི་སྩོལ་བར། །ཐུགས་ རྗེའི་ཆུ་འཛིན་སྟུག་པོ་གང་ན་བཞུགས། ། འཁོར་བའི་
འབྲོག་དགོན་འཇིགས་ཤིང་ ཉམ་ ང་ བར། །འདྲེན་བྱེད་དབང་པོ་ བྲལ་བའི་ཉམ་ཐག་རྣམས།
།ཁྱེད་ ཀྱིས་ ཐར་ པའི་ ལམ་ དུ་ ལེགས་ དྲངས་ ཀྱང་། །དེ་ དག་ བོར་ ནས་ མགོན་ ཁྱོད་ གང་ དུ་
གཤེགས། །འཁོར་ བའི་ མལ་ སྟན་ རྩུབ་ མོར་ གནས་ བཅས་ ཤིང་། ། མི་ དགེ་ ཟུག་ གཟེར་ དུ་
མས་མནར་བའི་མཐུས། །མཐོ་རིས་བདེ་བའི་དབུགས་ཕྲེང་རྩོད་རྣམས་ལ། །སྨན་མཆོག་མི་
སྩོལ་ ཁྱོད་ ནི་ གང་ དུ་ གཤེགས། །ཡང་ དག་ ལུང་ གི་ རྟ་ ལྗང་ བགྲོད་ མཁས་ ཤིང་། །དངོས་
སྟོབས་རིགས་པའི་ཚ་ཟེར་ཟེར་འཕྲོས་པས། །ལོག་ལྟའི་མུན་ནག་ཚང་ཚིང་བསལ་བྱེད་པ། །
བཤེས་གཉེན་བསྟན་པའི་ཉི་མ་ནུབ་རིར་ཡོལ། །ཕུལ་བྱུང་ཡོན་ཏན་དུ་མས་མཛེས་པའི་སྐུ། །
འདི་ཕྱིའི་ཕན་བདེ་བསླབ་བྱ་སྟོན་པའི་གསུང་། །མཆོག་དམན་ཀུན་ལ་བརྩེ་བའི་ཐུགས་མངའ་
ཁྱོད། །ད་ནི་དྲན་པ་ཙམ་གྱི་ཡུལ་དུ་གྱུར། །ཀྱེ་མ་ཀྱི་ཧུད་འཇིག་རྟེན་སྟོངས་ སོ་ཞེས། ། ལྷ་
རྣམས་ ཀྱིས་ ཀྱང་ སྨེ་ སྔགས་ དུ་ མ་ འདོན། །ཡོངས་ རྫོགས་ བསྟན་ པའི་ ཉི་ མ་ དེ་ རིང་ནུབ། །
འཇིག་རྟེན་འདི་ནི་མུན་པ་ཅིག་ཅར་ཐལ། །ཀྱེ་མ་འདི་འདྲའི་གནས་སྐབས་མཐོང་འགྱུར་བ།
། སླན་ཆད་བསླུ་མེད་སྐྱབས་གནས་གང་དུ་འཚོལ། ། ཀྱི་ཧུད་དགོས་འདོད་འབྱུང་བའི་ནོར་བུ་
སྟོར།། ཀྱི་ཧུད་འཇིག་རྟེན་གསལ་བའི་སྒྲོན་མེ་མནལ། །ཀྱེ་མ་བདག་འདྲའི་ཉམ་ཐག་འགྲོ་བ་
རྣམས། ། བསོད་ནམས་ཡེ་ཤེས་གྲུ་གཟིངས་ལ་བརྟེན་ཏེ། །འཇིགས་རུང་འཁོར་བའི་རྒྱ་མཚོ་
ལས་སྒྲོལ་ནས། །མྱང་འདས་བདེ་ཆེན་ ས་ ལ་འགོད་པར་མཛོད། །དེ་ནས་ བདག་ སོགས་ སྐུ་
འཁོར་ན་ཡོད་པ་རྣམས་རྒྱུས་མེད་པའི་མགྲོན་པོ་ཉམ་ང་བའི་ཐང་ལ་བོར་བ་ལྟར་ཅི་བྱ་གཏོལ་མེད་
པར་གྱུར་ཏེ། བཟློག་པར་དཀའ་བའི་མྱ་ངན་གྱི་ཟུག་རྔུ་དྲག་པོས་ཀུན་ནས་གདུང་བཞིན་དུ་
249

གནས་པའི་ངང་ནས་ཚེས་བདུན་གྱི་ཉི་མ་དྲོས་ཙམ་ལ་ཞལ་མདངས་གློ་བུར་བ་དེ་ཡལ་ནས་སྔར་
གྱི་དེ་ལས་འགྱུར་ཆེར་མེད་པ་དང་དབུ་གཡས་ཕྱོགས་སུ་ཅུང་ཟད་ཡོ་ཞིང་ཤངས་གཡོན་པ་ནས་
བྱང་སེམས་དཀར་པོ་ནར་ཙམ་འཛག་འདུག་པ། འོད་གསལ་ཆོས་སྐུ་ལས་ཟུང་འཇུག་གི་སྐུར་
བཞེངས་ནས་དཔའ་བོ་མཁའ་འགྲོའི་ཚོགས་དུ་མས་བསུ་བ་དང་བཅས་ཏེ་མཁའ་ལ་སྤྱོད་པའི་
གནས་སུ་གཤེགས་པ་གདོན་མི་ཟ་བར་མངོན་ཏེ། དེ་ནས་ཟླ་བ་ཕྱི་མའི་བཅོ་ལྔའི་བར་ལ་སྐུ་
མདུན་དུ་བླ་མ་མཆོད་པའི་ཆོ་ག་དང་ཐུགས་དམ་གསལ་འདེབས་མ་ཆད་པ་ཕུལ། དེ་དག་གི་
གནས་སྐབས་སུ་ནམ་མཁའ་དངས་པ་ལས་སྣ་ཚོགས་པའི་འཇའ་སྤྲིན་དང་མེ་ཏོག་གི་ཆར་དུ་མ་
བབས་སོ། ། དེ་ནས་ས་ག་ཟླ་བའི་ཚེས་བཅོ་ལྔ་ལ་མེ་ཁང་དུ་སྤྱན་འདྲེན་ནས་བདག་གིས་ཀྱེ་རྡོ་
རྗེ་ལ་བརྟེན་པའི་སྦྱིན་སྲེག་གི་མཆོད་པ་འབུལ་བ་སོགས་ཞབས་ཏོག་ལེགས་པར་ཞུ་བ་དང་།
གཙུག་ལག་ཁང་དུ་དགེ་འདུན་རྣམས་ལ་མང་ཇ་གྲལ་འགྱེད་ཕུན་སུམ་ཚོགས་པ་བསྒྲུབས་པ་དང་།
དེ་དུས་ནམ་མཁའ་དངས་པ་ལས་འཇའ་སྤྲིན་སྣ་ཚོགས་དང་མེ་ཏོག་གི་ཆར་བབས་པ་སོགས་ངོ་
མཚར་བའི་ལྟས་དུ་མ་དང་བཅས་སྐྱེ་བོ་ཐམས་ཅད་ཀྱི་མཐོང་སྣང་དུ་གསལ་བར་མངོན་ནོ། །དེ་
ནས་ཞག་བདུན་ནས་གདུང་ཁང་གི་ཞལ་ཕྱེ་སྟེ་གདུང་རུས་རྣམས་ལ་སྐུ་ཁྲུས་གསོལ་བས་འཕེལ་
གདུང་ལ་སོགས་པ་ཡང་དུ་མ་བྱུང་བ། གཞན་ཡང་གདན་ས་གོང་འོག་སོགས་ཆོས་སྡེ་སོ་སོ་ལ་
མང་ཇ་གསུང་བསྔོའི་རྟེན་དང་བཅས་ཕུལ་དུ་བྱུང་བ་སྒྲུབ། འདིར་ཡང་ངོར་ལུགས་ལྔའི་དཀྱིལ་
འཁོར་རྡུལ་ཚོན་ལ་བརྟེན་པའི་སྒྲུབ་མཆོད་ཞག་བདུན་གྱི་བར་དང་། དབང་ཁང་དུ་བླ་མ་མཆོད་
ཆོག་སོགས་ ལེགས་པར་བསྒྲུབ་ པ་དང༌། གཞན་ཡང་ རྗེ་ཉིད་ཀྱི་ རྗེས་སུ་སློབ་མ་དང་། སྦྱིན་
བདག་དད་པ་ཅན་རྣམས་ཀྱིས་རང་རང་བསོད་ནམས་བསགས་པའི་ཕྱིར་མཆོད་པ་གསོལ་བ་
བཏབ་པ་སོགས་བསམ་གྱིས་མི་ཁྱབ་པར་སྣང་ངོ༌། །དེ་ནས་གདུང་རུས་རྣམས་ལ་བིརླ་པ་དང་
སྤྱན་རས་གཟིགས་ལ་སོགས་པའི་ལྷའི་སྐུ་དུ་མའི་གདུང་ཚ་པར་ནས། དེ་རྣམས་ལ་ན་བཟའ་
གསེར་དངུལ་གསོལ་ཏེ། སློབ་མ་དང་སྦྱིན་བདག་དད་པ་ཅན་རྣམས་ཀྱིས་བསོད་ནམས་ཀྱི་རྟེན་
དུ་བྱས། གཞན་ཡང་རྗེ་དེ་ཉིད་ཀྱི་དགོངས་པ་རྫོགས་ཕྱིར་རྗེ་ཉིད་ཀྱི་ཞལ་ཆེམས་བཞིན་དུ་རྒྱུད་
འབུམ་ བཞེངས་ པ་ དང་། ལམ་འབྲས་ ཁ་ བསྐང་ རྗེ་ ཉིད་ ཀྱི་ སྐུ་འདྲ་ མདའ་ ཚད་མ་དང༌། ཟླ་
དུས་ཀྱི་དུས་ཇ་ལ་འདྲེན་པའི་སྐུ་ཐང་ཐོག་ཚད་མ་རྣམས་བཞེངས་ནས་དེ་དག་ལ་རབ་ཏུ་གནས་
པས་བྱིན་རླབས་ཟེར་འོད་འབར་བ་མཛད་དོ། ། མདོར་ན་རྒྱལ་བ་ཐམས་ཅད་གཅིག་ཏུ་བསྡུས་
250

པའི་ངོ་བོ་ཁྱབ་བདག་རྡོ་རྗེ་སེམས་དཔའ་དང་ཐ་མི་དད་པའི་རྣམ་པར་རོལ་པ་བཞུགས་ཤིང་།
རྣམ་པར་འཕྲུལ་པ་བསམ་གྱིས་མི་ཁྱབ་པ་ནམ་མཁའ་ཇི་སྲིད་པ་དེ་སྲིད་དུ་སེམས་ཅན་རྣམས་ཀྱི་
དོན་འབད་མེད་ལྷུན་གྲུབ་ཀྱི་ཚུལ་དུ་འབྱུང་བའི་བྱང་ཆུབ་ཀྱི་སེམས་སྡེའི་གོ་འཕང་དམ་པ་མངོན་དུ་
མཛད་ པ་ གདོན་ མི་ ཟ་པ་ཡིན་ནོ། །དེ་ ཡང་ མགོན་པོ་བྱམས་པས། གང་ གི་ སྲིད་ པ་ ཇི་ སྲིད་
པར། ། འགྲོ་ ལ་ ཕན་ པ་ སྣ་ ཚོགས་ དག །མཉམ་དུ་མཛད་ པའི་ སྐུ་དེ་ནི། །ཐུབ་ པའི་ སྤྲུལ་
སྐུ་ རྒྱུན་མི་ཆད། །ཅེས་ གསུངས་ པ་ ལྟར་ རོ། །དེ་ དག་ ལ་ འདི་ སྐད་ ཅེས་ སོ། །སངས་ རྒྱས་
སྲས་བཅས་ལྷས་སྤྲུལ་མེ་ཏོག་ཆར། ། སེང་གེ་གླང་པོ་གཟུགས་འདྲའི་འཇའ་འོད་ཀྱིས། །ཀུན་
གསལ་ ནམ་ མཁའི་ ཁྱོན་ ཡངས་ ཁྱབ་ པ་ ཡིས། །རྨད་ བྱུང་ ལྟས་ བཟང་ དཔག་མེད་ ཡོངས་ ལ་
གསལ། །དེ་ཚེ་ ནོར་ འཛིན་ རྡུལ་ གྱི་ ཚུབ་ མ་ བྲལ། །སྤྲིན་མེད་ མཁའ་ ལ་ འཇའ་འོད་ཕྲེང་བ་
འཁྲིགས། །དྲི་ཞིམ་ལྷ་ ཡི་ སྤོས་ ཀྱིས་ཕྱོགས་ཀུན་ཁྱབ། ། ལྷ་རྫས་མེ་ཏོག་ཆར་ཆེན་རྟག་ པར་
བབས། །དེ་སོགས་ངོ་མཚར་ལྟས་དང་ཆོ་འཕྲུལ་གྱིས། །འཇིག་རྟེན་ཁྱོན་འདི་རྒྱས་པར་རབ་
བཀང་ ནས། །འགྱུར་ མེད་ ཆོས་ སྐུ་ བརྙེས་ ཀྱང་ གདུལ་ བྱའི་ ངོར། །ཀུན་ ཁྱབ་ འཁོར་ ལོའི་
མགོན་ པོ་ གཤེགས་ ཚུལ་ བསྟན། །ཞེས་ སོ། །རྒྱལ་ བ་ ཀུན་ དང་ རྣམ་ དབྱེར་ མེད་ པའི་ སྐུ།
།གསང་ ཆེན་ རྒྱུད་ སྡེའི་ ཆོས་ སྒྲ་ སྒྲོགས་ པའི་ གསུང་། །ཏིང་ འཛིན་ སྒོ་བརྒྱ་འབྱེད་ པའི་ ཐུགས་
མངའ་བ། །འདྲེན་མཆོག་ བླ་ མའི་ ཞབས་ ལ་ གུས་ ཕྱག་ འཚལ། །དུས་ གསུམ་ རྒྱལ་ བ་ མཆོད་
པས་བླ་མ་ཡི། ། བ་སྤུའི་ཁུང་རེ་མཆོད་པ་བསོད་ནམས་ཆེ། །རབ་འབྱམས་གཞུང་ལུགས་རྒྱ་
མཚོར་གསུངས་པའི་ཕྱིར། ། མཚན་ལྡན་བླ་མ་མཆོག་ལ་གུས་པར་གྱུར། །དེ་ཕྱིར་བདག་གི་
ལུས་ དང་ ལོངས་ སྤྱོད་ དང་། ། ཐོས་ བསམ་ སྒོམ་ པའི་ བསོད་ ནམས་ ཅི་ མཆིས་ པ། །བཀའ་
དྲིན་ རྒྱ་ མཚོ་ བླ་ མ་ རྗེ་ ལ་ འབུལ། ། ཟག་མེད་ དབྱིངས་ ནས་ བདག་ གིར་ མཛད་དུ་ གསོལ།
།འགྲོ་ཀུན་དགའ་བྱེད་བསོད་ནམས་བྱེ་བའི་གཏེར། །ངོ་མཚར་མཛད་པ་རྒྱ་མཚོ་ལྷུན་གྲུབ་ལ།
།དཔལ་ལྡན་སྐལ་བ་བཟང་པོས་མཛད་པའི་ཚུལ། །ཆ་ཙམ་བརྗོད་འདིས་རྗེ་བཙུན་མཉེས་གྱུར་
ཅིག །དེ་ལྟར་ རྗེ་ བཙུན་ བླ་ མ་ མཆོག་འདི་ནི། །དུས་ གསུམ་ རྒྱལ་ བ་ ཀུན་དང༌ མཚུངས་ པའི་
ཕྱིར། །ཡོན་ཏན་མཐའ་དག་བསྒྲུབ་པ་སུ་ཡིས་ནུས། །འོན་ ཀྱང་ཆེ་ལོང་ཙམ་ཞིག་བརྗོད་པ་
འདི། །དམ་པའི་ཞབས་པད་ཡུན་རིང་བསྟེན་བྱས་ཤིང་། །ཟབ་རྒྱས་ཆོས་ཀྱི་བཀའ་དྲིན་མང་
ཐོས་ པའི། །ཤཱཀྱའི་ དགེ་སློང་ ལྷུན་ གྲུབ་ དཔལ་ ལྡན་ གྱིས། ། ཨེ་ཝཾ་ ཕན་ བདེའི་ ཁང་ གསར་
251

གནས་སུ་སྦྱར། །བླ་མའི་རྣམ་ཐར་ཡོན་ཏན་རྒྱ་མཚོ་ལས། ། ཆུ་ཐིགས་ཙམ་ཞིག་བླངས་ནས་
བཀོད་ པ་ ཡི། །དགེ་ ཚོགས་ གངས་ རི་ ལྟ་ བུ་ དཀར་ བ་ དེས། །དཔལ་ ལྡན་ བླ་ མས་ རྗེས་ སུ་
འཛིན་པར་ཤོག །ཅེས་དྲིན་ཆེན་རྩ་བའི་བླ་མ་འདྲེན་མཆོག་ཆོས་ཀྱི་རྒྱལ་པོ་བསོད་ནམས་རྒྱ་
མཚོའི་རྣམ་པར་ཐར་པ་ཡོན་ཏན་རྒྱ་མཚོ་ཞེས་བྱ་བ་འདི་ནི་ཤེས་བྱའི་དཀྱིལ་འཁོར་ལ་སྤྱན་རབ་ཏུ་
གསལ་བའི་རྗེ་ཉིད་ཀྱི་སྐུའི་དབོན་པོ་བསོད་ནམས་རྒྱལ་མཚན་གྱིས་བཀའ་ནན་ཆེན་པོས་ཡུན་
རིང་དུ་བསྐུལ་བ་དང་། རང་ཉིད་ཀྱང་བླ་མ་དམ་པའི་ཡོན་ཏན་དང་སྐུ་གསུང་ཐུགས་ཀྱི་མཛད་
པ་ཕྱོགས་རེ་ཙམ་ཡིད་ལ་དྲན་པའི་རྐྱེན་གྱིས་ཀྱང་དད་གུས་ཀྱི་དབང་པོ་རབ་ཏུ་བརྟས་པར་གྱུར་
པའི་ རྒྱུར་མཐོང་ནས། རྗེ་ བཙུན་འཁོར་ལོའི་མགོན་པོ་དེ་ ཉིད་ ཀྱི་ ཐུགས་བརྩེ་ བ་ཆེན་པོས་
དགོངས་ཤིང་ཟབ་པ་དང་རྒྱ་ཆེ་བའི་དམ་པའི་ཆོས་ཀྱི་བཀའ་དྲིན་ཚད་མེད་པས་བསྐྱངས་པ་བདུད་
ལས་ཀྱིས་མི་ཕྱེད་ཅིང་དང་འདོད་ཡིད་ཆེས་དད་པ་དང་ལྡན་པ་ཤཱཀྱའི་དགེ་སློང་ལྷུན་གྲུབ་དཔལ་
ལྡན་གྱིས་ཡིད་ཆེས་ཤིང་སྒྲོ་སྐུར་མེད་པའི་རྣམ་པར་ཐར་པ་འདི་སྟོན་པ་ཡང་དག་པར་རྫོགས་པའི་
སངས་རྒྱས་ཐུབ་པའི་དབང་པོ་སྐུ་བལྟམས་ནས་སུམ་སྟོང་དགུ་བརྒྱ་དང་བཞི་འདས་པ། སྟོན་པ་
མྱ་ངན་ལས་འདས་ནས་སུམ་སྟོང་བརྒྱད་བརྒྱ་ཉི་ཤུ་རྩ་གསུམ་འདས་པ། བོད་དུ་དམ་པའི་ཆོས་
ཀྱི་དབུ་བརྙེས་ནས་སྟོང་དང་སུམ་བརྒྱ་བཅུ་བདུན་འདས་པ། ཇོ་བོ་ཤཱཀྱ་མུ་ནེ་བོད་དུ་བྱོན་ནས་
སྟོང་དང་བརྒྱ་དང་བཅུ་འདས་པ། དཔལ་ལྡན་ས་སྐྱ་བཏབ་ནས་དྲུག་བརྒྱ་དང་བཅོ་བརྒྱད་
འདས་པ། དཔལ་ ཨེ་ཝཾ་ ཆོས་ ལྡན་ བཏབ་ནས་ ཉིས་བརྒྱ་ དང་ དྲུག་ཅུ་ རེ་ གཉིས་ འདས་ པ།
རྒྱལ་བ་རྡོ་རྗེ་འཆང་ཀུན་དགའ་བཟང་པོ་མྱ་ངན་ལས་འདས་ནས་ཉིས་བརྒྱ་དང་སོ་ལྔ་འདས་པ།
ཐམས་ཅད་མཁྱེན་པ་དཀོན་མཆོག་ལྷུན་གྲུབ་མྱ་ངན་ལས་འདས་ནས་བརྒྱ་དང་སོ་བཞི་འདས་པ།
ཤར་ཆེན་ཤེས་རབ་འབྱུང་གནས་མྱ་ངན་ལས་འདས་ནས་སུམ་ཅུ་སོ་བརྒྱད་འདས་པ། འདྲེན་
མཆོག་ཆོས་ཀྱི་རྒྱལ་པོ་འདི་ཉིད་མྱ་ངན་ལས་འདས་ནས་ཉི་ཤུ་རྩ་བཞི་འདས་པ། རང་ལོ་དྲུག་ཅུ་
རེ་བརྒྱད་ལོན་པ་སྐྱེས་བདག་ཅེས་པ་ལྕགས་མོ་ལུག་དབོ་ཟླ་བའི་དགའ་བ་དང་པོའི་པ་ཤེའི་
འགྲུབ་སྦྱོར་འཛོམ་པའི་ཚེ་ཡོན་ཏན་རིན་ཆེན་དུ་མའི་འབྱུང་གནས་དཔལ་ཨེ་ཝཾ་ཆོས་ལྡན་གྱི་རི་
ཁྲོད་ཕན་བདེ་ཁང་གསར་དུ་སྦྱར་བའོ། ། ཡི་གེ་པ་ནི་ཤེས་རབ་བཟང་པོའོ། །ཕ་མས་གཙོ་
བྱས་སེམས་ཅན་ཐམས་ཅད་ལ། དཔལ་ལྡན་བླ་མ་དམ་པ་རྣམས་ཀྱི་ཡེ་ཤེས་གཟིགས་པའི་བྱིན་
རླབས་འཇུག་པར་གྱུར་ཅིག། །།
252

༄༅། །རྗེ་བླ་མ་དམ་པ་དཔལ་མཆོག་རྒྱལ་མཚན་པའི་རྣམ་པར་ཐར་པ་
དད་པའི་གསལ་འདེབས་ཞེས་བྱ་བ་བཞུགས།
253

254

༄༅། །ན་ མསྶངྒ་ རུ་ པ་ ད་ ཡ། དཔལ་ ལྡན་ མཆོག་ གསུམ་ ངོ་ བོ་ རྡོ་ རྗེ་ འཆང་། །གདུལ་
བྱའི་ སྣང་ ངོར་ངུར་སྨྲིག་ འཛིན་ ཚུལ་ གྱིས། །བསྟན་ པའི་ རྒྱལ་མཚན་སློང་བར་མཛད་པ་པོ།
།བླ་མའི་རྣམ་ཐར་དད་པའི་གསལ་འདེབས་འཆད། །དེ་ལ་དཔལ་ཨེ་ཝཾ་ཆོས་ལྡན་གྱི་གདན་ས་
པ་ཉི་ཤུ་རྩ་གཅིག་པའམ། ཞབས་དྲུང་རྒྱལ་རྩེ་པ་ཁྲི་འདོན་བྱས་འདུག་པས། ཡང་ན་ཉི་ཤུ་རྩ་
གཉིས་པར་བྱས་ཀྱང་ལེགས་པ་ཡིན་ཏེ། གང་ནའང་འཇམ་མགོན་དཔལ་མཆོག་རྒྱལ་མཚན་
པའི་རྣམ་ པར་ ཐར་ པ་ཅུང་ ཟད་ བརྗོད་ན། དེ་ ལ་ སྤྱིར་ བདེ་ བར་ གཤེགས་ པའི་ བཀའ་ རབ་
འབྱམས་མདོ་རྒྱུད་བསྟན་བཅོས་ཐམས་ཅད་ནས་ཐར་པ་དང་ཐམས་ཅད་མཁྱེན་པ་ཐོབ་པ་ལ་དགེ་
བའི་བཤེས་གཉེན་ལ་རག་ལས་པར་གསུངས་ཏེ། ལུང་རྣམས་ཞིབ་ཏུ་བྲིས་ན་གླེགས་བམ་རྒྱབ་
ཁལ་མང་པོ་འབྱུང་མོད། མདོར་བསྡུས་པ་ཙམ་ཟབ་མོ་བླ་མའི་རྣལ་འབྱོར་གྱི་ཡི་གེ་རྣམས་དང་།
བླ་མ་ལྔ་བཅུ་པ་སོགས་སུ་བལྟའོ། །སྙིང་པོ་དྲིལ་བ་ལ། རང་ལ་རྣལ་འབྱོར་བླ་མེད་ཀྱི་དབང་
བསྐུར། དབང་དོན་དག་བྱ་དག་བྱེད་ངོ་འཕྲོད་པར་བསྐུར་བ་པོ་དེ་སྐུ་བཞིའི་བདག་ཉིད་རྡོ་རྗེ་
འཆང་ཆེན་པོ་ཡིན་པར་ཡིད་གཉིས་དང་ཐེ་ཚོམ་ཅུང་ཟད་ཙམ་ཡང་མེད་པ་ཡིན་ནོ། །འོན་ཀྱང་
གདུལ་བྱ་ཐ་མལ་པ་རྣམས་ལ་སོ་སྐྱེའི་ཚུལ་གྱིས་མཛད་ཚུལ་རྣམས་ཤེས་ནའང་དོན་ཆེན་པོ་དང་
ལྡན་ཞིང་། ལམ་འབྲས་བླ་མ་བརྒྱུད་པའི་རྣམ་ཐར་གླེགས་བམ་གྱི་ཁ་སྐོང་དུ་བྱ་བ་དང་། རང་
དང་སྐལ་མཉམ་གཞན་ལ་ཡང་དད་པའི་གསལ་འདེབས་སུ་འགྱུར་བར་བསམ་པ་ཡིན་ནོ། །དེ་
ཡང་འདི་སྐད་ཅེས་བྱ་སྟེ། གྲངས་མེད་རྒྱལ་བ་མཆོད་པའི་ལེགས་བྱས་ཀུན། ། བླ་མའི་བ་སྤུའི་
བུ་ གར་ གནས་ ཞེས་ པའི། །གསུང་ འདི་ རྒྱལ་ བའི་ གསུང་ རབ་ སྙིང་ པོའི་ དོན། །ཡིན་ ཕྱིར་
གནས་ འདིར་ འབད་རྩོལ་ སུ་ མི་བྱེད། །ཅེས་སོ། །འདི་ལ་ དོན་ གསུམ་ སྟེ། སྐུ་སྐྱེ་བ་བརྙེས་
པའི་ ཚུལ། ཚུལ་ གནས་ ཐོས་ བསམ་ སྒོམ་ པས་ རྒྱུད་ སྦྱངས་ པའི་ ཚུལ། འབྲས་ བུ་ བསྟན་ པ་
སྤེལ་ཞིང་ཆོས་སྐུ་མངོན་དུ་མཛད་ནས། ཕྲིན་ལས་ཀྱི་འཁོར་ལོ་རྒྱུན་མི་འཆད་པའི་ཚུལ་ལོ།
།དང་པོ་ནི། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་འཕགས་པ་ཉེ་བ་འཁོར་ལྟ་
བུ་དམིགས་བསལ་རེ་རེ་ཙམ་མ་གཏོགས་ཕལ་ཆེར་མཐོ་ཞིང་གཙང་བའི་རིགས་སུ་འཁྲུངས་ཏེ།
མགོན་ པོ་ མ་ ཕམ་ པས། རིགས་ དང༌ སྐྱེ་ བ་ མཆོག་ དང་ ནི། ། སྤོབས་ པ་ ཆུ་ བོ་ ལྟ་ བུ་ དང༌།
།ཞེས་ སོགས་ གསུངས་ པས་ སོ། །དེས་ན་ བདག་ ཅག་ གི་ འདྲེན་ པ་དམ་པ་འདིའང་། རིགས་
མཐོ་ཞིང་གཙང་བའི་རྒྱུད་དུ་སྐུ་འཁྲུངས་པ་ཡིན་ཏེ། དེ་ཡང་དཔལ་ས་སྐྱའི་དཔོན་ཆེན་འོད་ཟེར་
255

སེང་གེའི་བརྒྱུད་པ། ཆུ་འདུས་སྡེ་པ་སྒྲོལ་སྨོན་དུ་གྲགས་པའི་ཟུར་བུ་ནམ་མཁའ་གྲགས་ཞེས་པ་
སྡེ་ པས་ མགོན་ གཉེར་ ལེགས་པར་མ་བྱས་པར་ལྟོ་ སྐལ་ཅུང་ཟད་བྱིན་ནས། འབྲིང་མཚམས་
མཁས་ རྔ་ ཞེས་ པ། གྲུབ་པའི་དབང་ཕྱུག་ ཞང་འབྲུག་སྒྲ་རྒྱལ་མཚན་དང་། མཚུངས་མེད་རི་
ཁྲོད་པ་བློ་གྲོས་བརྟན་པ་སོགས་མཁས་ཤིང་གྲུབ་པ་བརྙེས་པའི་སྐྱེས་བུ་དུ་མ་བྱོན་ཞིང་། དགེ་
ལེགས་དཔལ་འབྱོར་དུ་མས་གང་བའི་གནས་སུ་ཆགས་པའི་བརྒྱུད་པ་ལས་རྒྱལ་བ་གཉིས་པ་རྗེ་
བཙུན་རྡོ་རྗེ་འཆང་ཀུན་དགའ་བཟང་པོའི་ཆོས་ཀྱི་ཁྲིར་ཞབས་པད་བརྟན་པ། མཁས་བཙུན་
བཟང་གསུམ་གྱི་ཡོན་ཏན་གཞལ་དུ་མ་མཆིས་པའི་མཚུངས་མེད་ཨེ་ཝཾ་པ་ཆེན་པོ། དཔལ་ལྡན་
དོན་གྲུབ་ཅེས་ གྲགས་ པའི་ གདུགས་དཀར་ སྲིད་ པ་ གསུམ་ ན་ གསལ་བ་དེ་ བྱོན། དེའི་སྐུའི་
དབོན་ དུ་ གྱུར་ པ་ རྗེ་འདི་ཉིད་ འཕགས་ པའི་ ཡུལ་ན་བིཀ་ རི་ཞེས་པ། དེ་ཉིད་བོད་སྐད་དུ།
སྒྱུར་བྱེད་ཅེས་བྱ་ཞིང་། རྒྱ་ནག་ ལུགས་ ལ་ས་མོ་ཕག་ གི་ལོར་སྐུ་བལྟམས་སོ་ཞེས་ ཐོས་ སོ།
། དེ་ ལ་ ཡབ་ཡུམ་ གྱི་མཚན་ནི། ཡབ་ཆོས་སྐྱོང་བཀྲ་ ཤིས། ཡུམ་ ཨ་ ཁྲིད་ ཟེར་ཞེས་ ཐོས་ སོ།
།དེ་ ལ་ འདི་ སྐད་ ཅེས་ བྱ་ སྟེ། དཔལ་འབྱོར་དགེ་བཅུ་ལྡན་པའི་ གནས་ མཆོག་ཏུ། །བསྔགས་
འོས་རྒྱལ་མཚན་རྩེ་མོར་མཆོད་འོས་པའི། །དབང་གི་རྒྱལ་པོ་ཁྱོད་སྐུ་ལེགས་བལྟམས་པསས།
།བསྟན་འགྲོའི་དོན་རྣམས་འགྲུབ་པ་དངོས་པོའི་གཤིས། །ཞེས་སོ། ། དེ་ལྟར་སྐུ་བལྟམས་པ་
ཉིད་ནས་ ཀུན་ གྱི་ ཡིད་དུ་ འོང་ ཞིང་། རིགས་ ཀྱི་ ནུས་ པའི་ ཡོན་ ཏན་ རྗེ་བཙུན་བྱམས་ པས།
སྦྱོར་བའི་སྔོན་དུ་སྙིང་རྗེ་དང་། །མོས་པ་དང་ནི་བཟོད་པ་དང་། །དགེ་བ་ཡང་དག་སྤྱོད་པ་ནི།
།རིགས་ཀྱི་རྟགས་སུ་ཤེས་པར་བྱ། །ཞེས་གསུངས་པ་རྣམས་ལྷུན་གྲུབ་ཏུ་ཡོད་པར་མངོན་ནོ།
།དེ་ནས་གཞན་ལས་སྐུ་སྐྱེད་ཆེ་ཞིང་ཀུན་གྱི་ཡིད་དུ་འོང་བའི་གཞོན་ནུ་དེ་ནི་སྔོན་གྱི་ཐུགས་བསྐྱེད་
དང་སྨོན་ལམ་གྱི་དབང་གི་ཟག་བཅས་སྲིད་པའི་འཆིང་བ་ལ་ངན་སྐྱུག་ལྟར་གཟིགས་ནས་ཁྱིམ་
ནས་ཁྱིམ་མེད་པར་རབ་ཏུ་འབྱུང་བར་མངོན་པར་ཕྱོགས་ཏེ། ཡོན་ཏན་རིན་པོ་ཆེ་དུ་མའི་འབྱུང་
གནས་དཔལ་ཨེ་ཝཾ་ཆོས་ལྡན་དུ་ཁུ་བོ་རིགས་དང་དཀྱིལ་འཁོར་ཐམས་ཅད་ཀྱི་ཁྱབ་བདག་མཁས་
པའི་དབང་པོ་དཔལ་ལྡན་དོན་གྲུབ་ཀྱི་ཞབས་དྲུང་དུ་བསྙེན་ཏོ། ། དེ་ལ་འདི་སྐད་ཅེས་བྱ་སྟེ།
ཡོན་ ཏན་ རྒྱལ་ པོའི་ བུ་ བཞིན་ ལྷུན་ གྲུབ་ པ། །ངན་ ངོན་ ཁྱིམ་ གྱི་ བདེ་ ལ་ མ་ ཆགས་ པར།
།1 -དཔལ་ལྡན་ཆོས་གྲྭར་མཆོག་གི་བླ་མ་བསྙེགས། །རྒྱལ་བའི་རིགས་ཀྱིས་མཚན་མ་གསལ་པོར་
གྱུར། །ཞེས་སོ། ། སྤྱི་དོན་གཉིས་ པ་ ཚུལ་གནས་ཐོས་བསམ་སྒོམ་པས་ རང་རྒྱུད་སྦྱངས་ཚུལ་
256

ནི། དེ་ལྟར་མཆོག་གི་འདྲེན་པ་དཔལ་ལྡན་དོན་གྲུབ་ཀྱི་ཞབས་པད་བརྟན་བཞིན་པའི་རིང་ནས།
ཐོག་མར་གཞི་ཚུལ་ཁྲིམས་ལ་གནས་པའི་ཡོན་ཏན་ནི། སོ་སོར་ཐར་པའི་དབང་དུ་བྱས་ན།
འཛམ་གླིང་བྱང་ཕྱོགས་ཀྱི་སྐྱེ་དགུ་ཀུན་གྱི་གཙུག་རྒྱན་དཔལ་ས་སྐྱ་པ་འཇམ་དབྱངས་ཀུན་དགའ་
བསོད་ནམས་ ལྷུན་གྲུབ་བཀྲ་ཤིས་ གྲགས་ པ་ རྒྱལ་མཚན་དཔལ་བཟང་པོས་ མཁན་པོ་དང་།
མཁས་གྲུབ་དཔལ་ལྡན་དོན་གྲུབ་ཉིད་ཀྱིས་ལས་སློབ་སོགས། དགེ་འདུན་གྱི་དབུས་སུ་ཚིག་
གསུམ་ རིམ་ནོས་ ཀྱིས་བསྙེན་ པར་ རྫོགས་ པ། དགེ་སློང་ གི་དངོས་པོར་གྲུབ་པར་མཛད་དོ།
།འཁོར་ ལོ་བཞི་ ལྡན་ དཔལ་ ལྡན་ ཁྱོད་ ཀྱི་ སྐུ། །ཆོས་ འདུལ་ ལི་ ཁྲིའི་ རྒྱ་ མཚོར་ཁྲུས་ བྱས་ཏེ།
།མཆོག་གསུམ་བསྟན་པའི་རྩ་བ་ལེགས་གསུང་གི །བསྟན་པའི་རྒྱལ་མཚན་སྲིད་འདིར་གསལ་
བར་ གྱུར། །ཞེས་ སོ། །བྱང་ ཆུབ་ སེམས་ དཔའི་ སྡོམ་ པའི་ དབང་ དུ་ བྱས་ ན། དེ་ ལྟ་ བུའི་
མཁན་སློབ་གཉིས་ལ་སོགས་པའི་བླ་མ་རྣམས་ལས་བརྒྱུད་པའི་ཁྱད་པར་གཉིས་ལྡན་གྱི་སེམས་
བསྐྱེད་ སོགས་ ནོས་ ཏེ། ཐེག་ ཆེན་ རིགས་ ཀྱི་ ནུས་ པ་ ལྷན་ གྲུབ་ པ། ། དཔལ་ མཆོག་ བྱང་
སེམས་ རིན་ཆེན་ལྗོན་ཤིང་ཆེ། །སྲིད་གསུམ་འགྲོ་ལ་རྒྱལ་བའི་འབྲས་སྩོལ་བའི། ། ཡ་མཚན་
བྱང་ ཆུབ་ སེམས་ ཀྱི་ ལྗོན་ཤིང་བསྐྱེད། །ཅེས་སོ། །རིག་ འཛིན་ སྔགས་ ཀྱི་སྡོམ་པ་ནི། བླ་མ་
རྣམས་ལས། རྒྱུད་སྡེ་བཞིའི་དབང་གི་རིམ་པ་རྣམས་གསན་ནས་སྐུ་བཞིའི་འབྲས་ལྡན་དུ་མཛད་
དོ། །སྔགས་ སྒྲུབ་ཡོངས་འཛིན་དམ་པ་ཆེ་རྣམས་ལས། །རྒྱུད་སྡེ་རྣམ་བཞིའི་དབང་རྒྱུན་དལ་
འགྲོའི་ཀླུང་། །དཔལ་ལྡན་ཁྱོད་ཐུགས་ མཆོག་ཏུ་ལེགས་སིམ་ པས། ། ཁྱབ་བདག་རྒྱལ་བའི་
ཡ་ མཚན་ འདི་ ངོ་ མཚར། །ཞེས་སོ། །དེ་ ལྟར་ སྡོམ་ གསུམ་ གྱིས་ཐུགས་ རྒྱུད་ གཏམས་ནས།
སྡོམ་པ་གསུམ་གྱི་ཉེས་ལྟུང་ཕྲ་ཞིང་ཕྲ་བ་རྣམས་ལ་ཡང་བླང་དོར་དམིགས་རྣམས་ཕྱེད་ཅིང་ཆོས་
བརྒྱད་དང་མ་འདྲེས་པའི་ངེས་འབྱུང་གི་ཐུགས་དང་། བདག་པས་གཞན་གཅེས་ཀྱི་བདག་ཉིད་
ཅན་དང་། ངེས་པའི་དོན་དུ་གནས་ལུགས་བརྗོད་བྲལ་ལྷན་ཅིག་སྐྱེས་པ་དེ་ཁོ་ན་ཉིད་དང་མ་
བྲལ་བའི་ངང་ནས་སྣང་གྲགས་བདེ་བ་ཆེན་པོའི་ལྷ་དང་དཀྱིལ་འཁོར་གྱི་འཁོར་ལོ་གསལ་བར་
མངོན་ནོ། །དེ་ཅིས་ཤེ་ན། རྗེ་འདི་ཉིད་ཀུན་སྤྱོད་གཙང་ཞིང་སུ་ཞིག་གིས་ཀྱང་མི་ལེགས་པའི་
སྤྱོད་ཚུལ་འདིའོ་ཞེས་དཔྱས་སུ་མེད་པ་དང་། བྱམས་སྙིང་རྗེའི་སྤྱོད་པ་རླབས་པོ་ཆེ་མངོན་དུ་
གསལ་ བར་ ཀུན་ གྱིས་ མཐོང་སྣང་དུ་གྲུབ་ པའི་ ཕྱིར་དང་། གང་དུ་ བཞུགས་ པའི་ ས་ ཕྱོགས་
གཙང་ཞིང་ཡིད་དུ་འོང་བ་དང་། སྐུ་ལས་ཚུལ་ཁྲིམས་ཀྱི་དྲི་བསུང་འཕྲོ་ཞིང་། སྐུ་ནས་ཤིན་ཏུ་
257

བགྲེས་པའི་ཚེ་ནའང་ཤིན་ཏུ་དཀར་ཞིང་གཟི་མདངས་ལྟ་བས་ཆོག་མི་ཤེས་པ་དང་ཟིལ་ཆེ་ཞིང་
བག་ཕེབས་པ། མོས་གུས་སྐུ་མཐོང་བ་དང་གསུང་ཐོས་པ་ཙམ་གྱིས་སྐྱེ་ནུས་པ་སྣང་བར་མྱོང་
བས་གྲུབ་བོ། །དེ་ལྟར་ན་ བརྟེན་བྱ་འཚོབ། ཉམས་ ལེན་ སྤྱོད་པ། རྟོགས་ པ་ ལྟ་ བ་ སོགས་
མ་ཉམས་པས་འདུལ་བ་འཛིན་པ་ཆེན་པོ་དང་། བྱང་ཆུབ་སེམས་དཔའི་སྤྱོད་པ་རླབས་པོ་ཆེ་
ཕྱིན་དྲུག་བསྡུ་དངོས་བཞི་ལ་སོགས་པ་དོན་ལྡན་དུ་ཚང་བ་ཀུན་ལ་གསལ་ཞིང་། རིག་པ་འཛིན་
པ་བདེ་བ་ཆེན་པོའི་རྣམ་རོལ་སུས་ཀྱང་རྟོགས་མི་ནུས་པའི་གསང་བ་བསམ་གྱིས་མི་ཁྱབ་པ་དང་
ལྡན་ པར་མངོན་ནོ། །ཚོགས་ གསུམ་ དཔལ་ ལས་གྲུབ་པའི་སྐུའི་ལྷུན་པོ། །མཆོག་གསུམ་ངོ་
བོ་ བསླབ་ གསུམ་ རྒྱན་ ཕྲེང་ ཅན། །གསང་ གསུམ་ འཁོར་ ལོའི་ མགོན་ དང་ དབྱེར་ མེད་ པའི།
། སྐུ་གསུམ་ངོ་བོ་བསྟན་ པའི་ རྒྱལ་ མཚན་ ལགས། །ཞེས་སོ། །ཐོས་ པ་ རྒྱ་ མཚོའི་ ཕ་རོལ་དུ་
སོན་ པར་ མཛད་ པའི་ ཚུལ་ ནི། སྐྱེས་ རབས་ ལས། ཐོས་ པ་ གཏི་མུག་ མུན་སེལ་སྒྲོན་མེ་ སྟེ།
།ཆོམ་པོས་ཁྱེར་དུ་མེད་པ་ནོར་གྱི་མཆོག །ཡ་རབས་རྣམས་དང་མཇལ་ན་སྐྱེས་ཀྱི་མཆོག ། ཀུན་
དུ་ རྨོངས་ པའི་ དགྲ་ འཇོམས་ མཚོན་ ཆ་ ཡིན། །ཞེས་ སོགས་ མཐའ་ ཡས་ པར་ གསུངས་ཤིང་།
རྣམ་གྲོལ་དོན་གཉེར་གྱི་འཇུག་ངོགས་བླ་ན་མེད་པ་ཡིན་ཏེ། མཛོད་ལས། ཚུལ་གནས་ཐོས་
དང་ བསམ་ ལྡན་ པས། །བསྒོམ་ པ་ ལ་ ནི་ རབ་ ཏུ་ སྦྱར། །ཞེས་ སོགས་ གསུངས་ པས། གཞི་
ཚུལ་ ཁྲིམས་དང་མ་ལྡན། ཐོས་པའི་སྒྲོ་འདོགས་མ་ཆོད་ན། བླུན་པོས་བསྒོམ་དང་ལོག་པའི་
བརྩོན་འགྲུས་བརྩམས་ཀྱང་ལམ་དུ་མི་འགྲོ་བགེགས་ སུ་འགྲོ་བའི་ ཕྱིར་རོ། ། རྒྱུ་མཚན་དེའི་
ཕྱིར། བདག་ཅག་གི་འདྲེན་པ་དམ་པ་འདིས་ཀྱང་ཐོག་མར་གཞི་ཚུལ་ཁྲིམས་རྣམ་པར་དག་པ་
ལ་གནས་པར་མཛད་ནས། ཐོས་པའི་ཤེས་རབ་བསྐྱེད་པའི་ཚུལ་ལ། ཐོག་མར་ཡི་གེའི་ཕྱི་མོ་
ནས་བརྩམས་ཏེ་བྱ་ཆ་ཆོས་སྤྱོད་ཀྱི་རིམ་པ་རྣམས་དང༌། རྒྱུད་སྡེ་བཞིའི་སྒྲུབ་དཀྱིལ་སོགས་རབ་
ཏུ་མང་པོ་དང་། ངོར་ པའི་ གཞུང་དོན་བཞི། གཞན་ཡང་ དག་ ལྗོན་ སྤྱི་ གསུམ་ སོགས་ གཞུང་
ལུགས་ མང་ པོའི་ ཐུགས་ སྦྱོང་ མཁྱེན་ རབ་ ཕུན་ སུམ་ ཚོགས་ པ་ ཡོད་ ཀྱང་། བརྩོན་ འགྲུས་ དང་
དཀའ་སྤྱད་དྲག་པོ་མཛད་དེ། དེ་ཡང་རིན་པོ་ཆེ་དཔལ་ལྡན་དོན་གྲུབ་དེ་ཉིད་གཉེན་གྱི་འབྲེལ་
ལ་སོགས་པ་ལ་རྩིས་ཆུང་ཞིང་། ཕེབས་སྒོ་ལ་ངེད་ལ་ཁམས་མངའ་རིས་ནས་སན་སན་སྟེར་
མཁན་བྱུང་བ་རྣམས་ཐབ་སྐྱོང་དང་། དབོན་པོ་དབོན་མོ་སོགས་ལ་གཏང་རྒྱུ་མིན་གསུང་ཞིང་།
རྒྱུན་དུ་སྒྲུབ་ཁང་གི་ཐབ་ཇ་ཡང་འབོ་ཇ་བཞིན་ལས་མི་གཏོང་། དབོན་པོ་གཞན་གཅིག་ཀྱང་
258

ཡོད་ཟེར་ལ། རིན་པོ་ཆེས་ཐུགས་ རྩིས་ཅིག་ཤོས་ལ་ཆེ་བ་ཡོད་ཀྱང་འདས་པ་ཡིན་གསུངས།
རྗེ་འདི་ལ་ཁྱོད་རང་དཔེ་ཆ་འདྲ་ནུས་ན་བསྡུད་ཆོག །དེ་མིན་གང་བྱེད་གསུངས་ཤིང་ཤིན་ཏུ་
བཀའ་སྐྱོན། གསོལ་ཟས་དང་ནམ་ཟ་སོགས་ཀྱང་ཚད་ལྡན་མི་གནང་བས་ཤིན་ཏུ་འོ་བརྒྱལ་བ་
བྱུང་བ་ ཡིན་ལ། དེས་ན་སྲད་དགོན་ཁྲའི་ བླ་མ་ཆུ་མིག་ བྲང་ཁང་ པ་ན་རེ་ངེད་ལ་ རིན་པོ་ཆེ་
དཔལ་ལྡན་དོན་གྲུབ་ཀྱིས་ཐུགས་རྩིས་ཆེ། དེ་སྐབས་སུ་དཔོན་པོ་དཔལ་མཆོག་པ་ཤོད་ལ་ངེད་
ཀྱི་གདིང་བས་འགེབས་མྱོང་ཟེར་རོ། །དེ་ལྟར་དཀའ་སྤྱད་དྲག་པོའི་ངོས་ནས་གཞུང་ལུགས་མང་
པོ་ ཐུགས་ ལ་ ཆུད་ པས། ཁུ་ བོས་ ཀྱང་ ཐུགས་ རྗེས་ ཇེ་ འཛིན་ ལ་ སོང་། མཆོད་ གཡོག་ ཀྱང་
མཛད། དེ་ དག་ ནི་ སྔོན་ རྗེ་ མར་ པ་ ལྷོ་ བྲག་ པས་ རྗེ་ བཙུན་མི་ལ་དང༌། ཞང་དཀོན་ མཆོག་
དཔལ་གྱིས་ཆོས་རྗེ་བྲག་ཕུག་པ་ལ་མཛད་པ་ལྟར། རྟེན་འབྲེལ་གྱི་རྩ་བ་ཟབ་མོ་བླ་མའི་རྣལ་
འབྱོར་གྱིས་བསག་སྦྱོང་དུ་འགྱུར་བའི་དགོངས་གཏད་དུ་མངོན་ནོ། །དེ་ལྟར་བླ་མའི་སྐུ་མདུན་
དུ་དཀའ་བ་དྲག་པོ་སྤྱད་པས་ཐུགས་ཀྱི་དཀྱིལ་དུ་བཞུགས་པའི་ལུང་བསྟན་སོགས་འོག་ཏུ་འཆད་
དོ།། སློབ་གཉེར་གཞུང་རྒྱ་ཆེ་བས། དེའི་དུས་མི་ཉག་ཤྭ་བ་ཞེས་པ་ཤིན་ཏུ་ཤེས་རབ་ཆེ་ཞིང་
འཕགས་པ་བརྒྱད་སྟོང་པ། ཀྱེ་རྡོར་རྒྱུད་གསུམ་སོགས་གཞུང་ཆེན་མང་པོ་བློ་ལ་ཡོད་པ་ཞིག་
གིས་སྤྱིར་སུ་ལ་ཡང་རྩི་འཇོག་མི་བྱེད། ཁྱད་པར་བླ་མའི་དབོན་པོ་འདི་རྣམས་ཟེར་ཞིང་སུན་
འབྱིན་ཁོ་ན་སྨྲ་བ་ལ། རྗེ་འདི་ཉིད་ལ་སྒྲུབ་ཁང་དབོན་པོ་དཔལ་མཆོག་ཡོན་ཏན་ཆེ་ཟེར་ནས་
གུས་ པ་ བྱེད་ སྐད་ དོ། །ངན་ངོན་ ཆོས་ མཐུན་ འཚོ་བ་ལ་ བརྟེན་ ཏེ། །ཀློག་ སྤོང་ དཔལ་ གྱིས་
འབྱོར་ བའི་ ལེགས་ བྱས་ ནི། །མཆོག་ གསུམ་ རྒྱལ་ བ་ དགེས་ པའི་ དགེ་ མཚན་ ཕུལ། ། གང་
གིས་མཛད་ པ་ དེ་ ལ་ འདིར་ ཕྱག་ ཡིན། །ཞེས་སོ། །དེ་ལྟ་བུའི་ཡོངས་འཛིན་དམ་པ་རྣམས་
མཉེས་པར་བྱས་ནས་ཞལ་གྱི་བདུད་རྩི་ཇི་ལྟར་གསོལ་བའི་ཚུལ་ནི། འཇམ་དབྱངས་རྩེ་གདོང་
པ་དང་། རིན་ པོ་ ཆེ་ དཔལ་གྲུབ་ པ་ ཉིད་དང༌། བྲང་ ཏི་ནམ་ མཁའ་ སངས་ རྒྱས་ དང་། ཤར་
ཆེན་ཤེས་རབ་འབྱུང་གནས་རྣམས་ལས་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་
གདམས་ངག་ཡོངས་སུ་རྫོགས་པ་ཚར་དུ་མ་ནོས་ཤིང་། གཞན་ཡང་འདྲེན་པ་དེ་རྣམས་ལ་ ཕ་
རོལ་ཏུ་ཕྱིན་པ་དང༌། རྡོ་རྗེ་ཐེག་པས་བསྡུས་ པའི་ཐོས་པ་དཔག་ཏུ་མེད་པ་མཛད་མོད། རྒྱས་
པར་གསན་ཡིག་སོགས་ལས་ཤེས་ལ་འདིར་ནི་ཞིབ་པར་བྲི་མ་ནུས་སོ། །ཐེག་གསུམ་ཆོས་ཀྱི་
བདུད་ རྩི་ ལམ་ གསུམ་ རྒྱུན། །མཁས་ གྲུབ་ བདེ་ འབྱུང་ རལ་ བ་ ལས་བྱུང་བ། །དཔལ་མཆོག་
259

ཐུགས་ མཚོར་ སིམ་པའི་རྣམ་དཀར་ནི། །རྒྱལ་བསྟན་རྒྱས་པའི་མཚན་མ་མངོན་གྱུར་ལགས།
།དེ་ལྟར་ཐོས་པས་མཐར་ཕྱིན་ནས། སྒོམ་པས་ཉམས་སུ་བླངས་པའི་ཚུལ་ནི། གསུང་ངག་ལ་
སོགས་ པའི་ ཁྲིད་ རིམ་རྣམས་ཉམས་མྱོང་སྐྱེས་ཁྲིད་དུ་ཐུགས་ཉམས་སུ་བཞེས་ཤིང་། དགེས་
མཛད་རྡོ་ རྗེ་ལ་སོགས་པ་ཡི་དམ་གྱི་ལྷ་དུ་མའི་བསྙེན་སྒྲུབ་མཐར་ཕྱིན་མཛད་ཅིང་། བླ་མ་ལྷ་
དང་ཆོས་སྲུང་ནོར་ལྷ་རྣམས་ཀྱིས་རྗེས་སུ་བཟུང་བ་ཡིན་ཏེ། མཁས་པའི་དབང་པོ་དཔལ་ལྡན་
དོན་གྲུབ་ཀྱི་སྐུ་མི་འདའ་བའི་གོང་ཙམ་དུ་དང་ཡང་ཡུན་རིང་དུ་མི་སྡོད། ཁྱོད་རང་ཆོས་མཐུན་
གྱིས། ཚེ་ ཚད་ ཀྱང་ ང་ རང་ ཙམ་ འོང་། ཕྲིན་ ལས་ ཀྱང་ དགའ་ མོ་ འོང་ གསུང་ངོ་། །ཡི་དམ་
རྣམས་ཀྱི་ནང་ནས་འཇིགས་བྱེད་ལ་ཐུགས་རྩིས་ཆེ་ཞིང་ནུས་པ་བརྙེས་པར་སྣང་སྟེ། ཁམས་སུ་
སོག་པོས་ཉེར་འཚེ་ཅུང་ཟད་བྱས་ཚེ་རྗེ་འདིའི་སྐུ་རྒྱབ་ན་ཐུགས་དམ་གྱི་རྟེན། རྗེ་མུས་ཆེན་གྱི་
ཕྱག་བྲིས་རྡོ་རྗེ་འཇིགས་བྱེད་ཀྱི་རས་བྲིས་ཆེ་བ་ཞིག་ཡོད་པས། ཁོང་རྣམས་ལ་རྣམ་རྟོག་སྐྱེས་
ཤིང་ན་བ་སོགས་བྱུང་ནས་གུས་པ་ཕུལ་ཚུལ་སོགས་མང་དུ་བྱུང་ཞིང་། བྲིས་སྐུ་དེ་ཐུགས་རྩིས་
ཤིན་ ཏུ་ ཆེ་ ཞེས་ ཐོས། ཆོས་ སྐྱོང་ རྣམས་ ཀྱི་ ནང་ ནས་ དམག་ ཟོར་ མ་ དང་། ཕྱག་ དྲུག་ པ།
རྣམ་ཐོས་སྲས་རྣམས་ལ་མངའ་བརྙེས་པར་མངོན་ནོ། །དངོས་གྲུབ་རྩ་བ་བླ་མ་ཡི་དམ་ལྷ། །
མཁའ་འགྲོ་ཆོས་སྐྱོང་སྲུང་མའི་ཚོགས་རྣམས་ཀྱིས། །དཔལ་འབྱོར་མཆོག་གི་དངོས་གྲུབ་ རབ་
སྩོལ་ བའི། །རྒྱལ་ བའི་ མཚན་ ལྡན་ ཆེ་ ཁྱེད་ བསྔགས་པར་འོས། །ཞེས་སོ། །དེ་ནས་མཁས་
གྲུབ་དཔལ་ལྡན་དོན་གྲུབ་སྐུ་འདའ་ཀར། རྗེ་ནམ་མཁའ་སངས་རྒྱས་དང་ཤར་ཆེན་ཤེས་རབ་
འབྱུང་གནས་གཉིས་ལ། ངེད་ཤི་མཚམས་རུས་པ་འདི་ལ་ཤར་ཆེན་གྱིས་སྦྱིན་སྲེག་ཅིག་མཛོད།
ཁྱེད་ཞལ་རྣམ་གཉིས་ཀྱིས་དཔལ་མཆོག་སློབ་གཉེར་དགའ་ རབ་བྱུང་སོང་བས། བདག་རྐྱེན་
འདྲ་གང་དྲག་མཛོད་ཅེས་གསུང་ཞེས་ཐོས་སོ། ། སྐུ་གཤེགས་རྗེས་ཞལ་ཆེམས་ལྟར་སྐུ་གདུང་ལ་
ཞུགས་འབུལ། །དཔལ་ལྡན་མར་མེ་མཛད་ཀྱི་རྣམ་པར་འཕྲུལ་པ་བདག་ཉིད་ཆེན་པོ་ཤར་ཆེན་
ཤེས་ རབ་ འབྱུང་ གནས་ ཀྱིས་ གནང་ སྟེ། མཁན་ ཆེན་ ལ་ འབུལ་ བའི་ རྣམ་ གྲངས་ དུ་ མ་ དང་
དགོངས་རྫོགས་རྣམས་ཡང་དག་པར་གྲུབ་ཅིང་། གསེར་དངུལ་ལས་གྲུབ་པའི་བྱང་ཆུབ་ཆེན་
པོའི་ དངུལ་དུས་ཐང་དུས་ཇ་ འཛིན་པ་སོགས་མཛད་དོ། །གང་གི་ལེགས་བྱས་ཤེས་བྱའི་སྒོ་
འཕར་ གྱིས། །རྗེ་ བཙུན་ བླ་ མའི་ ཐུགས་ དགོངས་ རྫོགས་ ཐབས་རྣམས། །དཔལ་ ལྡན་ མཆོག་
གིས་ ཡང་ དག་ བསྒྲུབ་ པ་ ཡིས། །རྒྱལ་ བ་ དགེས་ པའི་ ཡ་ མཚན་ བླ་ ན་ མཛེས། །ཞེས་སོ། །
260

སྤྱི་དོན་ གསུམ་པ་འབྲས་བུ་བསྟན་པ་སྤེལ་ཞིང་། ཆོས་སྐུ་མངོན་དུ་མཛད་ནས་ ཕྲིན་ལས་ཀྱི་
འཁོར་ལོ་ རྒྱུན་མི་ འཆད་ པའི་ཚུལ་ནི། དེ་ལྟར་ ཚུལ་གནས་ཐོས་བསམ་ སྒོམ་ པས་ རང་རྒྱུད་
སྦྱངས་ནས་མཁས་བཙུན་བཟང་གསུམ་གྱི་ཡོན་ཏན་མངོན་དུ་མཛད་ནས། བསྟན་འགྲོའི་དོན་
ཆེན་མཛད་པ་ཆོས་ཉིད་དེ། སྒྲུབ་ཁང་ཉིད་དུ་ཟུར་ཆེན་གྱི་ཚུལ་གྱིས་ཆོས་འཁོར་མང་དུ་བསྐོར།
དེ་སྐབས་ནས་རྟེན་འབྲེལ་གྱི་བྱེད་རྐྱེན་དུ་མ་ཞིག་དང་དོན་ལ་སྔོན་གྱི་ཐུགས་བསྐྱེད་ལེགས་སྨོན་
གྱིས་བསྐུལ་བར་བརྟེན་ནས་མདོ་ཁམས་སུ་འབྱོན་པར་ཤར་ཏེ་དེ་ལྟར་མཛད་ལ། འདི་དག་གི་
སྐབས་སུ་སྐབས་ལ་ལར་འོ་བརྒྱལ་པོ་དང་། ལ་ལར་དགོད་བྲོ་བ་མང་པོ་ཡོད་གསུང་ངོ༌། །དེ་
ལྟར་རིམ་གྱིས་མདོ་ཁམས་སུ་ཕེབས་ཚེ། སྡེ་དགེ་ན་བླ་མ་ཕུན་ཚོགས་ཀྱི་ཡུལ་དེ་ཕྱོགས་ཀྱི་སེར་
ཚོགས་མང་དུ་བསྡུས་ནས་མ་ཎི་དུང་ཕྱུར་དུ་མའི་བསྙེན་པ་བསོག་གིན་འདུག་པས། རྗེ་འདི་
ཡང་དེ་ལ་ བྱོན་གསུངས་ནས་བྱོན་ཀྱང་ཅུང་ཟད་ཐུགས་མ་རངས་ཏེ། ཁྱེད་སྟོབས་འབྱོར་འདི་
འདྲ་ལ་དགེ་བའི་རླབས་འདི་མིན་པ་ཞིག་བྱེད་དགོས་ཞེས་གསུངས་པས། ཁོང་རྣམས་ན་རེ་འོ་
ན་ཇི་ལྟར་བྱེད་ཞུ་བ་ལ་འདི་ན་དགེ་འདུན་གྱི་སྡེ་མང་བར་འདུག་པས། ངོར་ལུགས་དཀྱིལ་
འཁོར་ལྔའི་སྒྲུབ་མཆོད་རྡུལ་ཚོན་མ་བཙུགས་ན་ཞེས་གསུངས་པས། འོ་ན་ཁྱེད་ཀྱི་དེ་རྣམས་ཀྱི་
དབང་བཀའ་ཕྱག་ལེན་འོང་ངམ་ཟེར་བས། རྗེ་འདིས་མི་འཇིགས་པའི་སྤོབས་པས་རྒྱུ་མཚན་
སྩལ་བས། ཐམས་ཅད་དད་འདུན་དུ་གྱུར་ནས་དེ་ནས་རིམ་གྱིས་དབང་བཀའ་དང་ཕྱག་ལེན་
གྱིས་གཏན་ལ་ཕབ་སྟེ། རྗེ་ཉིད་ཀྱི་མཆོད་དཔོན་སྣེ་ལྕངས་པ་དེ་བས་ཐིག་ཚོན་སོགས་ཀྱི་ཕྱག་
ལེན་བགྱིས་ཏེ། ཆོས་སྡེ་མང་པོར་བདེ་ཀྱེ་གསང་གསུམ་སོགས་ཀྱི་ཆོག་བསྒྲིགས་ཀྱི་དར་རྒྱས་
བྱུང་བ་སོགས་དགེ་མཚན་རླབས་པོ་ཆེ་གྲུབ་བོ། །ཡང་བླ་མ་ཕུན་ཚོགས་ཀྱིས་མཁའ་འགྲོ་རྒྱ་
མཚོའི་དབང་བཞི་ཞུ་དུས། དཀྱིལ་འཁོར་ལ་འཇའ་ཚོན་ཟུག་ པ་བྱུང་བས། མི་ཕྱེད་པའི་དད་
པ་སྐྱེས་ཏེ་ སླར་ཅི་གསུང་དང་ལེན་ཞུས་སོ། །དེ་ནས་བཟུང་སྟེ་ཡུལ་དེར་བསྟན་འགྲོའི་དོན་
རླབས་པོ་ཆེ་འབད་མེད་ལྷུན་གྲུབ་ཏུ་བྱུང་བ་ལགས་སོ། །གང་གིས་ལེགས་ བྱས་ དཔལ་ གྱིས་
མཆོག་གྲུབ་སྟེ། །བོད་ཆེན་རྒྱལ་ཁམས་ ཡངས་པར་ སངས་ རྒྱས་ ཀྱི། །བསྟན་ པའི་རྒྱལ་མཚན་
སྲིད་གསུམ་མཆོད་སྡོང་བཙུགས། །ཚུལ་འདི་བསམ་ན་དད་ པ་སུ་མི་སྐྱེ། །དེ་ནས་དགོན་ཆེ་
ཕྲ་མང་པོར་ཞབས་ཀྱིས་བཅགས་ཏེ་ཆོས་འཁོར་རྒྱ་ ཆེན་པོ་བསྐོར་ ཞིང་། དེ་སྐབས་ སུ་ སྦྱིན་
བདག་བླ་མ་ཁུ་དབོན་རྣམས་ཀྱི་གདན་ས་དང་། ངོར་དུ་དགོངས་ གྲོལ་ཞུས་ནས་གསུང་ངག་
261

རིན་པོ་ཆེ་དང་། བསྙེན་རྫོགས་ལས་གྲལ་ ཀྱང་ཚན་ཆེ་བ་གནང་། དེ་ལྟར་དགོངས་པ་བཀྲོལ་
ཀྱང་ཨེ་ཝཾ་ལས་གཞན་དུ་བྱེད་པ་འདི་ལ་ཆོས་སྐྱོང་མི་མཉེས་པའི་རྩུབ་འགྱུར་གྱི་ལྟས་འོང་གིན་
སྣང་ གསུངས་ ནས། གསུང་ ངག་ དེ་ ཙམ་ ལས་ མ་ གནང་། གཞན་ རྒྱུད་ སྡེ་ བཞིའི་ དབང་ གི་
བབས་མང་པོ་དང་། གྲོལ་བྱེད་ཁྲིད་ཀྱི་རིམ་པ་མང་པོ་དང་། བྱིན་རླབས་རྗེས་གནང་གི་སྐོར་
མང་པོ་དང་། ས་སྐྱ་བཀའ་འབུམ་སོགས་ལུང་གི་ཚོགས་མང་པོ་རྣམས་གྲུབ་པའི་འཁོར་ལོས་
སྒྱུར་ བ་ ཐང་ སྟོང་ རྒྱལ་ པོའམ། མཚན་ བརྩོན་ འགྲུས་ བཟང་ པོར་ གྲགས་ པ་ དེས་ བྱིན་ གྱིས་
བརླབས་པའི་གནས་དངུལ་མདའི་རྡོ་ཁོ་དགོན་དུ་གྲགས་པའི་ཆོས་གྲྭ་ཆེན་པོ་ལྷུན་གྲུབ་སྟེང་ནས།
སྒར་ཆེན་དགོན་ཆེན་ཚུན་གྱི་སེར་སྐྱ་ཐམས་ཅད་འཁོར་ལོ་བཅུའི་ལམ་ལ་འགོད་པར་མཛད་ལ།
དེ་སྐབས་གཏེར་སྟོན་མི་འགྱུར་རྡོ་རྗེ་ཟེར་བ་ཞིག་གློ་བུར་དུ་བྱུང་གཏེར་ཆོས་མང་པོ་སྤེལ་གྲབས་
བྱས། དེ་ ཕྱོགས་ རྣམས་ སུ་ ཨེ་ཝཾ་ པའི་ རིང་ ལུགས་ ལ་ གནོད་ པ་ འོང་ གྲབས་ བྱུང་ བར། རྗེ་
འདིས་ ལུང་ རིགས་ ཀྱིས་བརྒལ་བརྟག་མཛད་དེ། གཏེར་སྟོན་ རང་ གིས་ ཉེས་པ་ ཁས་ བླངས།
རྗེ་ ལ་ ཕྱག་བྱས་ནས། གཞན་དུ་འབྲོས་པ་ཡང་བྱུང་ངོ་། །དེ་དག་ གི་ སྐབས་སུ་ཟང་ཟིང་གི་
དངོས་པོ་ཆར་ལྟར་བབས་པ་རྣམས་ཀྱང་ལོག་འཚོ་སོགས་ཆུད་ཟོས་སུ་མ་སོང་བའི་དམ་བཞག་
ཆེར་མཛད་དོ། །ཡང་ངོར་དུ་ རྗེ་གོང་མའི་དུས་ ཇའི་རྒྱུན་དང་། མདོ་ཁམས་ཀྱི་དགོན་ཆེ་ ཕྲ་
མང་པོར་ཡང་ཚེས་བཞི་དུས་ཇའི་རྒྱུན་བཙུགས་ཡོད་གསུང་ཞིང་། ལྷུན་གྲུབ་སྟེང་དུ་བྱང་ཆུབ་
ཆེན་ པོའི་མཆོད་རྟེན་ གསེར་ཁེབས་དང་ བཅས་ཤིང་། ཁྱོན་བསྡོམས་ཐོག་ དཔང་བཅུ་གསུམ་
ཙམ། ཁྱམས་ལྷ་ཁང་གིས་ཁོར་ཡུག་ཏུ་བསྐོར་ཞིང་། མཆོད་པའི་བྱེ་བྲག་དུ་མས་གང་བ་དང་
བཅས་པ་བཞེངས་ཏེ། རབ་ཏུ་ གནས་ པས་ བྱིན་རླབས་ཀྱི་གཟི་འོད་འབར་བར་བཞུགས་ཏེ།
ཕྱིས་ས་གཡོས་ཆེན་པོ་བྱུང་ནས་རི་བྲག་ཕལ་ཆེར་ཀྱང་འཇིག་པ་བྱུང་ཞིང་ཕྲ་མོ་གཞན་དག་ལྟ་ཅི་
སྨོས་ ཀྱང་། རྗེ་ འདིས་ བཞེངས་ པའི་ མཆོད་ རྟེན་ དང་ གཟིམས་ ཆུང་ སོགས་ དང་། ཕྱག་ ནས་
ཡོད་པའི་གཙུག་ལག་ཁང་བླ་བྲང་ལྷ་ཁང་པའི་གཟིམས་ཁང་རྣམས་དང་བཅས་པ་ལ་སྐྱོན་མ་བྱུང་
ཞེས་ཐོས། དཔལ་ལྡན་ཡིག་གཉིས་འདྲེན་པའི་ རིང་ལུགས་ནི། །བོད་ཆེན་ཡུལ་ དུ་མཆོག་ཏུ་
རྒྱས་པ་ ཡི། ། ཕྲིན་ལས་ རྒྱལ་བ་དགེས་ པའི་སྲོལ་བཟང་འདི། །འཕེལ་བའི་དགེ་མཚན་རྗེ་
བཙུན་ཁྱེད་ཀྱིས་བསྒྲུབས། །གཞན་ཡང་དེ་དག་གི་སྐབས་སུ་མི་འཇིགས་པ་སྐྱབས་ཀྱི་སྦྱིན་པ།
མི་ནག་ ཅན་ རྣམས་ ཀྱི་ སྲོག་དང༌། མིག་ སོགས་བསླུས་ པ་ གྲངས་ མེད་ པ་ཡོད་ཅེས་ཐོས་སོ།
262

།དེ་ལྟར་ཡུན་རིང་པོ་བསྟན་འགྲོའི་དོན་རླབས་པོ་ཆེ་གྲུབ་ནས་ཐུགས་རངས་ནས། ད་ནི་མི་རྒས་
ན་ཕ་ཡུལ་དང་ བྱ་རྒས་ན་ཚང་དྲན་ཞེས་གསུངས་པ་ན། སྦྱིན་བདག་བླ་མ་ཁུ་དབོན་རྣམས་
འབྲལ་མི་ཕོད་པའི་དད་པ་བརྟན་པོ་ཡོད་ཀྱང་། ཐབས་མཁས་ཁྱད་པར་ཅན་མང་པོས་བཀྲོལ་
ནས་ གྲོས་ཐག་ཆོད་དེ། སྐུ་ཆས་རྣམས་སྔ་ འཇོག་ སུ་བརྫོངས་ཤིང་། པོ་ཏ་ལར་གོང་ ཞབས་
ཆེན་པོར་བསླབ་སྟོན་ཞུས་པས། ངོར་སྒྲུབ་ཁང་པ་དབུས་གཙང་དུ་འོང་བ་ལ་སུས་ཀྱང་དགག་
བྱ་མ་བྱེད་ཅེས་གསུངས་པའི་བཀའ་ཤོག་རིན་པོ་ཆེ་ཕེབས་ཏེ། མདོ་ཁམས་ནས་ཡར་ཆིབས་ཁ་
བསྒྱུར་བར་མཛད། དེའི་ཚེ་ སྒམ་གཅིག་ལ་ཕྱག་ཐམ་གནང་སྟེ། འདི་ངས་དབུས་གཙང་ནས་
གསལ་ཞིག་མ་བྱུང་གི་བར་དུ་ཁ་མ་འབྱེད་གསུངས་པ་ལ། རྗེ་དཔོན་སློབ་རྣམས་ཆབ་མདོ་ཙམ་
དུ་ ཕེབས་ཚེ། བླ་མ་ཕུན་ཚོགས་ རང་ གིས་བལྟ་ འདོད་ པ་ཞིག་ བྱང་ནས་ཁ་ཕྱེས་པས། དེའི་
ནང་དུ་ཐེའུ་འདི་ཁ་མ་ཕྱེའི་བར་དུ་བླ་མ་ཕུན་ཚོགས་ཚེ་རིང་བའི་རྟེན་འབྲེལ་ཡོད་ཟེར་བ་ཅིག་སྣང་།
དེར་རྣམ་རྟོག་སྐྱེས་པ་བྱུང་ཟེར་ཞིང་། དེ་ནས་ཧ་ཅང་མི་རིང་བར་སྐུ་གཤེགས་ཟེར་རོ། །དེ་
ནས་རྗེ་དཔོན་སློབ་རྣམས་ རིམ་གྱིས་ཆོས་གྲྭ་ཆེན་པོར་ཆག་ཕེབས་ཏེ། འབྱོར་པའི་ཚོགས་ཆེ་
བས་ལུང་བཟང་ལྷ་རི་ནས་སྒྲུབ་ཁང་གི་བར། རྟ་དྲེའུ་མཛོ་ཁལ་རྣམས་ཀྱི་ཟམ་མ་ཆད་ཟེར་རོ།
།དེ་ནས་མཁན་ཆེན་བསོད་ནམས་རྒྱ་མཚོ་སྐུ་གཤེགས་ནས། རྗེ་འདི་ཆོས་གྲྭ་ཞ་ལུང་ཆེ་དགུའི་
གཙུག་རྒྱན་མཁན་ཆེན་བསོད་ནམས་མཆོག་གྲུབ་པས་བཀའ་ཆོས་ཞིག་གསན་པར་སྤྱན་དྲངས་ཏེ་
བཞུགས་སྐབས། ཞ་ལུ་མཁན་ཆེན་ཉིད་ཀྱིས་གསུངས་ནས། ད་ལོ་ངོར་ པར་མཁན་པོ་ཞིག་
དགོས་པ་ལ། སྐུ་ནས་བགྲེས་ཀྱང་རྒྱལ་བ་རྡོ་རྗེ་འཆང་ཆེན་པོའི་ཆོས་ཀྱི་ཁྲི་ཆེན་པོར་འཁོད་པ་
སྐལ་བ་བཟང་བས་ངས་གོང་ཞབས་སུ་བསླབ་སྟོན་ཞུ། དེ་ལྟར་ཅིས་ཀྱང་གནང་དགོས་ཞེས་
ཞུས་པས། རྗེ་འདིས་ཀྱང་ལོ་ངོ་གཉིས་ གསུམ་ཙམ་རྒྱལ་བ་རྡོ་རྗེ་འཆང་ཆེན་པོའི་ཆོས་ཁྲི་ལ་
ལས་ འབྲེལ་ འཇོག་ དགོས་ པ་ཡིན་ཞེས་ ཞལ་རྣམ་གཉིས་ བཀའ་ འགྲོས་ཏེ། མཁན་ཆེན་སྨན་
ཁང་ནས་ཀྱིས་གོང་སར་ཞུས་ཏེ། ཡོངས་རྫོགས་བསྟན་པ་རིན་པོ་ཆེའི་མངའ་བདག་རྒྱལ་དབང་
ཐམས་ཅད་མཁྱེན་པ་ཆེན་པོ་ངག་དབང་བློ་བཟང་རྒྱལ་མཚོ་འཇིགས་མེད་གོ་ཆ་ཐུབ་བསྟན་ལང་
ཚོའི་སྡེས། རྗེ་འདི་ལ་ཆོས་གྲྭ་ཆེན་པོ་དཔལ་ཨེ་ཝཾ་ཆོས་ལྡན་གྱི་འཛིན་སྐྱོང་སྤེལ་གསུམ་གྱི་
མཁན་ པོར་ བཀའ་ཤོག་ རིན་ པོ་ཆེ་ སྩལ་ ལ་ ཕེབས་ གནང་ སྟེ། དགུང་ལོ་དྲུག་ཅུ་རེ་དགུ་པ།
སའཕགས་པའི་ཡུལ་ན་པྲ་བངྒ། བསིལ་ལྡན་གྱི་ལྗོངས་འདིར་སྤྲ་འུར་བོད་པ་དང་རྒྱ་ནག་ལུགས་
263

སུ་མེ་མོ་ལུག་ གི་ལོ། སྟོན་དུས་ འབྲུ་བཅུད་ སྨིན་ པའི་ དགེ་མཚན་ཁྱད་ པར་ ཅན་ གྱི་དུས་སུ་
གཞུངས་ཆེན་པོ་ནས་བཀོད་ ཇ་ལེགས་མཚོན་གནང་ཆ། སྐུ་ ཚབ་བཅས་ པ་ དང༌། གདན་ས་
ཆེན་པོ་ནས་མང་ཇ་གནང་ཆ། སྐུ་ཚབ་བཅས། དཔལ་ཨེ་ཝཾ་ཆོས་ལྡན་ཡོན་ཏན་རིན་པོ་ཆེ་དུ་
མའི་འབྱུང་གནས་ཀྱི་རྒྱལ་བ་རྡོ་རྗེ་འཆང་ཆེན་པོའི་ཆོས་ཁྲིར་ཞབས་པད་བཀོད་དེ། ཆོས་ཀྱི་དུང་
དང༌། ལམ་འབྲས་གླེགས་བམ། བཀྲ་ཤིས་རྟགས་བརྒྱད་རྣམས་འབུལ་ བ་ སྔོན་དུ་འགྲོ་བའི་
ལེགས་འབུལ་སྤྲིན་ཕུང་ལྟར་གཏིབས་ཤིང༌། འདུས་པ་རྒྱ་མཚོས་བཀྲ་ཤིས་ཀྱི་མངའ་གསོལ་བ་
དང་ བཅས་ ཏེ། རྒྱལ་ བའི་ རྒྱལ་ ཚབ་ཆེན་ པོར་ མངའ་ གསོལ་ ལོ། ། ཡིད་ བཞིན་ནོར་ འདྲའི་
དཔལ་ལྡན་བླ་མ་རྗེའི། །བོད་ཆེན་ཕྲིན་ལས་མཆོག་གི་སྣང་མཛད་དེ། །རང་གནས་འོག་མིན་
གཉིས་པའི་ཆོས་གྲྭ་ཆེར། །ཐུབ་པའི་བསྟན་པའི་རྒྱལ་མཚན་བཙུགས་པར་གྱུར། །དེ་ལྟར་ཨེ་
ཝཾ་པའི་བསྟན་པའི་བདག་པོར་མངའ་གསོལ་ནས། གསུང་ངག་རིན་པོ་ཆེ་ཚར་བཞི་ལ་སོགས་
པ་ ཁྲིད་བཀའ་མང་པོ་དང་། དབང་བཀའ་མང་པོ་དང༌། རྗེས་གནང་གི་ཚོགས་མང་པོ་དང་།
ས་སྐྱ་བཀའ་འབུམ་སོགས་ལུང་གི་ཚོགས་ལ་སོགས་པའི་ཆོས་འཁོར་བསྐོར། མདོ་ཁམས་ཀྱི་
འབུལ་བའི་ཚོགས་རྣམས་རྗེ་གོང་མ་རྣམས་ ཀྱི་དཀར་མེ་དུས་ཛར་གཏོང་བ་དང་། ཆོས་གྲྭ་འདི་
ཉིད་ཀྱིས་གཙོ་བྱས་དགོན་ཆེ་ཆུང་མང་པོར་ཡང་མང་ཇ་སོགས་གནང་། ཁྱད་པར་དགོན་ནས་
འདིར་ཀུན་རིག་བསྙེན་པ་རྒྱས་པའི་ཆོ་ག་བཙུགས་ཏེ། གྲྭ་པ་བརྒྱ་ཕྲག་རེ་ལ་ཇི་འཁོར་དྲུག་རེ།
རས་ དཀར་ཆེན་ ཡུག་ ཉི་ཤུ་རེ་ གནང་བ་ དང་། གཞན་ཡང་ གསེར་ འབྱེད་སོགས་མཛད། ཨེ་
ཝཾ་གནས་ཀྱིས་དཔྱད་འདི་ཕུན་སུམ་ཚོགས་པ་ཞིག་ཡིན། རྟ་བབས་མཆོད་རྟེན་ཅན་གྱི་ཟམ་པ་
འདིས་ གཞུང་ རལ་དུ་བཏང་བའི་ ཉེས་ པ་ ཡོད་ པས། ས་དགྲ་དེ་ གནོན་ པ་ དང༌། འགོ་ནས་
འཛུལ་བའི་སེམས་ཅན་རྣམས་ལ་ཕན་འདོགས་ཆེ་བས་ཀ་ཀ་ནིའི་མཆོད་རྟེན་ཞིག་བཞེངས་འདོད་
གསུངས་ནའང་། ས་ཆ་བདག་བཟུང་ཅན་དུ་གྱུར་པ་དག་གི་ཐད་ནས་སྟབས་མ་བདེ་བར་བདེ་
གཤེགས་མཆོད་རྟེན་བརྒྱད་སོགས་བླ་མ་གོང་མའི་ཕྱི་རྟེན་ཚོ་དང༌ གྲལ་བསྒྲིགས་ཏེ་བྱང་ཆུབ་
མཆོད་རྟེན་བཞེངས་གསུངས་པ་ལ། ཕྱག་གཡོག་རྣམས་ཀྱིས་མཆོད་རྟེན་ལ་ཁྱད་མེད་པ་ལ་སྐུ་
ཚེའི་རྟེན་འབྲེལ་ལ་རྣམ་རྒྱལ་མཆོད་རྟེན་ལེགས་ཞུས་ནས་དེ་ལྟར་མཛད། རབ་ཏུ་གནས་པ་དང་
བཅས་ཏེ་མཐར་ཕྱིན་པས་ཐུགས་དགེས་དགེས་མཛད་དོ། །དེའི་རྒྱུ་མཚན་མཆོད་རྟེན་ལ་བསྐོར་
བ་དང་ཕྱག་སོགས་བྱས་པའི་ཕན་ཡོན་ཀྱང་བསམ་གྱིས་མི་ཁྱབ་ན། རྒྱལ་བའི་མཆོད་རྟེན་ཆེན་
264

པོ་དག་གྲུབ་པ་ལྟ་ཅི་སྨོས་སྙམ་དུ་དགོངས་པར་མངོན་ནོ། ། ཇི་སྐད་དུ། མཆོད་རྟེན་ཐལ་སྦྱར་
ཕན་ཡོན་བཅུ། །རིགས་ཆེན་སྐྱེ་དང་གཟུགས་བཟང་དང་། །འཁོར་མང་བ་དང་ནོར་མང་དང་། །
ཕ་མའི་རིམ་གྲོ་བྱེད་པ་དང་། །མང་དུ་ཐོས་དང་ལྡན་པ་དང་། །མང་དུ་དད་དང་ཤེས་རབ་ཆེ།
། མཐོ་རིས་ལམ་ཆེན་ཐོབ་པའོ། །མཆོད་རྟེན་ ཕྱག་ འཚལ་ ཕན་ཡོན་བཅུ། །གཟུགས་བཟང་
བ་དང་སྐད་སྙན་དང་། ། ཀུན་གྱིས་ངག་ཉན་འཁོར་གྱིས་བསྟོད། །སྐྱིད་དང་ཤིན་ཏུ་དབང་ཆེ་
དང༌། །ལོངས་ སྤྱོད་ མང་ དང༌ མཐོ་ རིས་ སྐྱེ། །མྱུར་ དུ་ མྱ་ ངན་ འདའ་ བའོ། །མཆོད་ རྟེན་
གདུགས་ཕུབ་ ཕན་ ཡོན་ བཅུ། །གདུགས་ འདྲ་ འཇིག་ རྟེན་ ལ་ མི་ གནོད། །སྨོན་ པའི་ གནས་
གྱུར་འཇིག་རྟེན་གྱི། །དབང་པོར་འགྱུར་བའི་ལས་བྱེད་འགྱུར། །དབང་ཆེ་བ་དང་ལོངས་སྤྱོད་
མང་། །མཐོ་རིས་སྐྱེ་དང་ མྱུར་ གྲོལ་ ལོ། །ཡང་ དག་ གཤེགས་ པའི་མཆོད་རྟེན་ལ། །དྲིལ་བུ་
ཕུལ་བའི་ ཕན་ཡོན་བཅུ། །གཟུགས་བཟང་དབྱངས་སྙན་ཡིད་འོང་སྨྲ། །ཀ་ལ་པིངྐའི་སྐད་དུ་
སྨྲ། །ཀུན་ གྱིས་ ཉན་དང་ རྟག་ཏུ་ རང་། །ཡིད་འོང་ སྒྲ་ ཐོས་ ལོངས་ སྤྱོད་མང་། །མཐོ་རིས་སྐྱེ་
དང་མྱུར་གྲོལ་ལོ། །ཡང་དག་གཤེགས་པའི་མཆོད་རྟེན་ལ། །མར་མེ་ཕུལ་བའི་ཕན་ཡོན་བཅུ། །
མར་མེ་དང་འདྲ་མིག་གཙང་དང་། །འཕྲུལ་གྱི་མིག་ཐོབ་གཏི་མུག་མེད། །ཤེས་རབ་ཆེན་པོའི་
འོད་ ཐོབ་ དང་། །དགེ་ དང་ མི་ དགེའི་ བྱེ་ བྲག་ འབྱེད། །འཁོར་ བ་ ན་ ཡང་ ཉོན་མི་མོངས། །
ལོངས་སྤྱོད་མང་དང་མཐོ་རིས་སྐྱེ། །མྱུར་དུ་མྱ་ངན་འདའ་བའོ། །མཆོད་རྟེན་ སྤོས་ཕུལ་ ཕན་
ཡོན་ བཅུ། །སྤྲོས་ འདྲ་ སྣ་ ཡི་ དབང་ པོ་ རྣོ། །ལུས་ གཙང་ རྟག་ ཏུ་ དྲི་ ཞིམ་ དང་། །གཟུགས་
བཟང་ སེམས་ཅན་ དགའ་ ཞིང་ འདུ། །འཇིག་རྟེན་ནང་ནས་ རྙེད་ པ་ དང༌། །འདོད་ པ འི་ཆོས་
མང་ འགྲུབ་ པ་ དང་། །མཐོ་རིས་སྐྱེ་ དང་ མྱུར་ གྲོལ་ལོ། །མཆོད་རྟེན་རྔ་ ཕུལ་ ཕན་ ཡོན་བཅུ།
། གཟུགས་ བཟང་ བ་ དང༌ སྐད་ སྙན་ དང་། །སྨྲས་ པ་ ཡིད་འོང་ སྐྱིད་ པ་ དང་། །ཀུན་ གྱི་ ཚིག་
ཉན་ རྟག་ ཏུ་ དགའ། །ཕྱི་ ཕྱིར་ སྒྲ་ སྙན་ ཐོས་ པ་ དང་། །ལོངས་ སྤྱོད་ མང་ དང་ མཐོ་ རིས་ སྐྱེ།
།མྱུར་དུ་ མྱ་ངན་འདའ་བའོ། །མཆོད་རྟེན་ བརྩིགས་པའི་ ཕན་ ཡོན་ བཅུ། །རིགས་ཆེ་གཟུགས་
བཟང་མིག་མཛེས་དང་། །དབང་ཆེ་བ་དང་ལོངས་སྤྱོད་མང་། །མང་ བའི་ འཁོར་རྣམས་ སྙིང་ཉེ་
དང་། ། ཐམས་ཅད་ འདུ་ བའི་ གནས་ སུ་ འགྱུར། །བསྟོད་ དང༌ སྙན་ པ་ ཕྱོགས་ བཅུར་ གྲགས།
།ལྷ་མིས་ མཆོད་དང་ནོར་མང་ དང་། །འཁོར་ ལོས་ སྒྱུར་དང་ བྱང་ སེམས་ དཔལ། །རྡོ་ རྗེ་ སྙིང་
པོའི་ལས་ སུ་འགྱུར། །མྱུར་དུ་ མྱ་ངན་འདའ་བའོ། །མཆོད་རྟེན་མེ་ལོང་ ཕུལ་ བ་ ཡིས། །ཚེ་
265

རབས་ཀུན་དུ་གཟི་བརྗིད་ལྡན། །ཉི་མ་ཤར་བའི་འོད་འདྲ་ཞིང་། ། ཁ་དོག་འོད་དང་ལྡན་པར་
འགྱུར། ། ཁྱད་པར་མཆོད་རྟེན་ལ་བསྐོར་བ་བྱས་པའི་ཚིགས་སུ་བཅད་པ་ལས། དེ་ལྟར་ཡང་
དག་པའི་ལུང་ལ་ཡིད་ཆེས་པར་བྱས་ལ། མཆོད་རྟེན་གྱི་ཞབས་ཏོག་དང་ཕྱག་བསྐོར་ལ་བརྩོན་
པར་ གྱིས་ཤིག །དད་ལྡན་ དགེ་ ལ་ བསྐུལ་ ཕྱིར་ བུ་སྟོན་གྱིས། །ཕན་ཡོན་མདོར་བསྡུས་ ལུང་
བཞིན་ བྲིས་ པ་ ཡི། །དགེ་བས་འགྲོ་ཀུན་མཆོད་རྟེན་ མཆོད་བྱེད་ཅིང་། །རྫོགས་ པའི་ སངས་
རྒྱས་ རིན་ཆེན་ འགྲུབ་ གྱུར་ ཅིག །ཅེས་ སོ། །འདི་ནི་དཔལ་ འཁོར་ བདེ་ཆེན་ གྱི་ མཆོད་རྟེན་
ཆེན་པོའི་དཀར་ཆག་ལ་ཡང་ཡོད་པར་མངོན་ནོ། །སྤྲེལ་ལོའི་ལམ་འབྲས་གྲོལ་ནས་གདན་ས་
ཆེན་པོ་དཔལ་ལྡན་ས་སྐྱར་བྱོན་ཏེ། གདན་ས་ནས་ཀྱང་ག་རའི་གཞུང་དུ་ཐབ་འཛིན་གནང་ཞིང་
ཆིབས་བསུ་སོགས་ཆེ་མཐོང་ ཟབ་ པ་ རང་ གནང་། ཆོས་ཀྱི་རྒྱལ་པོ་ངག་དབང་བསོད་ནམས་
དབང་ཕྱུག་ཉིད་ལས་དུད་སོལ་ལྷ་མོའི་རྗེས་གནང་སོགས་ཆོས་འབྲེལ་འགའ་རེ་གསན། གོང་
བཞུགས་ལ་འབུལ་བ་མང་པོ་དང༌། དགེ་འདུན་འདུས་པ་རྒྱ་མཚོ་རྣམས་ལ་ མང་ ཇ་མང་དུ་
གནང་། ལོ་དེའི་སྟོན་ལ་ཆོས་འཁོར་ལྷ་སར་བྱོན། རྒྱལ་དབང་ཐམས་ཅད་མཁྱེན་པ་ཆེན་པོ་
ལ་ཕྱག་འབུལ་ཞུ་བ་གནང་། གོང་ཞབས་ནས་ཐུགས་ རྗེས་འཛིན། བདག་བཀའ་དྲིན་བླ་མེད་
གསུང་ངག་རྣམ་ཐར་དུ་ཡང་དུས་ཕྱིས་འཁོད་པའི་མཁན་པོ་ཞིག་ལ་རྗེ་འདི་རང་
ཀྱིས་བསྐྱངས། 
ངོ་མཚར་ཆེ་ཡང་སྐུ་ན་བགྲེས་པར་སྣང་གསུངས། དེ་ལྟར་ལྷ་སར་ཇོ་བོ་ཤཱཀྱ་རྣམ་གཉིས་སོགས་
རྟེན་གསུམ་རྣམས་ལ་མཆོད་འབུལ་སྨོན་ལམ་རྒྱ་ཆེན་པོ་མཛད། ཡར་ལམ་ཡར་འབྲོག་དཔལ་
སྔར་དཔོན་མོ་ཞིག་འདུག་པ་དེས་ དབང་ཞུས། འབུལ་བ་ ཞབས་ཏོག་བླ་མེད་བསྒྲུབས་ཞེས་
ཐོས་སོ། །དེ་ནས་ཨེ་ཝཾ་ཉིད་དུ་བཞུགས། ཁོ་བོ་ཅག་གིས་བྱ་ལོའི་ཧོར་ཟླ་བཅུ་པའི་ཚེས་བཅུ་
ལ་ སླེབས། བཅུ་ གཅིག་ གི་ ཉིན་ སྐུ་ཞོགས་ སུ་ མཇལ་ ཁ་ཞུས། ལོ་རྒྱུས་ཞིབ་ མོ་འདྲི་ གནང་
བྱུང་། དེ་དུས་སྟོན་ཆོས་སྐབས་སུ་འདུག་པས་བདག་ཚོ་འཕྲོ་ལ་བཞུགས་ཆོག་མི་ཆོག་ཞུས་པས།
བཞད་ཅིག་མཛད་ནས་གཞན་ནི་འདི་འདྲའི་རྟོག་དཔྱོད་གཏང་རང་མི་འོང་འདུག །དེ་ལྟར་རྟོག་
དཔྱོད་བཏང་བ་ལེགས། ད་ལྟ་ བློ་ སྦྱོང་ གི་ ཁྲིད་དང༌ རྒྱལ་སྲས་ཐོགས་མེད་པའི་བཀའ་འབུམ་
ཞིག་ གི་སྐབས་ཡིན། ཁྱེད་ རང་ རྣམས་ ཀྱང་ དོ་ནུབ་ནས་ཤོག །ད་དུང་སྒྲོལ་དཀར་ཚེ་ཁྲིད་
ཅིག་དང་ཞེན་པ་བཞི་བྲལ་གྱི་ཁྲིད་ཐུས་ཙམ་ཞིག་བྱེད་རྩིས་ཡིན་གསུངས། དགའ་ཚོར་དཔག་
མེད་བྱུང་། དེ་ནས་ཁྱི་ལོའི་ལམ་འབྲས་སྐབས་སུ་ཡང་ད་རྒས་པས་འཆད་ཉན་མི་ཕེར་བ་འདུག་
266

གསུང་ཞིང་དེའི་དབྱར་ཆོས་ས་སྐྱ་བཀའ་འབུམ་བཙུགས་སྐབས་ཀྱང་དེ་བཞིན་གསུང་ཞིང་ས་སྐྱ་
པར་ཁས་ལེན་ན་ཆོས་འདི་གནང་ཆེ་བ་ཞིག་ཡིན་ཀྱང་། དེང་སང་ཆད་ལ་ཁད་དུ་སོང་འདུག
།ད་ལམ་ང་འཆི་ཁར་འདི་མ་ཆད་ཙམ་ཞིག་ཨེ་འོང་བལྟ། རྗེས་སོར་ཁྱེད་རྣམས་ཀྱིས་ངའི་ཟེར་
ཚུལ་འདི་སེམས་ལ་ཞོག་གསུང་། དེ་ལོའི་སྟོན་ཞ་ལུ་མཁན་རིན་པོ་ཆེས་སྒྲུབ་ཐབས་བརྒྱ་རྩ།
རྗེ་ དཀོན་ མཆོག་ ལྷུན་གྲུབ་ ཀྱི་ བཀའ་ འབུམ། མདོ་ སིལ་ བུ་ བཅུ་ བདུན། བརྒྱད་ སྟོང་ པ་ ལ་
སོགས་པ་གསོལ་བ་བཏབ་ནས། རྗེ་འདིའི་ཞལ་ནས་འོ་ན་གྲྭ་པ་འདི་ཚོ་ལའང་སྟོན་ཆོས་ཀྱི་རྣམ་
གྲངས་ ཞིག་ དགོས། ངས་ གཉིས་མི་ལྕོགས། གཙུག་ ལག་ ཁང་དུ་བྱས་ན་མཁན་ རིན་པོ་ཆེ་
ཡར་འབྱོན་མར་འབྱོན་འོ་བརྒྱལ་སྒྲུབ་ཁང་དུ་བྱེད་གསུངས་ནས་དེ་ལྟར་མཛད། ཞ་ལུ་མཁན་
རིན་པོ་ཆེ་གདན་ས་དང་པོ་ཏ་ལ་སོགས་སུ་འབྱོན་དགོས་པས་ཐུགས་བྲེལ་ཆེ་ གསུངས་ནས།
སྒྲུབ་ཐབས་བརྒྱ་རྩ་དང་རྗེ་དཀོན་མཆོག་ལྷུན་གྲུབ་ཀྱི་བཀའ་འབུམ་པུསྟི་དང་པོ་གྲྭ་མང་དང་
མཉམ་དུ་ སྒྲུབ་ ཁང་ རྡོ་ ཆལ་ གྱི་ཉི་འོད་འཁྱལ་དུ་ གསན། གཞན་རྣམས་ སྐུ་ སྒེར་ དུ་ མགྱོགས་
སྟབས་ ཀྱིས་གསན་སོང་། དེ་ནས་སྒྲུབ་ཁང་དུ་ཐུགས་དམ་མཛད་ཅིང་བླ་བྲང་དུ་མི་བཞུགས་
པར་ཐུགས་ ཐག་ བཅད་དེ། ཞ་ ལུ་ མཁན་པོས་ ཀྱང་ གོང་ ས་ནས་ གྲོལ་ ཆ་ ཞུ་བ་ གནང་ ཞིང་།
ཐར་རྩེ་ནས་འཇམ་དབྱངས་ནམ་མཁའ་དཔལ་བཟང་ལ། སྔོན་མཁས་གྲུབ་དཔལ་ལྡན་དོན་
གྲུབ་ཀྱིས་རྗེ་ནམ་མཁའ་སངས་རྒྱས་ལ་རྩིས་སྤྲད་པ་ཡིན། བླ་མ་གོང་མའི་ཆོས་དམ་ཚིག་གི་
རྟེན་འབྲེལ་ གྱིས་ ད་ ལན་ཁྱེད་ཀྱིས་ བླ་ བྲང་གི་འགན་ཁུར་གནང་དགོས་གསུང་ཞིང་། གདན་
སར་ཡང་དེ་བཞིན་ཞུ་བ་གནང་སྟེ། ཕག་ལོའི་ལམ་འབྲས་ཀྱི་ཕྱི་བསྐྱེད་པའི་རིམ་པ་ཡན་ཆད་
སོང་མཚམས་ན། གཞུང་ས་ཆེན་པོ་ནས་ཐར་རྩེ་ལ་མཁན་པོ་དགོས་ཚུལ་གྱི་བཀའ་ཤོག་ཕེབས།
གཞུངས་དང་གདན་སའི་སྐུ་ཚབ་རྣམས་དང་བཅས། ཐར་རྩེ་ནས་རྗེ་ནམ་མཁའ་དཔལ་བཟང་
ཧོར་ཟླ་གཉིས་པའི་ཉེར་ལྔ་ལ་རྒྱལ་བ་རྡོ་རྗེ་འཆང་ཆེན་པོའི་ཆོས་ཁྲིར་མངའ་གསོལ། རྗེ་འདི་
ཉིད་ཀྱིས་སྒྲུབ་ཁང་དུ་བྱོན་ནས་ལམ་དབང་མན་གྱི་གསུང་ངག་གི་འཕྲོས་རྣམས་དང་། དེའི་
དབྱར་སྔར་གྱི་ས་སྐྱ་བཀའ་འབུམ་གྱི་འཕྲོ་རྣམས་ཐོག་མར་སྒྲུབ་ཁང་རྡོ་ཆལ་དུ་གནང་ཡང་ཡུན་
རིང་བས་ཉན་མཁས་ཉུང་དུ་སོང་བས་སྒྲུབ་ཁང་རབ་གསལ་སྟེང་གཡབ་ཆེན་ཉིད་དུ་གནང་། དེ་
སྐབས་ ཆོས་ཞུ་མཁན་རྣམས་ ལ་ ཡང་ ཇ་ འཐུང་ གང་ཐུབ་ཐུབ་ གནང་། བཀའ་ འབུམ་རྣམས་
རྫོགས་ ཚེ། འོ་ ད་ བློ་བདེ
 ། དེང༌ སང་ ཆོས་ མང་ པོ་ནུབ་ འདུག །ངེད་ རང་ ལ་ ལྟོས་ པ་ ཡང་
267

མང་དུ་འདུག་སྟེ། ད་ནི་ཚིག་སྔ་མ་ལམ་རིང་ཕྱི་མ་བརྗེད་འགྲོ་གིན་འདུག །ད་ནི་འཆི་བ་ཁོ་
ན་བསྒུགས་ནས་སྡོད་པ་ལས་བྱ་རྒྱུ་མེད། མི་ཡུལ་དུ་སྡོད་ཡུན་ཀྱང་རིང་ རབ་ཡིན་གསུང་ངོ༌།
།གང་གིས་མཛད་པར་འོས་པའི་དཔལ་ཡོན་རྣམས། །བསྒྲུབས་ནས་མཆོག་གི་གོ་འཕང་མཉེས་
བྱའི་ཕྱིར། ། འཇིག་རྟེན་འདིར་སྣང་སྤྲོས་པ་ཀུན་བཅད་ནས། །རྩེ་ གཅིག་བསྒྲུབ་པའི་ རྒྱལ་
མཚན་བཙུགས་པར་གྱུར། །དེ་ནས་བཟུང་སྟེ་ཇི་སྲིད་སྐུ་མ་གཤེགས་བར་དུ་གལ་ཆེན་རེ་རེ་ཙམ་
མ་གཏོགས་སུ་དང་ཡང་མི་མཇལ་བར་འཇིག་རྟེན་གྱི་བྱ་བའི་སྤྲོས་པ་ཐམས་ཅད་རྦད་ཀྱིས་བཅད་
དེ། ཐུགས་དམ་ཟབ་མོ་ལ་རྩེ་གཅིག་ཏུ་སྐུ་མཚམས་ཀྱི་བཅད་རྒྱ་ལ་བཞུགས། ཆོས་སྐུ་མངོན་
དུ་མཛད་ཚུལ་ནི། རྗེ་འདི་ཉིད་ཡུན་རིང་པོ་མི་བཞུགས་པའི་དགོངས་གཏད་སྔ་མོ་ནས་ཡོད་པར་
སྣང་སྟེ། བླ་བྲང་ནས་ སྒྲུབ་ཁང་དུ་འབྱོན་དུས་ཨ་ གྲོ་སྤག་རའི་ཤིང་སྡོང་གོག་པོ་དེའི་ཐད་དུ་
ཕེབས་ ཚེ། ཤིང་ རྒན་ཁྱོད་ཀྱང་འགྱེལ་ རན། མི་ རྒན་ ང་ ཡང་ འཆི་ རན་གསུངས་འདུག་ཅིང་།
དེ་ནས་ཧ་ཅང་མ་འགྱངས་པར་ཤིང་དེ་འགྱེལ་བ་དང་། མཁས་རྔ་མཆོད་དཔོན་གྱི་རྨི་ལམ་དུ་
རྡུལ་ཚོན་གྱི་དཀྱིལ་འཁོར་ཕྱགས་པ་དང་། དབང་ཁང་གི་ཆོས་རྩིག་འགྱེལ་བ་རྣམས་རྨི་ནས་
སྐྲག་གངངས་ཆེན་པོ་བྱུང་ཟེར་རོ། །གང་ནའང་ལོ་གསུམ་གྱི་བར་དུ་ཐུགས་དམ་འཕེལ་བར་
བཞུགས་ནས། དགུང་ལོ་དོན་ལྔར་ཕེབས་པ་ཆུ་མོ་གླང་གི་ལོ། ས་ག་ཟླ་བའི་ཉེར་བརྒྱད་ཀྱི་
ཉི་མ་ཤར་དྲོས་ཆེན་ཙམ་ན་ཀྱེ་རྡོ་རྗེའི་ལམ་དུས་མཛད་བཞིན་པ་ནས་ཡེ་ཤེས་ཀྱི་འཁོར་ལོ་དགུག་
གཞུག་ གི་ ཕྱག་ རྒྱ་ མཛད་ གྲུབ་ འཕྲལ། ངའི་ མདུན་ ནུབ་ ཕྱོགས་ སུ་ བསྒྱུར་ གསུངས། ད་ ལྟ་
ཐུགས་དམ་གྱི་སྒང་ལ་མི་འོང་ངམ་ཞུས་པས། གདན་བསྒྱུར་ན་ཆོག་ གསུངས། དེ་ལྟར་བྱས་
འཕྲལ་གཟུགས་སྐུ་ཆོས་དབྱིངས་སུ་ཐིམ་པའི་ཚུལ་བསྟན་ཏོ། །དེ་ཉིན་གློ་བུར་དུ་སྤྲིན་འཁྲིགས་
ནས་ ཆར་ འཇམ་ལེགས་པ་ཞིག་བབས། དེའི་སང་ སྔ་དྲོ་འཇའ་སྤྲིན་མང་པོ་དང་། ཕྱི་རོལ་
རྒྱང་ རིང་མོ་ནས་བལྟས་ཚེ་འཇའ་ཚོན་ཁ་དོག་སྣ་ལྔ་པ་ཞིག་སྒྲུབ་ཁང་དུ་ཟུག་འདུག་ཟེར་ལ།
སྒྲུབ་ཁང་ན་སྡོད་མཁན་རྣམས་ཀྱིས་བལྟས་པས་ཤར་གྱི་ཆུ་མིག་དེར་ཟུག་པ་མཐོང་ཟེར་རོ།
།དཔལ་ལྡན་བླ་མའི་གཟུགས་སྐུ་ཆོས་དབྱིངས་ཀྱི། །གོ་འཕང་མཆོག་ཏུ་ཐིམ་པའི་ཚུལ་བསྟན་
པས། །བདག་ སོགས་འགྲོ་བའི་སྐྱབས་མགོན་ སུ་ ལ་རེ། །ཐུབ་བསྟན་རྒྱལ་མཚན་འཛིན་ པ་
གང་ དུ་ གྱུར། ། ཞེས་ སོ། །དེ་ སྐབས་ ཁོ་བོ་ཅག་ རྡོ་ རྗེ་ འཇིགས་ བྱེད་ ཀྱི་བསྙེན་ པ་ ཞིག་ ལ་
བསྡད་ཡོད་སྐབས། ནུབ་ཅིག་ རྨི་ ལམ་ ན་ རྗེ་ དེ་ ཉིད་ན་བཟའ་ གསར་ པ་ ཁོ་ ན་ ཞིག་ བཞེས།
268

དབུ་ཞྭ་ཡང་ས་ཞུ་ཅིག་ལྡིང་ཞྭ་མཛད་ནས་བདེ་བ་ཅན་ཞེས་གསལ་པོ་མིན་པ་ཞིག་གསུང་གིན་
ཕེབས་བྱུང་བ་རྨིས། ཕྱིས་བསམ་པས་སྐུ་གཤེགས་སྐབས་དང་འགྲིགས་འདུག །ཞལ་ནུབ་ཏུ་
བསྒྱུར་གསུངས་པ་དེ་ཡང་གོ་རྒྱུ་ཁྱད་པར་ཅན་ཞིག་སྣང་སྟེ། རྒྱུ་མཚན་མང་ཡང་འདིར་ནི་ཡི་གེ་
མངས་ཀྱིས་དོགས་ནས་བཞག་ལ། དོན་སྙིང་པོ་དྲིལ་ན་བདེ་བ་ཅན་དུ་གཤེགས་པ་ནི་ངེས་པར་
གདོན་ མི་ཟའོ། ། ཞག་ བདུན་ ཙམ་ན་ཐུགས་ དམ་ ལས་ བཞེངས་ པའི་རྟགས་བྱུང་ནས། སྐུ་
གདུང་པུར་སྒམ་དུ་སྤྱན་དྲངས་ནས་མཆོད་འབུལ་རྒྱུན་མ་ཆད་པ་བྱས། ཟླ་བ་ཕྱི་མའི་ཉེར་ལྔ་ལ་
དགོངས་རྫོགས་ངོར་ལུགས་ལྔའི་དཀྱིལ་འཁོར་སྒྲུབ་མཆོད་རྡུལ་ཚོན་མ་བཙུགས་ཏེ། དེ་དག་གི་
སྐབས་ སུ་ཆོས་ གྲྭའི་ བླ་མ་རྣམས་ལ་འབུལ་ཆ་དང་། ཚོགས་ཆེན་ ལ་ ཐབ་གདན་ཆས། སྒམ་
མང་པོ། མཆོད་ ཆའི་ རིགས་མང་པོ། ཚྭ་ ནས་ ཇ་ སོགས་ ཀྱི་འགྱེད་དང༌། རྒྱལ་དབང་ཐམས་
ཅད་མཁྱེན་པ་ཆེན་ པོ་ གདན་ས་གོང་། ཞ་ལུ་མཁན་རིན་པོ་ཆེ་སོགས་ལ་གསུང་བསྔོའི་རྟེན་
སོགས་ལེགས་པར་གྲུབ། དེ་ནས་སྟག་ལོའི་དཔྱིད་སྐུ་གདུང་ལ་ཞུགས་འབུལ་དབོན་ཆེན་ཤཱཀྱ་
དོན་གྲུབ་པ་ཉིད་ཀྱིས་ཀྱེ་རྡོ་རྗེའི་དུས་ཐ་མའི་ཆོ་གའི་སྒོ་ནས་མཛད། ནང་རྟེན་དུ་དངུལ་གདུང་
བྱང་ཆུབ་ཆེན་པོའི་མཆོད་རྟེན་ཆེན་པོ་མི་གང་ལྷག་ཙམ་བཞེངས་ཏེ་བཀའ་འགྱུར་ལྷ་ཁང་དུ་
བཞུགས་སུ་གསོལ། མཁན་ཆེན་གསང་བདག་ལྷུན་གྲུབ་དཔལ་ལྡན་པས་རབ་ཏུ་གནས་པའི་ཆོ་
གོ་ ཡང་ དག་ པར་གྲུབ་སྟེ། བྱིན་རླབས་ ཀྱི་ གཟི་འོད་འབར་བར་བཞུགས། དུས་ ཐང་ སྡེ་དགེ་
བླ་བྲང་དུ་བཞེངས་ནས་ཕུལ་ཞིང་། སྨན་སྐུ་གཅིག་ཞ་ལུ་མཁན་ཆེན་གྱིས་བཞེངས་ནས་ད་ལྟ་
སྒྲུབ་ཁང་ན་བཞུགས་སོ། ། སྐུ་ཡི་དབོན་དང་ཉེ་གནས་སློབ་ཚོགས་ཀྱིས། །དཔལ་ལྡན་བླ་མ་
དྲན་པའི་མཆོད་འབུལ་རྣམས། ། མཆོག་ཏུ་གྱུར་པའི་ལེགས་བྱས་བླ་མེད་པ། །རབ་འབྱམས་རྒྱལ་
བ་དགེས་པའི་མཚན་མ་ལགས། ། སྤྱི་དོན་གསུམ་པ་ཕྲིན་ལས་ཀྱི་འཁོར་ལོ་རྒྱུན་མི་འཆད་པ་ནི།
རྗེ་ཉིད་ཀྱི་ཐུགས་རྗེའི་ཕྲིན་ལས་འཁོར་བ་ཇི་སྲིད་པར་རྒྱུན་མི་འཆད་པར་འགྲོ་དོན་མཛད་པ་གོར་
མ་ཆག་ཅིང་། རྗེའི་ཞལ་གྱི་བདུད་རྩི་གསོལ་བའི་སློབ་ཚོགས་རྣམས་ཀྱིས་བསྟན་འགྲོའི་དོན་
རྒྱུན་མི་འཆད་པར་མཛད་པ་ཆོས་ཉིད་དོ། །དེས་ན་ཞལ་སློབ་རྣམས་ཀྱི་གཙོ་བོ་ཆེ་དགུའི་གཙུག་
རྒྱན་ཞ་ལུ་མཁན་ཆེན་སྨན་ཁང་ནས་རིན་ཆེན་བསོད་ནམས་མཆོག་གྲུབ་པ་དང་། དཔལ་ཨེ་ཝཾ་
ཆོས་ལྡན་ཉིད་ཀྱི་མཁན་ཆེན་བསོད་ནམས་རྒྱ་མཚོས་ཀྱང་རྗེ་འདི་ཁམས་ལ་མ་བྱོན་གོང་དུ་གསུང་
གི་བདུད་ རྩི་ གསོལ་ བ་ ཡིན་གསུང་ཞིང་། དེའི་ སྐུའི་དབོན་པོ་ མཆིད་དང་། ཐར་རྩེ་ནས་སེ་
269

ཆེན་གན་གྱི་བརྒྱུད་པ་མཁན་ཆེན་ འཇམ་ པའི་དབྱངས་ནམ་མཁའ་དཔལ་བཟང་ པོ་ པ་ དང༌།
དེའི་སྐུའི་དབོན་པོ་དང༌། རྗེ་ཉིད་ཀྱི་སྐུའི་དབོན་པོ་དང༌། མཁན་ཆེན་ལྷུན་གྲུབ་དཔལ་ལྡན་
པས་ཀྱང་རྡོ་རྗེ་འཇིགས་བྱེད་ས་ལུགས་ཀྱི་བཀའ་དབང་གསན་ཞིང་། ཐར་རྩེ་ནས་ཞ་ལུ་མཁན་
ཆེན་ཤེས་རབ་རྒྱ་མཚོ་པ་དང་། ཨེ་ཝཾ་ཆོས་ལྡན་གྱི་ཟུར་ཆེན་པ་རྒྱུད་སྡེའི་དབང་ཕྱུག་ཆེན་པོ་
དམ་ཆོས་བསམ་གྲུབ་པ་དང་། དགེ་བའི་བཤེས་གཉེན་ཆེན་པོ་དབུ་མཛད་ཀུན་དགའ་དཔལ་
འབྱོར་པ་དང་། མཁས་པའི་དབང་པོ་བཞད་རི་སྐྱེད་ཚལ་གྱི་མཁན་ཆེན་ཀུན་དགའ་ཚུལ་ཁྲིམས་
པ་དང་། བསྟན་པ་སྟོབས་ཀྱིས་འདེགས་པའི་སྡེ་དགེ་བླ་མ་ཁུ་དཔོན་རྣམས་དང་། མདོར་ན་
དེ་སྐབས་ཀྱི་རྗེ་བཙུན་ས་སྐྱ་པའི་གྲུབ་མཐའ་ཁས་ལེན་པའི་སྟོད་མངའ་རིས། སྨད་མདོ་ཁམས།
བར་དབུས་གཙང་རྣམས་ཀྱི་བློ་གསལ་མང་པོས་ཞབས་པད་མངོན་པར་བརྟེན་མོད། དེ་རྣམས་རེ་
རེ་ནས་བྲི་བར་མ་ནུས་སོ། ། དེ་ལྟར་ན་དེ་རྣམས་ཀྱིས་ཀྱང་བསྟན་འགྲོའི་དོན་གྲུབ་ཅིང་། དེ་
རྣམས་ཀྱི་གདུལ་བྱས་ཀྱང་ཕྱི་མའི་དོན་གྲུབ་པ་སོགས་མཛད་པས་ཕྲིན་ལས་ཀྱི་འཁོར་ལོ་རྒྱུན་མི་
འཆད་པ་ནི་ངེས་པའོ། ། འདིར་སྨྲས་པ། ཕན་བདེའི་རྩ་ལག་དཔལ་ ལྡན་ བླ་ མ་ཡི། །རྣམ་
ཐར་ ཚུ་ རོལ་ མཐོང་ ཚུལ་ ཆ་ ཙམ་ ཞིག །མཆོག་ ཏུ་ གུས་ པས་ དད་ པའི་ གསལ་ འདེབས་ སུ།
།བཀོད་པའི་ལྷག་བསམ་རྒྱལ་བའི་མཚན་མར་ཤོག །འདིར་འབད་དགེ་དང་དགེ་གཞན་ཀུན་
གྱི་མཐུས། །མ་རིག་མུན་སངས་བློ་གྲོས་རྒྱས་པ་དང་། །དཔལ་ལྡན་བླ་མ་མཆོག་ཏུ་བརྙེས་པ་
ཡི། །ཕུན་ཚོགས་ རྒྱལ་བའི་མཚན་བཟང་མངོན་གྱུར་ཤོག །གནས་སྐབས་འདིར་ཡང་བདག་
དང་ལྟོས་བཅས་རྣམས། ། ཆོས་མཐུན་བསམ་པ་ཡིད་བཞིན་འགྲུབ་པ་དང༌། །ཡིད་ལ་བསམ་
པའི་ གནས་ མཆོག་ དེར་ སྐྱེས་ ནས། །རྒྱལ་ སྲས་ སྤྱོད་ སྤྱོད་ བྱང་ ཆུབ་ ཆེ་ཐོབ་ཤོག །ཅེས་ རྗེ་
བཙུན་བླ་མ་དམ་པ་དཔལ་མཆོག་རྒྱལ་མཚན་པའི་རྣམ་པར་ཐར་པ་དད་པའི་གསལ་འདེབས་ཞེས་
བྱ་བ་འདི་ནི། རྗེ་དེ་ཉིད་ལས་སྡོམ་པ་གསུམ་གྱི་བཀའ་དྲིན་ཐོབ་པའི་སློབ་འབངས། བྱ་བྲལ་
པ་སངས་རྒྱས་ཕུན་ཚོགས་ཀྱིས་ལམ་འབྲས་བླ་མ་བརྒྱུད་པའི་རྣམ་ཐར་གྱི་ཁ་སྐོང་དུ་དམིགས་ནས།
དཔལ་ཨེ་ཝཾ་ཆོས་ལྡན་ཡོན་ཏན་རིན་པོ་ཆེ་དུ་མའི་འབྱུང་གནས་སུ་མགྱོགས་མྱུར་དུ་སྦྱར་བའི་ཡི་
གེ་པ་ནི། མདོ་ཁམས་ལྷོ་སྨད་པ་ཤེས་རབ་ལྷུན་གྲུབ་ཀྱིས་བགྱིས་པའོ།། །།
270

༄༅། །ཨོཾ་སྭ་སྟི། མཁན་ཆེན་རྡོ་རྗེ་འཆང་ལྷུན་གྲུབ་དཔལ་ལྡན་གྱི་
རྣམ་པར་ཐར་པ་ལེགས་བྱས་དཔལ་གྱི་དགའ་སྟོན་ཞེས་བྱ་བ།
271

272

བླ་མ་དང་ལྷག་པའི་ལྷ་མཆོག་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །ཀུན་མཆོག་རྡོ་
རྗེ་འཆང་གི་གོ་འཕང་མཆོག །མངོན་དུ་གྱུར་ཀྱང་བདག་ སོགས་གདུལ་བྱའི་ངོར། །ལྷུན་གྲུབ་
ཕྲིན་ལས་བཟང་པོའི་མཛད་པ་ཅན། ། དཔལ་ལྡན་བླ་མའི་ཞབས་པད་གཙུག་གིས་མཆོད།
།གང་གི་རྣམ་ཐར་སོ་སྐྱེ་བདག་འདྲ་ཡིས། ། རྟོགས་པ་མིན་ཡང་དང་བའི་དད་པ་ཡིས། །ལམ་
འབྲས་ བླ་ མ་ བརྒྱུད་ པའི་རྣམ་ཐར་ གྱི། །ཁ་ བསྐོང་ བྱ་ ཕྱིར་ ཆ་ ཙམ་ འདིར་ སྤེལ་ལོ། །འདིར་
གངས་ཅན་བསྟན་པའི་མངའ་བདག་རྗེ་བཙུན་ས་སྐྱ་པ་ཡབ་སྲས་རྣམས་ཀྱི་བཤད་སྒྲུབ་ཀྱི་ཕྲིན་
ལས་རྒྱ་ཆེར་སྤེལ་བའི་བྱེད་པོ། རྒྱལ་བས་ལུང་བསྟན་པའི་བསྟན་འཛིན་དམ་པ་རྡོ་རྗེ་འཆང་
ཀུན་དགའ་བཟང་པོ་ཞེས་སྙན་པའི་བ་དན་སྲིད་པ་གསུམ་ན་གསལ་བ་དེ་ཉིད་ཀྱི་གདན་ས་པ་
ཡོངས་ གྲགས་ ཉེར་ གསུམ་ པའམ། བདག་ པོ་ རྒྱལ་ རྩེ་ པས་ གསུང་ ངག་ གནང་ ཞིང་། རྡོ་ རྗེ་
འཆང་གི་ཁྲི་ལ་མངའ་གསོལ་བས་དེ་བགྲངས་ན་ཉེར་བཞི་པ་ཡིན་ཞིང་། དེ་ལྟ་བུའི་རྒྱལ་བའི་
རྒྱལ་ཚབ་ཆེན་པོ་དོན་གྱི་སླད་དུ་མཚན་ནས་སྨོས་ན་མཁན་ཆེན་རྡོ་རྗེ་འཆང་ལྷུན་གྲུབ་དཔལ་ལྡན་
གྱི་རྣམ་ པར་ཐར་པ་མདོ་ཙམ་འཆད་པ་ལ་གཉིས་ཏེ། འབྲི་དགོས་པའི་འཐད་པ་དང༌། དོན་
དངོས་ སོ། །དང་ པོ་ ནི། འོ་ ན་ རྣམ་ ཐོར་ ཡིག་ རིས་ བྱས་ པ་ ལ་ དགོས་ པ་ ཅི་ ཡོད་ ཅེ་ ན།
དགོས་པ་ཤིན་ཏུ་ཆེ་སྟེ། འཚང་རྒྱ་བ་ལ་ལྷན་ཅིག་སྐྱེས་པའི་ཡེ་ཤེས་རྟོགས་དགོས་ཤིང་དེ་
རྟོགས་པ་ལ། བླ་མ་བརྒྱུད་ལྡན་གྱི་ཞལ་གྱི་གདམས་པ་ཐོབ་ཅིང་བརྒྱུད་པའི་རྣམ་ཐར་ལ་ངེས་པ་
འབྲོངས་པར་བྱས་ནས་བརྒྱུད་པ་དེ་ལྡན་གྱི་ཞལ་གྱི་གདམས་པ་ཉམས་སུ་ལེན་པ་ཉིད་ཡིན་པའི་
ཕྱིར་ རོ། །དེ་ སྐད་ དུ། བརྟག་ གཉིས་ ལས། གཞན་ གྱིས་ བརྗོད་ མིན་ ལྷན་ ཅིག་ སྐྱེས།
།གང་དུ་ཡང་ནི་མི་རྙེད་དེ། ། བླ་མའི་དུས་ ཐབས་བསྟེན་པ་དང༌། ། བདག་གི་བསོད་ནམས་
ལས་ཤེས་བྱ། །ཞེས་ གསུངས་ཤིང་། དེ་ ཡང་ རང་ཉིད་བསོད་ནམས་བསགས་ན། བླ་མ་ལ་
དད་ པ་ སྐྱེ་སླ། མ་བསགས་ ན་ སྐྱེ་དཀའ་ བར་ གསུངས། འདིར་ ལུང་ གི་ སྒྲུབ་ བྱེད་ རྒྱས་པར་
བྲིས་ན་གླེགས་བམ་དུ་ལོངས་པ་ཡོད་མོད། རྒྱས་པར་མདོ་རྒྱུད་བསྟན་བཅོས་མཐའ་དག་ཏུ་
མང་ དུ་ འབྱུང་ བས་ ཤེས་ ལ། མདོར་ བསྡུ་ ན། བླ་ མ་ ལྔ་ བཅུ་ པ་ དང་ ལམ་ ཟབ་ ཀྱི་ ཡིག་ ཆ་
སོགས་སུ་བལྟའོ། །ཁ་ཅིག་རྣམ་ཐར་ལོ་ རྒྱུས་སྐམ་པོས་ཅི་ བྱེད། བཟང་ རབ་ཅིག་བཤད་ན་
འོང་ཟེར་ཏེ། མ་གོ་བ་ཡིན། འོ་ན་གསུང་རབ་ཡན་ལག་བཅུ་གཉིས་ཀྱི་ནང་ཚན་སྐྱེས་རབས་A
ཀྱི་སྡེ་རྣམས་དང་། གཞན་ཡང་ཤིན་རྒྱས་ཀྱི་མདོ་རྣམས་སུ་ཡང་རྒྱ་ཆེར་འབྱུང་ལ། དེ་ལྟར་ན་
273

སངས་རྒྱས་ལ་ཡང་རྣམ་ཐར་ལོ་རྒྱུས་བཤད་ན་ཅི་བྱེད་ཟེར་ནས་སྐུར་པ་འདེབས་སམ། དེས་ན་
སྙིང་གཏམ་འདི་ཡིན་ཏེ། བླ་མ་བརྒྱུད་པའི་རྣམ་ཐར་རྣམས་བསམས་ན་གདམས་ངག་དེ་ཀ་ཡིན་
ཞེས་དང་། རྗེ་བཙུན་རིན་པོ་ཆེ་ གྲགས་ པའི་ ཞལ་ སྔ་ནས། བླ་མ་བརྒྱུད་པ་དང་ནི་རྒྱུད་དོན་
རིག །ཅེས་ སོགས་ གསུངས་ པ་ རྣམས་ ལས་ ཤེས་ པར་ བྱའོ། ། གཉིས་ པ་ ནི། འདྲེན་ པ་
དམ་པ་འདི་སྐུ་གང་དུ་སྐྱེ་བ་བརྙེས་པའི་ཡུལ་ནི། རྗེ་བཙུན་གངས་ཅན་མགོན་པོའི་གདུལ་བྱ་
བསིལ་ལྡན་གྱི་ལྗོང་འདི་ལ་བོད་དང་བོད་ཆེན་གཉིས་ཡོད་པའི་བོད་ཆེན་གྱི་སའི་ཆར་ཤར་མི་ཉག་
གི་རྒྱལ་ཁམས་ཀྱི་བྱེ་བྲག་ཡུལ་སུམ་ཅུ་སོ་གཉིས་ཀྱི་ནང་ཚན་མཚན་མ་སྲེ་ཏ་པུ་རི་ཞེས་པའི་གནས་
དང་འདབ་འབྱོར་པ་ཡུལ་འདུན་པ་ཞེས་པ་དེ་ཡིན་གསུངས། རིགས་ནི་འཁོར་བ་སྒོའི་རིགས།
གླིང་ས་དམར་ས་སྔོན་ནས་ཆད་པའི་སྟག་ར་ཕ་ཚན་བཅུ་གཉིས་ཡོད་པའི་ནང་ཚན་ནས་སྟག་མ་
ཞེས་གྲགས་པ་ཡིན། དེ་ནས་རིམ་པར་བྱུང་བའི་རྗེ་འདིའི་ཡབ་ནི་རྡོ་རྗེ་ཐར་ཞེས་པ་ཆོས་ཕྱོགས་
ལ་ཤིན་ཏུ་ བརྩོན་ པ་ ཞིག་ དང་། ཡུམ་ཆོས་ ལྡན་ དང་ རྒྱུད་བཟང་བ་རྒྱ་བཟག་ཅེས་ བྱ་ བ་ ལ་
འཕགས་པའི་ཡུལ་ན་རཀྟ་ཀྱུ་ཞེས་པ་ཁ་བ་ཅན་དུ་མིག་དམར་དུ་གྲགས་ཤིང་། རྒྱ་ནག་ལུགས་
ཀྱི་ཤིང་ཕོ་བྱི་བའི་ལོ་ལ་ཡུམ་ལ་གནོད་འཚེ་མེད་པར་བདེ་བར་འཁྲུངས་པས་ངོ་མཚར་དུ་བྱེད་པ་
བྱུང་། དེའི་ཚེ་སྐྱེད་ཚལ་བའི་རབ་འབྱམས་པ་ཅིག་ལ་ཚེ་དབང་ཞུས། མཚན་ལ་དཀོན་མཆོག་
བཀྲ་ཤིས་སུ་གསོལ་ཏེ། སྐུ་ཚེའི་རྟེན་འབྲེལ་དང་མཚན་དོན་མཐུན་ཞིང་རྟེན་འབྲེལ་ཤིན་ཏུ་
ལེགས་ པའོ། །རང་བཞིན་སྐྱེ་རྒས་ན་འཆི་ལས་ གྲོལ་ ཀྱང་། །འགྲོ་བའི་དོན་དུ་ཁྱེད་ སྐུ་རིན་
ཆེན་ དབང་། །ཤེས་ རབ་ ཟག་ མེད་ ཡུམ་ ལ་ མ་ གནོད་ པར། །དོན་ གྲུབ་ ལུམྦུའི་ ཚལ་ དུ་
བལྟམས་ ལྟར་ གྱུར། །མཁན་ཆེན་རྡོ་ རྗེ་ འཆང་ ལྷུན་གྲུབ་དཔལ་ ལྡན་ པའི་རྣམ་ པར་ ཐར་པ་
ལེགས་བྱས་དཔལ་གྱི་དགའ་སྟོན་ལས། སྐུ་བལྟམས་པའི་སྐབས་ ཀྱི་ རིམ་པར་ཕྱེ་བ་སྟེ་དང་
པོའོ།། །།དེ་ནས་རབ་ཏུ་མ་བྱུང་གང་གི་མཛད་ པ་ནི། སྐུ་ཆུང་ངུའི་དུས་ཉིད་ནས་བྱིས་པ་ཐ་
མལ་པའི་སྤྱོད་པ་ཡེ་མི་མངའ་བར་ཕུན་ཚོགས་རིགས་ཀྱི་ཡོན་ཏན་ལྷུན་གྱིས་གྲུབ་པ་གོར་མ་ཆག་
སྟེ། སྐུ་ཆུང་ངུའི་ དུས་ ཕུག་ རོན་ ཤི་ བའི་ རོ་ ལ་ མཆི་ མ་ བཏང་། ཕུག་རོན་ གྱི་ རོ་འཛུག་ པའི་
མཆོད་རྟེན་བཅོས། ཤོག་བུའི་ཇོ་དར་འཛུག་པ་སོགས་སེམས་བསྐྱེད་ཀྱི་སྤྱོད་པ་བྱེད་པ་སོགས་
མཐའ་ ཡས་ པ་ ཞིག་ ཡོད་ པར་ ཁུམས་ སོ། །དེ་ ཡང་ འདི་ སྐད་ གསུང་ སྟེ། ངེད་རང་དྲན་ཤེས་
ཡོད་ནས་འཇིག་རྟེན་པའི་སྤྱོད་པ་ལ་མོས་པ་ཅིག་ཀྱང་མེད། སྐྲ་གཅོད་པའི་དུས་གཅོད་མཁན་
274

གྱི་གང་རྐྱག་བྱས་ནས་རལ་པ་བཞག་པ་ལ་ཤིན་ཏུ་ངོ་ཚ་བ་སོགས་དྲན་གསུངས། མདོར་ན་སྐུ་
ཆུང་ངུ་ནས་ད་ལྟའི་བར་གྱི་བྱ་སྤྱོད་ཐམས་ཅད་བསྙེལ་བ་མེད་པར་མངའ་བས་ཤིན་ཏུ་ངོ་མཚར་བ་
ཞིག་གོ །དེ་ལྟར་སྐྱེས་བུ་དམ་པ་རྣམས་ནི་རང་བཞིན་གྱི་ལྷུན་གྱིས་གྲུབ་པའི་ཡོན་ཏན་དཔག་ཏུ་
མེད་པ་དང་ལྡན་པ་ཡིན་ཏེ། དཔག་བསམ་འཁྲི་ཤིང་ལས། མཁས་པའི་གྲགས་པ་ལྷན་སྐྱེས་
ཉིད། །ཅེས་ པ་བཞིན་ནོ། །འོན་ཀྱང་གཞན་ངོར་བསླབ་སྦྱང་ ལ་ སོགས་པ་མཛད་ པ་ནི་ཆོས་
ཀ
ཉིད་དེ། མཉམ་མེད་ཟས་གཙང་སྲས་པོ་ཡི་གེའི་གྲྭར་བྱོན་པ་བཞིན་བདག་ཉིད་ཆེན་པོ་འདིས་
ཀྱང་། དགུང་གི་གྲངས་བཞི་བཅུ་ཕྲག་ཙམ་བཞེས་དུས་ཡོན་ཏན་གྱི་ཕྱི་མོ་འབྲི་ཀློག་སོགས་སྦྱོང་
བའི་ཚུལ་ཙམ་བསྟན་ནས་མྱུར་དུ་མཁྱེན་པར་མཛད་ལ། དེ་ནས་སྐྱེད་ཚལ་པའི་དྲུང་རམ་པ་རྣམ་
རྒྱལ་རྒྱལ་མཚན་ཞེས་བྱ་བའི་གྲྭ་པ་མཛད། ཚེ་དཔག་མེད་ལྷ་དགུའི་མའི་དབང་མང་པོ་གསན།
སྐབས་ཞིག་མོ་རྩིས་པ་རྣམས་ཀྱིས་སྐུ་དོགས་ཆེ་ཟེར་ནས། ཡབ་ཡུམ་གཉིས་ཀྱིས་ཚེ་དཔག་མེད་
ལྷ་དགུའི་བདག་འཇུག་བརྒྱ་རྩ་ལོང་གསུངས་ནས། ཟླ་བ་གཅིག་ཙམ་དེ་བཞིན་མཛད་སྐབས།
ཨོཾ་འཇིག་རྟེན་སམྦྷ་ར་སྭཱ་ཧཱ། ཟེར་བའི་སྒྲ་ཞིག་རྣ་བར་ལྷང་ལྷང་གོ་བྱུང་བ་བློ་ལ་ཡང་འཇག་
འདུག །བཟང་ངན་གྱི་དབྱེ་བ་ནི་ཅི་ལ་ཤེས་ ཞེས་ གསུང་སྟེ། དེ་ལ་ཁོ་བོས་རྟོག་པ་ནི་འདི་
ལྟར་ ཤར་ ཏེ། ཨོ་ གྱི་ དོན་ ནི་ རྡོ་ རྗེ་ རྩེ་ མོ་ ལས། ། ཨོ་ ནི་ མཆོག་ སྟེར་ དཔལ་ དང༌ གཡང་།
།ཞེས་སོགས་དོན་བརྒྱད་ལ་འཇུག་པར་བཤད། འཇིག་རྟེན་སམྦྷ་ར་སྭཱ་ཧཱའི་དོན་འཇིག་རྟེན་དང་
འཇིག་རྟེན་ལས་འདས་པའི་དངོས་གྲུབ་རྒྱས་པའི་གཞི་ཚུགས་ཞེས་པ་སྟེ། མདོར་ན་ལྷག་པའི་
ལྷའི་ རྗེས་སུ་བཟུང་བའི་མཚན་མ་ཡིན་པར་གོར་མ་ཆག་སྙམ་མོ། །དེ་ནས་དྲུང་རམ་པ་རྣམ་
རྒྱལ་རྒྱལ་མཚན་གྱི་དྲུང་དུ་མཚན་བརྗོད་ཀྱི་ལུང་ཞུས་ནས། མཚན་བརྗོད་ཁྲི་ཚོ་གཅིག་དཀྱུས་
གཅིག་ལ་ཞལ་འདོན་མཛད་གསུངས། དེ་ནས་བླ་མ་དེ་ཉིད་ཀྱི་ཞལ་ནས་ཁྱེད་རང་གྲྭ་པ་ལ་འགྲོ་
ན་ སྐྱེད་ཚལ་ལ་སོང་ གསུང་ཞིང་། མངོན་རྟོགས་རྒྱན་དང་། རྒྱུད་བླ་མ་གཉིས་ གནང་ བྱུང་ པ་
ཐུགས་ལ་བཟུང་། རྗེ་ འདི་ དགུང་ལོ་ བཅུ་ བདུན་ ཙམ་ བཞེས་ པའི་ སྐབས་ ཡུམ་ གྲོངས། ཡུམ་
གྱི་དགེ་རྩ་ལ་དམིགས་ནས་ལོ་གསུམ་ཙམ་རྡོ་རྗེ་གཅོད་པ་ཁོ་ན་བཏོན། དེ་ནས་དགུང་ལོ་ཉི་ཤུ་
ལོན་ཙམ་ན་རྗེ་ཉིད་ཀྱི་ཨ་ཁུ་ཡིན་པའི་ངོར་པའི་བླ་མ་དཀོན་མཆོག་དཔལ་ལྡན་ཞུ་བ་ཅིག་ཕེབས་
བྱུང་བས་དེ་ན་རེ། ཁྱེད་ངེད་ཀྱི་ཚ་བོ་ཡིན་པས། གྲྭ་སར་འགྲོ་ན་ངོར་དགོན་པ་རང་ལ་འགྲོ་
དགོས། མི་ འགྲོ་ ན་ མདོ་ སྒྲུབ་ ཡོད་ གསུང་ ཞིང་། ངོར་ དགོན་ པ་ ཁྱད་ དུ་ འཕགས་ ཚུལ་ གྱི་
275

གནས་བསྟོད། ཤར་ཆེན་འཇམ་པའི་དབྱངས་ཤེས་རབ་འབྱུང་གནས་ཇོ་བོ་རྗེ་དཔལ་ལྡན་ཨ་ཏི་
ཤའི་རྣམ་པར་འཕྲུལ་པ་ཡིན་པའི་ཡིན་ཚུལ་སོགས་སྐུ་བསྟོད་བསམ་གྱིས་མི་ཁྱབ་གསུངས་བྱུང་བ་
དང༌། སློབ་ གཉེར་ ཡང་། སྡོམ་ གསུམ་ རབ་ དབྱེ་དང་། སྣང་ གསུམ་ མཛེས་རྒྱན་ གཉིས་ ཟིན་
བཟུང་གསུངས་ནས་གནང་བྱུང་བས་དེ་གཉིས་པོ་ལེགས་པར་བཟུང་། དེ་རྗེས་དར་རྩེ་མདོ་རུ་
ཕེབས། ཚུལ་ གསུམ་ གསལ་ རྒྱན་ དང་། ལྗོན་ཤིང་ མཛེས་ རྒྱན་ གཉིས་ ཟིན་ ཞེས་ གསུངས་ ལ།
དེ་རྣམས་ནི་ཡབ་ཡུམ་དུ་ཇི་ལྟར་མཛད་པའི་ཚུལ་མདོར་བསྡུས་པ་ཙམ་ཡིན་ལ། ཆོས་གྲྭ་ཆེན་
པོར་ཕེབས་ཚུལ་ནི། དགུང་ལོ་ཉི་ཤུ་རྩ་བཞི་པ་ཧོར་ཟླ་བཅུ་གཉིས་པའི་ཡར་ངོའི་ཚེས་བཅུ་ལ་
ས་ལ་གནས་པའི་འོག་མིན་དཔལ་ཨེ་ཝཾ་ཆོས་ལྡན་གྱི་ཆོས་གྲྭ་ཆེན་པོར་འབྱོར། དགེ་རྒན་ཤེས་
རབ་བསྟན་འཛིན་ལ་བརྟེན་ནས་མཁན་ཆེན་ཤར་པ་ཤེས་རབ་འབྱུང་གནས་ཀྱི་སྐུ་ཞབས་སུ་
མཇལ་དུ་སོང་བས། ཁམས་སུ་ སློབ་ གཉེར་གང་འདྲ་ཤེས་ཀྱི་བཀའ་བཀོད་གནང་བྱུང་བར།
འདི་བཞིན་ཤེས་ཀྱི་ཞུ་ཆ་ཕུལ་བས་ཐུགས་དགེས་པའི་རྣམ་པ་མཛད་ནས་མིང་ལ་ལྷུན་གྲུབ་དཔལ་
ལྡན་གྱིས་བྱ་བ་ཕེབས་བྱུང་གསུངས། དེའི་ཕྱི་ལོ་བྱི་བའི་ལོ་ལ་གསུང་ངག་རྒྱས་པ་གནང་བའི་
རྗེས་སུ། རབ་ཏུ་བྱུང་ཞིང་བསྙེན་པར་རྫོགས་པ་མཛད་པའི་མཁན་པོ་ནི་ཤར་ཆེན་ཉིད་དང་།
ལས་ ཀྱི་སློབ་དཔོན་བྱམས་ པ་ངག་དབང་བསོད་ནམས་རྒྱལ་མཚན། གསང་སྟོན་བྱང་སེམས་
ཆེན་པོ་ནམ་མཁའ་ རིན་ཆེན་པ། གྲིབ་ཚོད་པ་དཔོན་སློབ་དམ་ཆོས་བཀྲ་ཤིས། དཔོན་སློབ་
ཤཱཀྱ་ ཀུན་ དགའ་ པ་ དང་། དཔོན་སློབ་ བླ་བན་གཉིས་ཀྱིས་ཁ་སྐོང་དང་། དབུ་མཛད་ སངས་
རྒྱས་དཔལ་ལྡན་པས་གྲོགས་ལྡན་མཛད་ནས། མཁན་སློབ་དགེ་འདུན་དང་བཅས་པའི་དབུས་
སུ་ཚིགས་གསུམ་རིམ་ནོས་ཀྱི་གསོལ་བ་དང་བཞིའི་ལས་ཀྱིས་བསྙེན་པར་རྫོགས་པ་དགེ་སློང་གི་
དངོས་པོར་གྲུབ་པར་མཛད་དེ། དམ་པའི་ཆོས་འདུལ་བ་ནས་གསུངས་བའི་དགག་སྒྲུབ་གནང་
གསུམ་གྱི་བསླབ་བྱའི་དམིགས་རྣམས་མགོ་ལྟག་ཕྱེ་བ་མཛད་ནས། ཉེས་པ་ཕྲ་ཞིང་ཕྲ་བས་ཀྱང་
མ་གོས་པར་མཛད་ལ། བྱང་ཆུབ་སེམས་དཔའི་སྡོམ་པ་ནི། བྱམས་སྙིང་རྗེ་སོགས་ལས་སྐྱེ་བ་
ལས། དམ་པ་འདི་ནི་ རང་བཞིན་གྱི་བྱམས་ སྙིང་ རྗེ་ བྱང་ཆུབ་ཀྱི་སེམས་ཀྱིས་རྒྱུད་ཕྱུག་ཅིང་།
ལྷག་པར་གསུང་ངག་གི་བརྒྱུད་པའི་ཁྱད་པར་གཉིས་ལྡན་གྱི་སེམས་བསྐྱེད་སོགས་ཀྱི་ཆོ་གས་
གསལ་བཏབ་ཅིང་བྱང་ཆུབ་སེམས་དཔའ་སེམས་དཔའ་ཆེན་པོའི་བདག་ཉིད་དུ་བཞུགས་པ་ངེས་
པ་ འདྲོངས་ བ་ ཡིན་ནོ། །རིག་ པ་ འཛིན་ པ་ སྔགས་ ཀྱི་ སྡོམ་ པའི་དབང་དུ་བགྱིས་ན། གསུང་
276

ངག་གི་དཔལ་ཀྱེ་རྡོ་རྗེའི་རྒྱུ་དུས་ཀྱི་དབང་སོགས་ཀྱི་སྐབས། གཞི་གནས་དཀྱིལ་འཁོར་བཞི་ལ་
སྐུ་བཞིའི་ས་བོན་ཐེབས་ངེས་སུ་མཛད་ནས་སྣང་གྲགས་ཀྱི་ཆོས་ཐམས་ཅད་ལྷ་དང་ཡེ་ཤེས་ཀྱི་རྣམ་
རོལ་དུ་ལོངས་སྤྱོད་པར་གདོན་མི་ཟ་བ་ཡིན་ནོ། །འདི་རྣམས་གནས་ཚུལ་ཇི་ལྟ་བ་བཞིན་ཡིན་
གྱིས་སྒྲོ་བཏགས་ངོ་བསྟོད་ ཀྱི་ རྣམ་ པ་ གཏན་ནས་མེད་ པ་ ལགས་ སོ། །ལྷུན་ གྱིས་ གྲུབ་ པའི་
མཁྱེན་ བཟང་ གཉིས་ སྐྱེས་ དཀར། །ཡོན་ ཏན་ འབྱུང་ གནས་ ཆོས་ ཀྱི་ གྲྭར་ བགྲོད་ དེ། །ཆོས་
འདུལ་ལི་ཁྲིའི་རྒྱ་མཚོར་ཁྲུས་བྱས་པས། །གྲུབ་གཉིས་དཔལ་དང་ལྡན་པའི་དགའ་སྟོན་གྱུར།
།ལེགས་གསུང་ འདུལ་བའི་ ཀུན་ སྤྱོད་རྟ་ཐུལ་བཞིན། ། རླབས་ཆེན་རྒྱལ་སྲས་ སྤྱོད་ པ་ནོར་
བཟང་ ཚུལ། །རིག་ པ་ འཛིན་ པའི་ བརྟུལ་ཞུགས་ གསང་ བའི་ བདག །ལྷུན་ གྱིས་ གྲུབ་ པའི་
དཔལ་ལྡན་ ངང་ ཚུལ་ ལགས། །རིང་ནས་གོམས་པའི་ བསོད་ ནམས་ ཆུ་ བོའི་རྒྱུན། །གྱེན་དུ་
འཕྱུར་ཚེ་ཟིལ་གནོན་བྱེད་པོ་ནི། །སྲིད་གསུམ་འདི་ན་ཅི་ཡང་ཡོད་མ་ཡིན། །ལྷུན་གྱིས་གྲུབ་
པའི་བསོད་ནམས་དཔལ་དང་ལྡན། །མཁན་ཆེན་ལྷུན་གྲུབ་དཔལ་ལྡན་པའི་རྣམ་པར་ཐར་པ་
ལེགས་ བྱས་ དཔལ་ གྱི་དགའ་སྟོན་ཞེས་ བྱ་ བ་ལས། སྐུ་ན་གཞོན་ནུའི་སྐབས་དང་ཆོས་གྲྭར་
བགྲོད་དེ། རབ་ཏུ་བྱུང་ཞིང་བསྙེན་པར་རྫོགས་ནས་ཐུགས་རྒྱུད་སྡོམ་པ་གསུམ་གྱིས་བལྟམས་
པའི་སྐབས་ཀྱི་རིམ་པར་ཕྱེ་བ་སྟེ་གཉིས་པའོ།། །།དེ་ལྟར་གཞི་ཚུལ་ཁྲིམས་ལ་གནས་ནས་ཐོས་
བསམ་བསྒོམ་པ་སོགས་བསྒྲུབ་པ་ནི། རྒྱལ་བོ་སྲས་དང་བཅས་པའི་དགོངས་པ་བླ་ན་མེད་པ་
ཡིན་ཏེ། ཆོས་མངོན་ པ་ ལས། ཚུལ་གནས་ཐོས་དང་བསམ་ལྡན་པས། །སྒོམ་པ་ ལ་ནི་ རབ་
ཏུ་ སྦྱར། །ཞེས་ གསུངས། དེ་ བཞིན་ བདག་ ཉིད་ ཆེན་ པོ་ འདིས་ ཀྱང་། གོང་ བཞིན་ སྡོམ་ པ་
གསུམ་གྱི་ཚུལ་ཁྲིམས་ལ་གནས། ཐོས་བསམ་བསྒོམ་པ་ཇི་ལྟར་མཛད་པའི་ཚུལ་ནི། མཁན་
ཆེན་འཇམ་དབྱངས་ཤར་པའི་དྲུང་དུ་བྱི་ལོ་ནས་བརྩམས་ཏེ་གླང་སྟག་ཡོས་འབྲུག་རྣམས་ལ་ལོ་རེ་
རེ་བཞིན་གསུང་ངག་ལམ་འབྲས་ཚར་ལྔས་གཙོས་པའི་གསན་པ་དཔག་ཏུ་མེད་པ་མཛད་དེ། དེ་
ཡང་གསན་ཚུལ་རྣམས་འཆད་སླ་བའི་ཕྱིར་འོག་ཏུ་འབྱུང་ལ། འཕྲལ་གྱི་སློབ་གཉེར་ལ་ངོར་པའི་
ཇ་ཆ་ཆོས་སྤྱོད་ཀྱི་རིམ་པ་ཡི་གེ་ན་གཅིག་ཀྱང་མ་ལུས་པར་ཤིན་ཏུ་ངེས་པར་མཛད་དེ། ཐ་ན་
འདོན་ པའི་ བསྐུལ་ མཚམས་ གདངས་དབྱངས་མགྱོགས་བུལ། འགྱུར་ཁུག་ རྔ་ བརྡུངས་ སོགས་
བསྒྲིགས་ཀུན་སྤྱོད་ཤིན་ཏུ་ཐུགས་ལ་གསལ་བར་བཞུགས། དཀྱིལ་འཁོར་ཆོ་ གའི་རིམ་པ་ལ་
ངོར་ལུགས་དཀྱིལ་འཁོར་ལྔ་ལ་སོགས་པ་རྒྱུད་སྡེ་བཞི་དང་འབྲེལ་པའི་དཀྱིལ་ཆོག་མང་པོ་དང་།
277

བརྟག་གཉིས་སྡོམ་གསུམ་རབ་དབྱེ་སོགས་ངོར་པའི་གཞུང་འདོན་བཞིར་གྲགས་པ་ནི་བཤད་གཞི་
ཤིན་ཏུ་ ཆེ་ ཡང་། གཞུང་ ཚིག་ ཚོགས་ཉུང་ཞིང་ ཟླ་བ་ བྱུང་ ངོ༌ ཅོག་ གི་བཟའ་ ཆོག་ ཡིན་པས།
འདི་དག་ལ་རྒྱུད་འབུལ་གྱི་སྲོལ་མེད་ཅིང་དེ་ཙམ་བློ་ལ་ཐོན་པ་ལ་ཡོན་ཏན་ཅན་དུ་ཡང་མི་བརྩི།
འོན་ཀྱང་འདི་དག་སྔོན་དུ་མ་སོང་བར་གཞུང་ཆེན་པོ་འཛིན་པའི་སྲོལ་ཡང་མེད་ལ། དམ་པ་
འདིས་ནི་ཆོས་སྤྱོད་ཕྲན་ཚེགས་ཙམ་ནས་གཞུང་བཞི་ངོར་ལུགས་ལྔ། དབྱངས་ཆེན་བཅོ་བརྒྱད་
སོགས་གྲྭ་སའི་བསྒྲིགས་ཐམས་ཅད་ལ་མཁས་ པར་མཛད་ནས། རྒྱུད་སྡེ་སྤྱི་རྣམ། ལྗོན་ཤིང་
ཆེན་མོ། མན་ ངག་ རྣམ་ བཤད། སྣང་ གསུམ་ མཛེས་རྒྱན། རྒྱུད་ གསུམ་ མཛེས་ རྒྱན་ རྣམས་
རྒྱུ་འབུལ་མཛད། འདི་རྣམས་ སྐུ་གྲྭ་རྐྱང་དུ་བཞུགས་ པའི་སྐབས་ སུ་ ཡིན་ལ། ཕྱི་ནས་དབང་
ཁྲིད་ལུང་མན་ངག་གཟིགས་རྟོགས་མཛད་པ་ནི་བསམ་གྱིས་མི་ཁྱབ་པས་རེ་རེ་ནས་བགྲངས་བར་
ག་ལ་ནུས། མདོར་ན་གསན་པ་དང་ཐུགས་སྦྱོང་མཛད་པའི་གཞུང་རྣམས་དང་གཟིགས་རྟོགས་
མཛད་པའི་དཔེ་རྣམས་བསམ་པས་གཏིང་ཕྱིན་པར་གཏན་ལ་ཕབས་ནས་འདིའི་དོན་འདིའོ་ཞེས་
ངེས་ པ་ འདྲོངས་ པར་ བརྡ་ སྤྱོད་ པ་ལ་ཐོགས་ པ་མི་མངའོ། །བསྒོམ་པས་ཉམས་སུ་མྱོང་བར་
མཛད་ཚུལ་ནི། དེ་ལྟར་ཐོས་བསམ་གྱི་མཐར་སོན་ཀྱང་བསྒོམ་པས་ཉམས་སུ་མ་བླངས་ན་རང་
གཞན་ ལ་ ཕན་ཆེར་མི་ཐོགས་པས། དེས་ན་དམ་པ་འདིས་ཀྱང་། ཤིང་རྟའི་ལོར་ ཀྱེ་རྡོར་གྱི་
གཞི་བསྙེན་བཅུ་ཆའི་སྦྱིན་སྲེག་དང་བཅས་པ་མཛད། དེའི་ཕྱི་ལོ་བླ་མ་བཀྲ་ཤིས་དཔལ་ལྡན་
དང་མཉམ་པོར་ལྷ་སའི་བསྐོར་བ་འབུམ་གཏེར་བསགས་ཤིང་དབུས་ཀྱི་གནས་མཇལ་རྣམས་
མཛད། དེའི་ ཕྱི་ ལོ་ ནས་ བཟུང་། ཀུན་ རིག །མ་ འཁྲུགས་ པ། འཇིགས་ བྱེད། ཀུ་ རུ་
ཀུལླ། མགོན་ དཀར། གུར་ མགོན། འཇམ་ དབྱངས་ དཀར་ པོ། སྒྲོལ་ མ་ རྣམས་ ལ་
བསྙེན་པ་རེ་མཛད། ལྷ་སའི་བསྐོར་བའི་དུས་བཅུ་གཅིག་ཞལ་གྱི་དྲུང་དུ་ཡི་གེ་དྲུག་མ་ས་ཡ་
གཅིག་འདོན་པའི་དམ་བཅའ་ཕུལ་ནས། དགོན་པར་སླེབ་པ་དང་མཚམས་བྱས་ནས་བཏོན་པ་
ཡིན་ གསུང་ ཞིང་། གཞན་ ཡང་ ཁ་ འཐོར་ གྱི་ ཚུལ་ སོགས་ དུང་ ཕྱུར་ སོང་ བར་ མངོན། བདེ་
གཤེགས་ཤེས་རབ་འབྱུང་གནས་ཞིང་ལ་ཕེབས་པའི་ལོར། བཀྲ་ཤིས་ལྷུན་པོར་སེར་འཚོགས་
ཆེན་ པོའི་ དུས། གོས་ ཆེན་ ཁ་ དོག་ སྣ་ ཚོགས་ ཀྱི་ འགྱེད་ བཏང་བྱུང་ བས། དབུ་ མཛད་ ཀུན་
དགའ་ དཔལ་ འབྱོར་ དང༌ རྗེ་ འདི་ གཉིས་ པོས་ དཀོན་མཆོག་ ལ་ གསོལ་བ་བཏབ་ནས། དེང་
གཉིས་ པོ་ ལ་ ཆོས་ པ་ རབ་ ཞིག་ འོང་ན། གོས་ཆེན་ དམར་ སེར་ གང་ རིགས་ཤིག་ཐོབ་ཤོག
278

།འབྲིང་ཐ་མ་ལས་མི་འོང་ན། གོས་དམར་སེར་མིན་པ་གང་རིགས་ཤིག་ཐོབ་ཤོག་བྱས་ནས་
གསོལ་ བཏབ་ བྱས་ པས། གོས་ དམར་ སྤུས་ ལེགས་ ཁ་ དོ་རེ་བྱུང་བ། དབུ་མཛད་ ནས་ ཀྱང་
ངའམ་གོས་ཆེན་འདི་བྱུང་བས་ལེགས། ངེད་རང་གཉིས་ཀྱི་སྨོན་ལམ་རྒྱབ་པ་བྱུང་བས་ཤིན་ཏུ་
ལེགས་གསུངས་ཤིང་དགའ་ཚོར་དཔག་མེད་འདུག །ངེད་རང་ལ་ཡང་དེ་བཞིན་བྱུང་གསུངས།
ཡང་སྐབས་ཤིག་མནལ་ལམ་དུ་བླ་བྲང་དབང་ཁང་དུ་མི་འདི་ཡིན་མེད་པ་ཞིག་གིས་ཆོས་ཀྱི་དུང་
གི་དབང་བྱེད་པ་ཡིན་ཟེར་ནས་དཀར་དུང་ཆུང་ཆུང་ཅིག་སྤྱོད་པ་རྨི་ལམ་དུ་བྱུང་རྗེས་སུ། སྒྲུབ་
ཐབས་རྒྱ་མཚོ་ན་ཡོད་པའི་འཇམ་དབྱངས་སྐོར་ལ་ཆོས་ཀྱི་དུང་ཞེས་པ་ཅིག་འདུག་པ་དེའི་བསྙེན་
པ་ཞིག་བྱེད་བསམ་ཀྱང་བྱེད་རྒྱུ་མ་བྱུང་གསུང་ཞིང་། དེའི་དོན་ནི་ཆོས་རྗེ་རྒྱལ་ཚབ་དམ་པས་
མུས་ གླིང་ ཁ་བསམ་ གཏན་ཕུག་ཏུ་ རྗེ་ མུས་ཆེན་ལ་མཇལ་བར་ཕེབས་དུས། མནལ་ལམ་དུ།
བིལ་ བ་ རྒྱུ་རྐྱེན་འབྲས་བུར་བཅས་ པའི་ཆོས། །ཞེས་ སོགས་གསུང་ ཞིང་ གཏད་ པ་བྱུང་བས།
སངས་ རྒྱས་ ངོ་ བོ་ བླ་ མའི་ མནལ་ ལམ་དུ། །དོན་ ཀུན་ འགྲུབ་ པའི་ བཀྲ་ཤིས་ བྱིན་ གྱུར་ པ།
།ཞེས་ པ་ ལྟར་ ཡིན་ ཏེ། འདིར་ ཡང་། དུང་ ནི་ ཆོས་ ཀྱི་ སྒྲ་ རྣམས་ སྒྲོགས་ པའི་ ཚུལ། །ཞེས་
སོགས་དོན་གྱིས་ཐོབ་ཅིང་། ཆོས་རྗེ་རྡོ་རྗེ་འཆང་གི་ཆོས་ཀྱི་ཁྲིར་ཆོས་ཀྱི་སྒྲ་དབྱངས་སྒྲོགས་པའི་
མཚན་མ་ཡང་དག་པའོ། །དེ་ནས་དགུང་ལོ་སུམ་ཅུ་སོ་བདུན་པའི་ཐོག་ལ། རང་ལ་འདོད་པ་
ཅི་ཡང་མེད་པ་ཡིན་གསུང་ཞིང་། དེ་ལྟ་ནའང་ རོང་པོ་དགེ་རྒན་དཔལ་ལྡན་ཆོས་འཕེལ་དང་
གཉིས། དབུ་མཛད་ ལས་ ཚན་ གྱི་བརྟག་པ་བསྒྲིལ་བ་ལ། རྗེ་འདི་ཐོན་ནས་མི་བྱེད་ཀ་མེད་
བྱུང་ནས། ལོ་གསུམ་ཚོགས་ཀྱི་བསྒྲིགས་རྣམ་གཞག་བྱེད་དགོས་པ་ཐམས་ཅད་མ་འཕྱུགས་པ་
བྱེད་ཀྱིན་ཡོད་པ་ལ། མཁན་རིན་པོ་ཆེ་བསོད་ནམས་རྒྱ་མཚོའི་བཀའ་ཕེབས་ལས། གྲྭ་པ་ཚོ་
ལ་ཆོས་ཀྱང་དཀོན་པར་འདུག་པས་ཁྱེད་ཀྱི་གྲྭ་པ་ཆོས་ཞུ་མཁན་འདྲ་འདུག་ན་གནང་དགོས་
གསུང་ཞིང་། ད་ལན་ཀ་དྲུག་མ་རུ་བདེ་མཆོག་ནག་པོ་པ་ཅིག་གནང་རོག་གྱིས་གསུང་བ་ལྟར་
གྲྭ་ མངལ་ གནང་ བ་ ཡིན་ གསུངས། དེ་ ནས་ གསང་ འདུས་ འཇམ་ རྡོལ། མི་ བསྐྱོད་ པ།
འཇིགས་ བྱེད། གཤེད་ དམར། གུར་ རིགས་ བསྡུས་ ཀྱི་ དབང་ རྣམས་ མཛད་ ཅིང་། ལུག་
ལོའི་བར་ལ་ལས་ཚན་མཛད། དེའི་ཚེ་མཁན་ཆེན་བསོད་ནམས་རྒྱ་མཚོ་སྐུ་གཤེགས་ཁར་ཞལ་
ཆེམས་ ལ། ངེད་ ཀྱི་དུས་ ཇའི་ རྟེན་ སོར་འབུལ་སྡུད་དང་། ངེད་ ཀྱི་ བྱ་ བ་ བྱེད་ དགོས་ རྣམས་
ཁྱེད་ཀྱི་བྱེད་དགོས། ང་དབུགས་འགྲོ་ཁར་ཁྱེད་ཀྱི་ངའི་རྣ་བར་བདེ་མཆོག་གི་སྔགས་སྒྲ་ལྷང་
279

ལྷང་བསྒྲོགས་ཤིག་གསུངས། དེ་རྣམས་བཀའ་ཕེབས་བཞིན་དུ་བསྒྲུབས་པ་ཡིན་གསུངས་སོ།
།སྔ་ཕྱིར་འདྲེན་མཆོག་དམ་པ་རྣམས་ལ་དམ་པའི་ཆོས་གསུང་ཚུལ་ནི། ཐོག་མར་འཇམ་པའི་
དབྱངས་ཤེས་རབ་འབྱུང་གནས་ཀྱི་དྲུང་དུ། གསུང་ངག་རིན་པོ་ཆེ་ལམ་འབྲས་བུ་དང་བཅས་པ་
ཚར་ལྔ། ངོར་པའི་ཆག་མེད་བཞིར་གྲགས་པ་རྣམས་ཀྱེ་རྡོར་བཀའ་བབས་བཞི་ལས་ནག་པོ་
ལུགས་ མ་ གཏོགས་ པ། སམྦུ་ ཊ། རྡོ་ རྗེ་ དབྱིངས། མི་ ཏྲེ མཁའ་ སྤྱོད། འཇིགས་ བྱེད་ ཀྱི་
རྫོགས་ རིམ་ རྭ་ རྩེ་ སེམས་ འཛིན། མཚན་མོ་ རྒྱུ་ བ། མཚན་ མ་ གྱེན་བསྒྲེང་ སོགས། གཤིན་
རྗེ་ དགྲ་ནག་ གི་ དབང་། མགོན་ པོ་ གྲི་ གུག་ ལྷ་ ལྔ། ལྷ་ བཅུ་ གཉིས་མ། ཐུགས་ རྗེ་ ཆེན་ པོའི་
དམར་ཁྲིད་ཚེམ་བུའི་ལུགས། སྐྱིད་སྡུག་ལམ་ཁྱེར། རྗེས་གནང་ལ་ཚེ་དཔག་མེད་དཀར་པོ།
ཚེ་ དབང་ གྲུབ་ རྒྱལ་ མ། འབྱུང་ འདུལ། ཕྱག་རྡོར་ ཨུ་ ཙརླ། གཏུམ་ པོ་ ཁྱུང་ ལྔ། ཨ་ ར་ པ་
ཙ་ ན། འཇམ་ དབྱངས་ ནག་ པོའི་ སྒྲུབ་ ཐབས། རི་ ཁྲོད་ མ་ སེར་ མོ། རྣམ་ རྒྱལ་ ལྷ་ དགུ།
བཅུ་ གཅིག་ ཞལ། སྨན་ བླ་ མཆེད་ བདུན། གུར་ མགོན་ ལྷ་ བརྒྱད། དུར་ ཁྲོད་ བདག་ པོ།
ལྷ་ མོ་ཏེ་ནུ། ཛི་ སེར་ནག །མུས་ཆེན་ སེམས་ དཔའ་ ཆེན་ པོའི་ བཀའ་འབུམ། བློ་སྦྱོང་དོན་
བདུན་མ་སོགས་མང་དུ་གསན། རྒྱལ་དབང་ཐམས་ཅད་མཁྱེན་པ་ངག་དབང་བློ་བཟང་རྒྱ་མཚོ་
ལས་ སེང་གེ་སྒྲའི་ རྗེས་གནང་གསན། དཔལ་ས་སྐྱ་པ་སྔགས་འཆང་ངག་དབང་ ཀུན་དགའ་
བསོད་ནམས་ལས། བློ་སྦྱོང་དོན་བདུན་མ་ རྒྱལ་སྲས་ཐོགས་མེད། འགྲོ་མགོན་དཔལ་ཡེའི་
སྔོན་འགྲོ་དངོས་གཞི་རྗེ་མུས་པའི་ཟིན་བྲིས་རྣམས་དང༌། ཇོ་བོའི་རྣམ་ཐར་འབྲོམ་གྱིས་མཛད་
པ། རྒྱལ་སྲས་ཐོགས་མེད་ པས་ མཛད་པའི་བླ་མའི་རྣལ་ འབྱོར་ རྒྱལ་བའི་སྐུ་གསུང་མ། རྗེ་
ཉིད་ ཀྱིས་ མཛད་ པའི་ བཀའ་ གདམས་ ཆོས་ འབྱུང་ སོགས་དང་། སྤྱོད་འཇུག་ བསྔོ་ བའི་ ལེའུ་
ཀྱེ་རྡོར་རྒྱུ་ དབང་ ལམ་དབང་། གསང་འདུས་མི་བསྐྱོད་ པ་ རིམ་ལྔ། རྡོ་ རྗེ་ ཕུར་ པའི་ དབང་།
བདེ་མཆོག་ལོ་ནག་དྲིལ་གསུམ་ གྱི་ཁྲིད། བཀའ་གདམས་ལྷ་བཞི། མགོན་པོའི་གསང་ཁྲིད།
ནི་ གུའི་ ཁྲིད། མགོན་ པོ་ ལྷ་ བརྒྱད་ ཟངས་ གྲི་ ཅན་ དང་ བཅས་ པའི་ རྗེས་ གནང་། ལྷ་ བརྒྱད་
སྤགས་སྒྲུབ་ཀྱི་བསྙེན་སྒྲུབ་ལས་གསུམ། བྲག་རྫོང་མའི་ཞལ་ཤེས་སྙན་བརྒྱུད་སོགས་ཚང་མ།
པུ་ ཏྲའི་ ཟུར་ བཀའ། བྲན་ བདུད། བེར་ ནག །བིར་ སྲུང་ ཐུན་ མོང་ བ། ལམ་ ཟབ་ ནང་ མ།
སློབ་ དཔོན་ པདྨའི་ ལམ་ ཟབ། གཟའ་ བསྲུང་ གཡའ་ བཟང་ ལུགས་ སོགས་ མང་ དུ་ གསན།
ཞབས་དྲུང་ རྒྱལ་ རྩེ་ པ་ ལས། གསུང་ ངག་ ཡོངས་རྫོགས། རྣལ་འབྱོར་མའི་ བྱིན་རླབས་ ཁྲིད་
280

བཅས། ཐུགས་ རྗེ་ ཆེན་ པོའི་ དམར་ ཁྲིད། བྲག་ རྫོང་ མ་ ཕྱི་ནང་ གསང་ གསུམ་ སོགས། ཞལ་
གྱི་སྐོར་ལ་དཀར་པོ་ཚེ་འཕེལ་སོགས་ལས་བཞིའི་རྗེས་གནང་། བསྙེན་དུས་མགོན་པོ། སྒྲུབ་
དུས་ ཐུན་ མོང་ མ་ ཡིན་ པ། ལས་ སྦྱོར། མགོན་ པོ་ གདོང་ བརྙན་ ཅན། དམར་ གྱི་ མགོན་ པོ་
ཁྱུང་ ཞལ་ཅན། ཞལ་ ཁྲ་ཅན། བྲམ་ གཟུགས་ ཀྱི་ སྔགས་ གཏད། བོད་མཁར་ བས་ མཛད་ པ་
སོགས་ དཀར་ ཆག་ བཞིན་ དང་། བེ་ བུམ་ གསང་ ཁྲིད་ སོགས་ ཡོངས་རྫོགས། སྒྲོལ་ མ་ ཉེར་
གཅིག་གུར་དྲག ། ཁྱུང་ཁྲ་སོགས་མང་པོ་གསན། མཁན་ཆེན་ནམ་མཁའ་རིན་ཆེན་པའི་དྲུང་
དུ། ཀྱེ་རྡོར་ རྒྱུ་ ལམ་ གྱི་ དབང་། མི་འཁྲུགས་ པ། ཀུ་ རུ་ ཀུལླེ་ སོགས་ གསན། མཁན་ཆེན་
བསོད་ནམས་རྒྱ་མཚོ་ལས་ལམ་འབྲས་ཚར་བརྒྱད། ཆག་མེད་བཞི་སོགས། འཇིགས་བྱེད་ས་
ལུགས། རྣལ་ འབྱོར་ བཞི་ ཁྲིད། རྭ་ ལུགས་ ལྷ་ དགུའི་ དབང་། རྫོགས་ རིམ་ རྭ་ རྩེ་ སེམས་
འཛིན་ སོགས། གཤེད་ དམར་ སྤྲོས་ མེད། རྣལ་ འབྱོར་ མའི་ ཁྲིད། བདེ་ མཆོག་ ལོ་ ནག་
། ཀུན་ རིག ། ཚེ་ དཔག་ མེད་ ལྷ་ དགུ། མི་ འཁྲུགས་ པ། རིགས་ གསུམ་ སྤྱི་ དབང་། ཚེ་
དབང་ གྲུབ་ རྒྱལ་ མ། གྲུབ་ ཐོབ་ ཚེ་ དབང་། སྐྱེ་མེད་ དོ་ པའི་ གཅོད་སྐོར། རྗེས་ གནང་ སྐོར་
ལ། ཚེ་ དཔག་ མེད་ དཀར་པོ། དམར་ པོ་ སྐོར་ གསུམ། མི་ གཡོ་ བ་ དཀར་ པོ། སྔོན་ པོ།
འབྱུང་ འདུལ། ཕྱག་ རྡོར་ ཁྱུང་ ལྔ། ཨུ་ ཙརྱ། མཁའ་ ལྡིང་ གསེར་ མིག་ འཁྱིལ་ པ། སྒྲུབ་
ཐབས་ བརྒྱ་ རྩ། རྣམ་ འཇོམས་ བིར་ ལུགས། འཇམ་ དཀར། རི་ ཁྲོད་ མ། སྒྲོལ་ དཀར།
གཉན་ སྒྲོལ། རྣམ་ རྒྱལ། སེང་ གེ་ སྒྲ། བཅུ་ གཅིག་ ཞལ། སྨན་ བླ་ མཆེད་ བདུན། སེང་
གདོང་ དམར་ སྔོན་ གཉིས། དབྱངས་ ཅན་ དཀར་ མོ། སྒྲུབ་ ཐབས་ རྒྱ་ མཚོ། གུར་ མགོན་ ལྷ་
བརྒྱད། ཁྲོ་ བཅུ། གཉན་ མགོན། དམག་ ཟོར་ མ། ཕྱག་ བཞི་ ལྷ་ མང་། དམ་ ཅན་ བཅུ་
གསུམ་ མ། དུར་ ཁྲོད་ བདག་ པོ། མགོན་ དཀར། ཛཾ་ སེར་ ནག །ལུང་ ལ་ བརྒྱད་ སྟོང་ པ།
རྡོ་ རྗེ་ གཅོད་ པ། སྡུད་ པ། རྡོ་ རྗེ་ འཆང་ ཀུན་ དགའ་ བཟང་ པོའི་ བཀའ་ འབུམ། མུས་ ཆེན་
བཀའ་འབུམ། རྗེ་ དཀོན་ མཆོག་ལྷུན་གྲུབ་བཀའ་འབུམ་སོགས་གསན་ཅིང་། ལུགས་ གཉིས་
ཀྱི་སྒོ་ནས་དྲིན་ཆེ་བ་ཡིན་གསུངས། དཔལ་ས་སྐྱ་པ་ངག་དབང་བསོད་ནམས་དབང་ཕྱུག་གི་
ཞབས་ དྲུང་ དུ། ཀྱེ་རྡོར་ རྒྱུ་ ལམ། བྲམ་ ཟེ་ ནག་ པོ་ ལུགས། བདག་ མེད་ ལྷ་ མོ་ བཅོ་ ལྔའི་
དབང་། བརྡ་ ཆིག་ བརྒྱུད། བརྡ་ དོན་ གསལ་ བ། རྣམ་ འཛོམས་ བིར་ ལུགས། མགོན་
རྐྱང་། བིར་ སྲུང་ཐུན་མོང་མ་ ཡིན་ པ། འཇམ་དབྱངས་དམར་སེར། ཚེ་ དབང་གྲུབ་རྒྱལ་མ།
281

ཐུབ་ པ་ གནས་ བརྟན་བཅུ་དྲུག་ དང་ བཅས་ པའི་ རྗེས་གནང་སོགས་གསན། ས་སྐྱ་པ་སྔགས་
འཆང་ཀུན་དགའ་བཀྲ་ཤིས་ཀྱི་དྲུང་དུ་དམར་ཆུང་མ་སྐོར་གསུམ། ཀྱེ་རྡོར་གཙོ་ཆེའི་ཆོས་སྣ་སོ་
དགུ། འཇམ་ དཔལ་ ནག་ པོའི་ རྗེས་ གནང་། སྨེ་ བརྩེགས་ དུད་ ཁ། ཁྲོ་ མོ་ སྨེ་ བརྩེགས།
ཚར་ཆེན་གྱིས་མཛད་པའི་སྒྲོལ་དཀར་ཚེ་ཁྲིད་སོགས་གསན། འཇམ་མགོན་དཔལ་མཆོག་རྒྱལ་
མཚན་ ལ་ འཇིགས་ བྱེད་ ས་ ལུགས་ གསན། ཤར་ ཆེན་ ཡེ་ ཤེས་ བཟང་ པོ་ ལས། ཀུན་ རིག
།ཚེ་ དཔག་ མེད་ ལྷ་ དགུ། ཀུ་ རུ་ ཀུལླེ་ ལྷ་ ལྔ། སྒྲུབ་ ཐབས་ རྒྱ་ མཚོ་ བརྒྱ་ རྩ་ སོགས་ གསན།
ངག་དབང་བརྟན་པའི་རྡོ་རྗེ་ལས་ཞལ་གྱི་རྗེས་གནང་ཐོབ། དཔོན་སློབ་ཤཱཀྱ་ཀུན་དགའི་དྲུང་དུ།
སྦྱོང་ དཀྱིལ་ བཅུ་ གཉིས། གུར་ རིགས་ བསྡུས། སམྦུ་ཊ། འཇིགས་ བྱེད། གཤེད་ དམར།
འཇམ་རྡོར། མི་འཁྲུགས་པ། བདེ་མཆོག་ ལོ་ ནག ། བརྟག་ གཉིས་ ཀྱི་ ལུང་ སོགས་ གསན།
དབུ་མཛད་ ་ཀུན་དགའ་དཔལ་འབྱོར་ལས། ས་སྐྱ་པ་གོང་མ་ལྔའི་བཀའ་འབུམ་སོགས། རྩེ་
གདོང་ཁྲི་ཆེན་བསོད་ནམས་བསྟན་འཛིན་དབང་པོ་ལས། ཨ་ར་པ་ཙ་ནའི་རྗེས་གནང་གསན།
ལྷོ་སྟོད་ཆོས་ གླིང་ ངོས་ནས་ཡིན་པའི་ བླ་ མ་བསམ་ གཏན་ རྒྱལ་ མཚན་ པའི་དྲུང་དུ། དཔལ་
མགོན་ཞལ་ གྱི་ཆོས་སྐོར་ཡོངས་རྫོགས་གསན། དེ་ལྟར་གསན་པ་དེ་དག་སྔ་ཕྱི་སྣ་ཚོགས་ སུ་
མཛད་པ་ཡིན་ཀྱང་འདིར་འཆད་སླ་བའི་ཕྱིར་ཕྱོགས་གཅིག་བརྗོད་པ་ཡིན་ལ། འདི་དག་ཀྱང་
རགས་པ་ཙམ་ཡིན་གྱི་ཞིབ་ཏུ་ གསན་ཡིག་དངོས་གྲུབ་འབྱུང་གཏེར་དུ་བལྟའོ། །གང་ནའང་།
མཁན་ཆེན་བསོད་ནམས་རྒྱ་མཚོ་བདེ་བར་གཤེགས་ནས་སྐུ་གདུང་ལ་ཞུགས་འབུལ་སོགས་མཛད་
ནས་ཞལ་ཆེམས་བཞིན་དུས་ཇའི་རྟེན་སོ་ལ་ཕན་པར་བཞེད་ནས་ལུག་ལོའི་ནང་དུ་མདོ་ཁམས་
ཐང་དཀར་དགོན་དུ་བྱོན། དེར་རེ་ཞིག་ཐུགས་དམ་དང་འགྲོ་དོན་མཛད། གདུལ་བྱ་གང་བྱུང་
རྣམས་དུས་ ཇའི་རྟེན་ལ་ཡར་འབུལ་བར་མཛད་དོ། ། རང་བཞིན་ལྷུན་གྱིས་གྲུབ་ པའི་ མཁྱེན་
བཟང་ མཆོག །ཐོས་བསམ་ སྒོམ་ པའི་ དཔལ་ གྱིས་ རྒྱུད་ ཕྱུག་ ནས། །འཐད་ ལྡན་ རྣམ་ དཀར་
ཕྲིན་ ལས་ སྤེལ་ བ་ ལ། །འཇིགས་མེད་གོང་འཕང་མངོན་དུ་ཕྱོགས་པར་གྱུར། །ཀུན་དུ་ རང་
འདོད་ངན་པས་མ་བཅིངས་པའི། །གཡོ་མེད་ ལྷག་བསམ་ལྷུན་གྲུབ་དཔལ་ ལྡན་ པ། །མཐོང་
ཚེ་ བཅོས་ མའི་ ཞི་ དུལ་ ཟློས་ གར་ རྣམས། །ལྷར་ བཅས་ འགྲོ་ བའི་ མགོན་ དུ་ ག་ ལ་ འགྱུར།
།ལེགས་ བྱས་རྟ་བདུན་རྒྱས་པ་ཤར་བའི་ཚེ། །ཕྲིན་ལས་འོད་གཞན་སྐར་ཚོགས་བག་ལ་ཞ།
།འདོད་དང་འབད་རྩོལ་གང་ལའང་མ་ལྟོས་པའི། །ལྷག་བསམ་བསོད་ནམས་དཔལ་འདི་ངོ་
282

མཚར་ཏོ། །མཁན་ཆེན་ལྷུན་གྲུབ་དཔལ་ལྡན་གྱི་རྣམ་པར་ཐར་པ་ལེགས་བྱས་དཔལ་གྱི་དགའ་
སྟོན་ལས། ཐོས་བསམ་བསྒོམ་གསུམ་སྤེལ་མར་མཛད་ཅིང་ཕྲིན་ལས་ཀྱི་སྒོ་འཕར་ཅི་རིགས་
པར་ཕྱེ་བའི་སྐབས་ཏེ་རིམ་པར་ཕྱེ་བ་གསུམ་པའོ།། །།དེ་ནས་རྒྱལ་བ་རྡོ་རྗེ་འཆང་ཆེན་པོའི་ཆོས་
ཁྲི་ལ་མངའ་གསོལ་ཞིང་། རྗེ་བཙུན་ཨེ་ཝཾ་པའི་བསྟན་པའི་བདག་པོར་གྱུར་པའི་མཛད་པ་ནི།
ལུག་ལོར་འཇམ་མགོན་དཔལ་མཆོག་ རྒྱལ་མཚན་པ་མཁན་པོར་བསྐོ་བཞག་གནང་། སྐུ་ན་
བགྲེས་ནས་ཕག་ལོར་འགན་ཁུར་འཇོག་པ་གནང་ནས། མཁན་ཆེན་ཐར་རྩེ་ནས་ནམ་མཁའ་
དཔལ་བཟང་ མཁན་པོར་མངའ་གསོལ་ཀྱང་། བྱི་ལོ་ ཧོར་ཟླ་བཞི་པའི་ཚེས་ བཅུ་དགུ་ལ་སྐུ་
གཤེགས་ནས། བྱི་ལོ་དེ་ཉིད་ཀྱི་ནང་དུ་གདན་ ས་ གོང་ནས། གོང་ས་ཆེན་པོར་ རྗེ་འདི་ཉིད་
མཁན་པོར་བསྐོ་བའི་བཀའ་ཤོག་རིན་པོ་ཆེ་ཞུ་བ་གནང་སྟེ། ཞབས་དྲུང་རིན་པོ་ཆེ་བདག་ཆེན་
བསོད་ནམས་དབང་ཕྱུག་ཉིད་ཀྱི་ཐུགས་དམ་དང་བཅས་ཐང་དཀར་དགོན་དུ་རྗེ་འདི་གདན་འདྲེན་
ལ་ སླེབ། དེའི་ ཚེ་ དེ་ འདྲའི་ འདོད་ ཞེན་མེད་ཅིང་། ངོར་ པའི་བསྟན་ པའི་ འགན་ ཐེག་ དཀའ་
བས་ཅི་དྲག་ན་ དགོངས་ཤིང་ཐུགས་འཚབ་ པ་ རང་བྱུང་གསུངས། འོན་ ཀྱང་བླ་མ་དང་དཔོན་
པོའི་བཀའ་ལྕི་བས་ ཡར་འབྱོན་པ་ལས་ཐབས་གཞན་མ་བྱུང་། ཡར་ལམ་ལྟ་སར་ཕྱག་འབུལ་
གནས་ཚུལ་ཞུས་ ཀྱང་ཁྱེད་མཁན་པོ་བྱེད་དགོས་ གསུང་ བ་ཕེབས་ནས། གཙང་ལ་ཆིབས་ཁ་
བསྒྱུར། དེའི་ཚེ་ཁོ་བོ་ཅག་ཐར་རྩེའི་དཀར་མེ་དུས་ཇའི་ཐེས་ལ་ཕན་རེ་ནས་དགའ་སྟོད་ཕྱོགས་
ལ་ འོང་ བ་ དང༌། བརྣམ་ གཞུང་ དུ་ མཇལ། ཕྱག་ དབང་ ཞུས། ད་ ང་ འོང་ དགོས་ གསུངས་
ནས་འོང་ནི་འོང་ཕན་ཐོགས་ཅི་འདྲ་འོང་ངམ་གསུངས། དེ་ལ་ཁོ་བོས་སྤྱིར་རང་རེ་རྣམས་རྒྱལ་
སྲས་ཐོགས་མེད་པའི་ གསུངས་ ལས། དམ་ ཆོས་ ཐར་པའི་ལམ་དུ་འགྲོ་བ་ལ། ། ཚེ་འདིའི་
ཕུན་ཚོགས་བསྒྲུབ་ལ་ རྩེ་ གཅིག་ པའི། །བློ་ངན་འདི་ལ་བར་ཆད་ཆེ་བ་མེད། ། བློ་ངན་འདི་
དང་འདྲེས་པ་རོ་བརྒྱའི་ཟས། །ངན་སྐྱུག་དུག་དང་འདྲེས་པ་ཇི་བཞིན་དུ། །བཟང་པོ་ངན་པར་
བསྒྱུར་བ་ཐེ་ཚོམ་མེད། །ནད་གདོན་ཆོམ་རྐུན་དགྲ་སོགས་དམ་ཆོས་ཀྱི། །བར་ཆད་ཡིན་ཞེས་
གསུངས་ ཀྱང་ རང་གི་ བློ། །ལས་སུ་རུང་ན་དེ་དག་གྲོགས་སུ་འགྱུར། །ཞེས་སོགས་ གསུངས་
པས། ཚེ་ འདིའི་ འདོད་ ཞེན་ མེད་ ཕྱིན་ དགའ་ མོ་ འོང་ འགྲོ་ ཞུས་ པས། དེ་ ཡིན་ གསུང་ ཞིང་
མཉེས་མཉེས་མཛད་དོ། །དེ་ནས་ཆུ་ གླང་ཧོར་ཟླ་དགུ་པའི་ཡར་ངོའི་ཚེས་བདུན་གཟའ་སྐར་
དུས་ཚེས་བཟང་པོ་འཛོམ་པའི་ཉིན། གཞུང་ས་ཆེན་པོ་དང་གདན་ས་དཔལ་ས་སྐྱའི་སྐུ་ཚབ་
283

རྣམས་དང་། ངོར་བླ་བྲང་ཡན་ཕྱིན་ཁང་ཚན་བཅོ་བརྒྱད་མངའ་རི་སྟོད་སྨད་སོགས་ལྷ་མིའི་འདུ་
འཚོག་དཔག་ཏུ་མེད་པ་དང་བཅས་རྒྱལ་བས་ལུང་བསྟན་པའི་སྐྱེས་བུ་དམ་པ་རྡོ་རྗེ་འཆང་ཀུན་
དགའ་བཟང་པོའི་ཆོས་ཀྱི་ཁྲིལ་ཞབས་སེན་བཀོད་དེ། ཐོག་མར་ས་བཟང་འཕགས་པའི་ཆོས་
དུང༌། ལམ་འབྲས་ གླེགས་ བམ། བཀྲ་ཤིས་རྫས་བརྒྱད་རྣམས་འབུལ་བ་ སྔོན་དུ་འགྲོ་བས།
གཞུང་ ས་དང་གདན་ ས་ནས་ ལེགས་གནང་དང་བཀོད་ཇ། ངོར་བླ་བྲང་རྣམས་དང་ཁང་ཚན་
སོགས་ཀྱི་ལེགས་འབུལ་གྱི་མཆོད་པའི་སྤྲིན་གྱིས་གཏིབས། བསྟན་པ་ལ་དགའ་བའི་ལྷ་རྣམས་
ཀྱིས་ཨ་ལ་ལ་ཧོ་ཞེས་སྒྲོག་ཅིང་མེ་ཏོག་གཏོར། དགེ་འདུན་ཚོགས་པ་རྣམས་ཀྱིས་བདེན་ཚིག་བླ་
མ་བརྒྱུད་པའི་བསྟོད་དབྱངས་བཀྲ་ཤིས་ཀྱི་སྒྲ་བསྒྲགས་ཏེ་བསྟན་པའི་མངའ་བདག་ཆེན་པོར་
མངའ་ གསོལ་ ལོ། །འདིར་ སྨྲས་ པ། ཆོས་འཁོར་ བསྒྱུར་ རྒྱལ་ རྗེ་ བཙུན་ ཨེ་ཝཾ་ པའི། །ཆོས་
ཁྲིར་ཆོས་རིགས་འཕགས་ནོར་བདུན་ལྡན་ཁྱེད། །ཆོས་སྲིད་སྤེལ་ཕྱིར་མངའ་གསོལ་བྱས་པའི་
ཚེ། །ཆོས་ལ་དགའ་བའི་ལྷ་མིས་མེ་ཏོག་གཏོར། །ཞེས་སོ། །དེ་ལྟར་ཆུ་གླང་ནས་བཟུང་སྟེ་
མེ་སྟག་ཧོར་ཟླ་བཅུ་གཅིག་པའི་བར་རང་ལོ་བཅུ་གཉིས་ངོ་གཉིས་ཏེ་བཅུ་བཞིའི་བར་དུ་ཨེ་ཝཾ་བླ་
བྲང་དུ་བཞུགས་ཏེ། འཁོར་ལོ་གསུམ་གྱིས་བསྟན་འགྲོའི་དགེ་ལེགས་སྤེལ་བར་མཛད་དོ། །
ཡང་ཤིང་སྟག་ནས་བརྩམས་ཏེ་ཤིང་གླང་གི་བར་གསུང་ངག་རིན་པོ་ཆེ་ལམ་འབྲས་བུ་དང་བཅས་
པ་ཡོངས་རྫོགས་ཚར་བཅུ་གཉིས། ཤར་པའི་གདུང་བརྒྱུད་རིན་པོ་ཆེ་ཀུན་དགའ་ཤེས་རབ་པ་
དང་། སྡེ་ དགེ་ བླ་ མ་ སངས་ རྒྱས་ བསྟན་ པ་ ཁུ་ དབོན་ རྣམས་ ལ་ ཚར་ རེ་ ཟུར་ དུ་ གསུངས།
གདན་ས་གོང་དུ་དཔལ་ས་སྐྱ་པ་ངག་དབང་ཀུན་དགའ་བཀྲ་ཤིས་གྲགས་པ་རྒྱལ་མཚན་དཔལ་
བཟང་པོ་ལ་ཚར་གཅིག་སྟེ་གསུང་ ངག་ཚར་བཅོ་ལྔ། དེ་དག་དང་འབྲེལ་བར་ཆག་མེད་བཞི་
སོགས་གང་ལ་གང་དགོས་བསམ་གྱིས་མི་ཁྱབ་ཅིང་ལོ་རེ་བཞིན་རབ་བྱུང་བསྙེན་རྫོགས་བརྒྱ་ཕྲག་
དུ་མ་རེ་གཏན་དུ་བྱུང་བ་དང་། གཞན་ཡང་དབྱར་ཆོས་སྟོན་ཆོས་སོགས་ལ་དབང་ཁྲིད་ལུང་ལ་
སོགས་ པ་ཆོས་ཀྱི་འཁོར་ལོ་རྒྱ་ཆེན་པོ་བསྐོར་ཏེ། སྐལ་ལྡན་དཔག་ཏུ་མེད་ པ་ སྨིན་གྲོལ་ལ་
འགོད་པར་མཛད་དེ། གསུང་ཆོས་རྣམས་རེ་རེ་ནས་བགྲང་བར་ག་ལ་ནུས་ཏེ་མཐའ་ཀླས་པས་
སོ། །དེ་དག་གི་སྐབས་སུ་བྱུང་བའི་དངོས་པོ་རྣམས་ཀྱང་ཆུད་ཟོས་སུ་ཅུང་ཟད་ཙམ་ཡང་མ་སོང་
བར་ མཛད་དེ། བླ་མ་གོང་མ་ རྣམས་ ཀྱི་དཀར་མེ་དུས་ ཇའི་ ཚུལ་ དང་། སྒྲུབ་མཆོད་ སོགས་
དཀྱུས་གང་དགོས་རྣམས་ཡར་ལྡན་དང་ལྷག་པར་འཇམ་དབྱངས་བསོད་ནམས་དབང་ཕྱུག་གི་
284

དུས་ཇ་སོགས་འཛུགས་པ་མཛད། རུང་ཁང་གི་ཟངས་ཀྱི་འདྲེན་སྐྱེན་རྣམས་རྙིངས་ནས་ཇ་ཐུག་
འདྲེན་ཚེ་ཆུད་ཟོས་ཤིང་མི་ཀུན་སུན་པར་ཡོད་པ་ལ། རྗེ་འདིས་གསར་བསྐྲུན་མང་དུ་མཛད་པ་
དང་། ལམ་འབྲས་ལྷ་ཁང་ལ་གསེར་གྱི་རྒྱལ་མཚན་ཟུང་རྣམས་མཛད། མ་འོངས་པ་ན་བདེ་
གཤེགས་མཆོད་རྟེན་བརྒྱད་སོགས་གཙུག་ལག་ཁང་རྣམས་ཀྱི་ཤིང་ཆའི་རྒྱུ་ལ་ཕན་པར་དགོངས་
ནས་ནག་བཀྲའི་ལྕང་ར་རྣམས་གསར་འདེབས་མཛད། ཚོགས་ཁྲོ་བརྡོལ་ནས་མང་ཇ་བསྐོལ་བ་
ལ་དཀའ་ལས་ཆེ་བ་ལ་ཚོགས་ཁྲོ་ཆེ་ལེགས་གཉིས་གསར་དུ་བསྒྲུབས། དབང་ཁང་སྦུག་ཏུ་མ་
འོངས་པའི་རྒྱུ་རྟེན་གསེར་ཞོ་ལྔ་བཅུ་དང༌། སྤྱན་གཟིགས་ལོ་སྐོར་བཅུ་གཉིས་ཀྱི་གཟུགས་རིས་
ཡོད་པའི་དངུལ་ཕོར་དངུལ་སྲང་བརྒྱད་ཡོད་པ་གཅིག་རྣམས་བཞག་པ་སོགས་ལུགས་གཉིས་ཀྱི་བྱ་
བ་རླབས་ཆེན་འབད་མེད་ལྷུན་གྲུབ་འབྱུང་བ་ལགས། དེ་ལྟ་བུའི་སྐབས་ནས་རྗེ་རང་གི་ཐུགས་
བཞེད་ཀྱི་ལོ་དྲུག་བདུན་ཙམ་ལས་བླ་བྲང་དུ་བཞུགས་འདོད་མ་བྱས་རུང་གདན་ས་གཞུང་ས་
སོགས་ནས་དགོངས་པ་མ་གནང་བར་ཡུན་རིང་འགྱངས་རྗེས་སྐུ་གཟུགས་ལ་ཡང་ཞབས་འབམ།
ཡ་མ་སོགས་ཀྱིས་གཙེར་བར་བྱུང་། སྤྱན་ཡང་གསལ་རྒྱུ་མེད་པ་བཅས་ཀླུ་སྡིངས་གདུང་བརྒྱུད་
བདག་ཆེན་ཀུན་དགའ་ཤེས་རབ་ལ་ཐུགས་འགན་འབོགས་རྩིས་མཛད་ནའང་ཞབས་དྲུང་དེ་གློ་
བུར་དུ་གཤེགས། དེ་ནས་ངོར་པ་བླ་མ་ཀུན་ཚོགས་ནས་མཁན་པོའི་འོས་བླ་མ་དུ་མ་བྱས་ཤིང་།
དེའི་ནང་ནས་ཀྱང་ཀླུ་སྡིངས་ཞབས་དྲུང་ཆེན་མོ་ཤར་ཆེན་ཡེ་ཤེས་བཟང་པོ་འོས་གཅིག་མར་བྱས་
ནས་གདན་སར་ཞུས་ནས་གཞུང་ས་ཆེན་པོ་ནས་བཀའ་ཤོག་རིན་པོ་ཆེ་ཕེབས་ན་ཡང་ཞབས་དྲུང་
གིས་ སྔ་མོ་ནས་ངོར་པས་མཁན་པོ་དགོས་ཞུ་ གྲངས་མང་བས། མཛད་མི་དགོས་པའི་བཀའ་
ཤོག་ཡོད་འདུག་ པས་ དགོངས་ པ་ ཁྲོལ། དེ་ལྟར་མི་མཛད་པའི་རྒྱུ་མཚན་ཡང་། སྐུ་གཟུགས་
ངན་པས་འཆད་ཉན་སོགས་དཀའ་ཞིང་། ལྷག་པར་སྐུ་ཚེའི་བར་ཆད་དུ་སོང་ན་བླ་བྲང་ལ་ཕན་
མི་ཐོགས་ཀླུ་ལྡིངས་གྲོན་པ་ལས་མི་འོང་སྙམ་དུ་དགོངས་པའོ། ། མེ་སྟག་ལོའི་ལམ་འབྲས་དེ་
མཛད་ མ་ཐུབ་ པས་ གྲྭ་ པ་ རྣམས་ ས་ སྐྱ། རྩེ་ གདོང་། ནཱ་ ལེན། ཐུབ་ བསྟན་ སོགས་ ལ་ འགྲོ་
ཟེར་ནས་ཐུགས་གཙེར་བ་བྱུང་གསུང་། དེ་སྐབས་ཀྱི་སྐྱེད་ཚལ་འོག་གི་མཁན་ཟུར་ཚོགས་སོག་
རབ་འབྱམས་པ་ཀུན་དགའ་ཚུལ་ཁྲིམས་པ་ལ་འདི་ལོའི་ལམ་འབྲས་གནང་དགོས་གསུངས་ཀྱང་
ཁོང་གི་གནང་རོགས་མ་མཛད། གཞན་མུས་ ཕྱོགས་ཀྱི་བླ་མ་གཅིག་ལ་རྟགས་དྲིལ་ ཐོན་བྱུང་
ཀྱང་ངོར་པ་དགེ་རྒན་ཚོ་ན་རེ། ངེད་ལ་ལམ་འབྲས་མཁན་རབ་མ་ཆད་པ་ཅིག་དགོས་ཟེར་ནས་
285

མ་ཉན། མི་རྣམས་ ཁ་གཟན་པས་མཁན་པོ་ ཕྱི་ནས་འོང་རྒྱུ་ཡིན་པ་འདྲ་ཟེར་བ་སོགས་ལབ་
རིགས་མང་པོ་འདུག་པས། ཐུགས་ཤིན་ཏུ་མ་བདེ་བར་དགོངས་མོ་གཏོར་བསྔོའི་སྐབས་རྣམས་
ལ་ངོར་པའི་མཁན་པོ་འདི་ངོར་པའི་ནང་ནས་རྡོ་རྗེ་འཆང་གི་བསྟན་པ་ལ་ཕན་པ་ཞིག་མཁན་པོར་བ 
ཏེ
འོང་བའི་ ཕྲིན་ལས་བཅོལ་ཆག་མེད་བྱས་ པ་ ཡིན་གསུངས། ཀླུ་ལྡིངས་ ཞབས་དྲུང་ཆེན་མོས་
དགོངས་པ་ཞུར་བཏང་སྐབས་སུ། ཞུ་སྒོ་ཨེ་ གེ་ཟེར་ནས་སྤང་ཤར་ བླ་མ་ཀུན་དགའ་བསམ་
གཏན་གཏོང་བ་གནང་། དེའི་ཚེ་ཁོང་དཔོན་སློབ་གཉིས་ཀྱི་བཀའ་གྲོས་ལ་གལ་ཏེ་ཞུ་སྒོ་མ་ཁེག་
ན། སྔར་གྱི་འོས་རྣམས་ དང་ ཁོ་བོ་ཅག་ ཀྱང་འོས་ སུ་ བྱས་འདུག །དེའི་ཚེ་ཀླུ་ལྡིངས་ ཞབས་
དྲུང་རིན་པོ་ཆེར་ཁྲོལ་ཆ་བྱུང་ནས། འོས་རྣམས་ཀྱི་ནང་ནས་ཁོ་བོ་ཅག་ལ་སྡེ་སྲིད་མིའི་དབང་པོ་
སངས་རྒྱས་རྒྱ་མཚོའི་བཀའ་ཤོག་རིན་པོ་ཆེ་སྩལ་འདུག་ཅིང་། བླ་མ་ཀུན་དགའ་བསམ་གཏན་
ངོར་དུ་འབྱོར་རྒྱུའི་ནུབ་མཁན་རིན་པོ་ཆེ་རང་གི་མནལ་ལམ་དུ་དབང་ཁང་ཡིན་སྙམ་པའི་ཁང་པ་
ཆེན་པོ་ཞིག་ལ་སྔར་ གྱི་ཕེབས་སྐྱས་རྙིང་ པ་དེ་ རྙིང་ འདུག་ཟེར་ནས་སྐས་ཅིག་བཙུགས་སོང་།
དེར་བྱོན་ནས་སྐྱེས་རུ་སོགས་ལ་བརླིངས་པོ་ཡོད་དམ་བྱས་ནས་གཟིགས་པས་ཤིན་ཏུ་ལེགས་ཤིང་
བརླིང་བར་འདུག་པ་ཅིག་བྱུང་གསུང་ཞིང་སྔ་དྲོ་སྔ་མོ་ནས་དེ་རིང་བླ་མ་སླེབ་འོང་ང་ལ་རྨི་ལམ་
བཟང་པོ་བྱུང་ངོ་གྱིས་གསུང་བ་བྱུང་ཞིང་། ཁོ་བོ་ཅག་གི་ལུག་ལོའི་དགུན་མགོན་པོའི་བསྙེན་པ་
ཅིག་ བྱས་སྐབས་སུ་རྨི་ལམ་དུ། ཁོ་བོ་ཅག་ལ་ རྗེ་ འདིས་ བླ་ བྲང་རྩིས་སྤྲོད་མཛད་ཅིང་ལམ་
འབྲས་ལྷ་ཁང་གི་མདུན་གྱི་གཡབ་སྟེང་འདི་ན་སྔར་རྣ་ཡུལ་ན་ཡོད་པ་ལྟར་གྱི་བིརྱ་པའི་སྐུའི་རྣམ་
འགྱུར་དྲུག་སོགས་ཀྱི་བིརྱའི་བཀོད་པ་བྲིས་པ་ཞིག་ཏུ་བདག་ཅག་དཔོན་སློབ་འདུག་པ་རྨིས།
དེ་ནས་རྗེ་འདི་རྟ་བབས་མཆོད་རྟེན་ནས་ཆིབས་པ་མིག་སྨན་གྱི་མདངས་ཅན་ཞིག་ལ་ཆིབས་གོས་
ཆེན་དམར་པོ་ལ་རྒྱ་ཡིག་ཨོཾ་ཨཱཿཧཱུྃ་ཡིན་སྙམ་པའི་རི་མོ་གསལ་པོ་ཅན་གྱི་འགན་སྦྱར་ཅིག་བཞེས་
དབུ་ཞྭ་ནམ་མཁའ་རབ་འབྱམས་བཅས་སྲད་དགོན་པ་ཁྲ་མོར་སྒྲུབ་པ་ལ་ཕེབས་རྒྱུ་ཡིན་གསུངས་
ནས་ ཕེབས་སོང་ཞིང་། དེའི་ཚེ་མི་མང་པོ་ཞིག་ན་རེ་མཁན་པོ་ལྷུན་གྲུབ་དཔལ་ལྡན་འདི་སྐུ་
བསོད་ཆེན་པོ་ཁོང་རང་ མཁན་ཡུན་ཀྱང་རིང་། དེ་ཡང་སྐུ་ཚེའི་མཇུག་ཏུ་སྒྲུབ་པ་ལ་བཞུགས་
སྐུའི་སྐྱེ་བ་ཕྱི་མ་བདེ་བ་ཅན་དུ་འབྱོན་ངེས་ཟར་གྱིན་པ་ཅིག་རྨིས། གཉིད་སད་ནས་འདི་ལྟར་རྗེ་
སྐུ་གཟུགས་བཟང་རྒྱུ་མེད་མཁན་པོ་འཇོག་པ་མི་རྙེད་པར་འདུག་ཟེར་བའི་གཏམ་ཆ་སྔ་མོ་ནས་
ཐོས་ཡོད་པས། སྐུ་ གཤེགས་ པ་ མིན་ནམ་སྙམ་ནས་མིག་ཆུ་ཤོར། ཟླའུ་ཚོ་ལའང་དེ་བཞིན་
286

ལབས་པས། ཁོང་ཚོ་ན་རེ་བཞད་གད་བྱེད་ཅིང་ཁྱེད་ངོར་པའི་མཁན་པོ་བྱེད་ཟེར་རྒྱུ་ཨ་ཡིན།
ཁོང་གཤེགས་པ་མེད་འགྲོ། གལ་ཏེ་གཤེགས་ནའང་བྱ་བ་བྱས་པའི་བན་རྒན་ཡིན་པར་འདུག་
ཟེར། ཡང་དེ་ སྐབས། དགེ་སློང་ བྱམས་ པའི་རྨི་ལམ་དུ། ཨ་ཙ་ ར་མགོ་ དཀར་ པོ་ རྐང་གླིང་
ཁྱེར་བ་ཅིག་གིས་ཁྱོད་ཀྱི་བླ་མ་ངོར་གྱི་ཁྲིར་འགྲོ་དགོས་རྒྱུ་ཡིན་ཟེར་བ་རྨིས་བཟང་ངམ་ངན་ཟེར།
དེ་ ལས་ ཁོ་བོས་མི་དྲན་དགུ་དྲན་ འུ་ཅག་འདྲ་ ལ་ དེ་ འདྲ་རྣམ་དཔྱོད་ དཔའ་ བྱས་ ནས་ ལབ།
སེམས་ལ་དེ་འདྲ་དག་དོགས་མེད་དེ། འཆི་རྒྱུ་འདྲ་མིན་ན་རུང་སྙམ་སྐྲག་པར་བྱུང་ནས་རྨི་ངན་
བཟློག་པའི་གདམས་ངག་བྱེད་ལོ་བྱས། དེ་སོགས་དེའི་སྐབས་སུ་རྨི་ལམ་གྱི་ཟ་ཟི་མང་དུ་བྱུང་
སྟེ་མ་བྲིས་སོ། །གང་ནའང་མེ་སྟག་ཟླ་བ་བདུན་པའི་ཉེར་ལྔའི་ཉིན་ཁོ་བོ་ཅག་དགའ་སྟོད་གདོང་
སྤྱོད་བསམ་གཏན་གླིང་ན་མཚམས་ལ་བསྡད་ཡོད་པའི་སྟེང་དུ། སྡེ་སྲིད་མིའི་དབང་པོས་ཁུར་
ལེན་གྱིས་གསུངས་པའི་བཀའ་ཤོག་དང་། ས་སྐྱ་བདག་ཆེན་ངག་དབང་ཀུན་དགའ་བཀྲ་ཤིས་
ཀྱི་ཐུགས་དམ་ཞིབ་རྒྱས་མཁའ་འགྲོ་ཆོས་སྐྱོང་སྲུང་མ་རྣམས་ལ་རྐྱེན་སེལ་མཐུན་འགྲུབ་ཀྱི་ཕྲིན་
ལས་བཅོལ་བ་ཡིན་གསུངས་པ་དང་། ཧོར་ཟླ་བཅུ་པ་ཚུན་འབྱོར་པ་དགོས་ཚུལ་སོགས་དང་།
རྗེ་འདིས་ཐུགས་དམ་གནང་བ་འདི་ལྟར་རོ། །མཚུངས་མེད་བཤེས་གཉེན་དམ་པ་སངས་རྒྱས་
ཕུན་ ཚོགས་པའི་དྲུང་དུ། ཞུ་བ་ ཆེད་ དུ་ འབུལ་ འབྲས། བདག་ ན་ སོ་ སོང་ བ་ དང༌། འབམ་
ཡ་མ་སོགས་ནད་སྣ་ཚོགས་ཀྱིས་ལུས་མནར་ཞིང་། ཁྱད་པར་འདྲེན་བྱེད་དབང་པོ་བསྒྲིབས་
པའི་ སྟབས་ ཀྱིས་ གོང་ ས་ ཡས་ ཕྱིན་ དང༌། གདན་ ས་ གོང་ རྣམས་ སུ་ དགོངས་ ཁྲོལ་ ཞུ་བས།
གྲོལ་ཆ་བཀའ་དྲིན་བསྐྱངས་ནས། འདི་ཁའི་རང་རེ་ངོར་པའི་ནང་དུ་འོས་རིགས་ཕུལ་བ་རྣམས་
ཀྱི་གཙོ་བོར་ཀླུ་ལྡིངས་ལ་ཞུ་བས། གདན་ས་གོང་ནས་ཀྱང་བཀའ་དྲིན་བསྐྱངས་ནས། གཞུང་
སར་སློབ་དོན་དེ་ལྟར་ཞུས་པས། གཞུང་ནས་ཀྱང་ཀླུ་ལྡིངས་པ་ལ་མཁན་པོ་མཛད་དགོས་པའི་
བཀའ་ཤོག་རིན་པོ་ཆེ་བཀའ་དྲིན་བསྐྱངས་བྱུང་ཡང་། ཀླུ་ལྡིངས་པས་བསྟན་པ་ལ་མ་གཟིགས་
ནས། དགོངས་ གྲོལ་ནན་ འཇགས་ ཞུས་པས་གཞུང་ ས་ནས་ ཀྱང་ དགོངས་ ཁྲོལ་ གནང་འདུག
། སྤྱིར་རྒྱལ་བས་མདོ་སྡེ་དུ་མ་ནས་ལུང་བསྟན་པའི་རྒྱལ་སྲས་པད་དཀར་འཛིན་པ་རྣམ་པར་
འཕྲུལ་ པ། སྙིགས་དུས་ སངས་ རྒྱས་ ཀྱི་བསྟན་པ་གསལ་བར་བྱེད་པའི་ཉིན་མོར་ བྱས་ པས།
ཁྱད་པར་གསུང་ངག་རིན་པོ་ཆེའི་གསང་ཆེན་རྒྱ་མཚོའི་བསྟན་པ་ནོར་འཛིན་ཐམས་ཅད་དུ་དར་
ཞིང་རྒྱས་པར་བྱེད་པའི་མཚུངས་མེད་ཨེ་ཝཾ་པ་ཆེན་པོ་རྒྱལ་བ་རྡོ་རྗེ་འཆང་ཀུན་དགའ་བཟང་པོ་
287

ཞེས་མཚན་ཉི་ཟླ་ལྟར་ཕྱོགས་ཐམས་ཅད་དུ་ཡོངས་སུ་གྲགས་པ་དེ་ཉིད་ཀྱི་བསྟན་པ་སྤྱི་དང་ཁྱད་
པར་ས་སྐྱ་པའི་བསྟན་པ་ཡུན་དུ་གནས་ཤིང་སྤེལ་བའི་ཕྱིར་དུ། འཕགས་མཆོག་དགེ་འདུན་
བཞུགས་པའི་བསྟི་གནས། དགོན་པ་ཞིག་བཏབ་དགོས་དགོངས་པའི་ཚེ། མནལ་ལམ་དུ་ཡི་
དམ་གཙུག་ཏོར་རྣམ་པར་རྒྱལ་མས་ཁྱེད་ཀྱི་དགོན་པ་དོན་གྲུབ་ཀྱིས་སྟོན་པར་འགྱུར་ཞེས་ལུང་
བསྟན་པ་བཞིན་འཕགས་ཡུལ་རྡོ་རྗེ་གདན་དང་དབྱེར་མ་མཆིས་པའི་གནས་མཆོག་འོག་མིན་
གཉིས་པ་དགོན་གནས་འདི་ཉིད་བཏབ་ནས། གསང་ཆེན་རྡོ་རྗེ་ཐེག་པའི་ཆོས་ཀྱི་འཁོར་ལོ་རྒྱ་
ཆེན་པོ་བསྐོར་ཞིང་ཐེག་པ་མཆོག་གི་བསྟན་པ་དར་ཞིང་རྒྱས་པར་མཛད། འདྲེན་མཆོག་དམ་པ་
དེ་ཉིད་བདེ་བར་གཤེགས་པའི་དུས་ལ་ཉེ་བའི་ཚེ་བསྟན་པ་སློབ་མའི་མཆོག་མུས་ཆེན་སེམས་
དཔའ་ཆེན་པོ་ལ་གཏད་པ་ནས་བརྩམས་ཏེ། ཆོས་ཀྱི་རྒྱལ་སྲིད་ལ་དབང་བསྒྱུར་ཞིང་འཆད་རྩོད་
རྩོམ་གསུམ་གྱིས་བསྟན་པ་སྤེལ་བ་ལ་མཁས་པ་ཡོངས་འཛིན་དམ་པ་མུ་ཏིག་བསྟར་ལ་བརྒྱུས་པ་
བཞིན་གདུགས་ཐོབ་ བཅུ་ གསུམ་དང་། དེའི་རྗེས་བཟུང་བསྟན་པ་ གཅེས་སྤྲས་སུ་འཛིན་པའི་
སྐྱེས་ཆེན་དམ་པ་རིན་པོ་ཆེའི་ཕྲེང་བ་བཞིན་རིམ་པར་བྱོན་ལགས་པས། ཁྱེད་ཀྱང་སྔོན་གྱི་སྨོན་
ལམ་དང༌། སྐལ་བ་མཆོག་དང་ལྡན་པར་ གྱུར་ པ་འདྲེན་པ་དམ་པ་དེ་ཉིད་ཀྱི་འཇིགས་མེད་
གདོང་ལྔའི་ཁྲི་ལ་ ཞབས་ཟུང་རྣམ་པར་འཁོད་ནས། ཆོས་ཀྱི་རྒྱལ་ སྲིད་ལ་དབང་བསྒྱུར་བའི་
དཔལ་དམ་ པར་ཁྱེད་ཤར་བྱུང་བས། བསྟན་པ་སྤྱི་དང་བྱེ་བྲག་རྡོ་ རྗེ་འཆང་གི་བསྟན་པ་ལ་
གཟིགས་ནས། ལྷག་བསམ་མི་དམན་ཞིང་དགའ་སྤྲོ་རྒྱ་ཆེ་བའི་བསྟན་པའི་ཁུར་བཞེས་དམ་པ་
ལེན་མཛད་དགོས་ཤིང་། རང་འདོད་སྙན་གྲགས་རྙེད་བཀུར་སོགས་མེད་པའི་བསྟན་པ་དང་།
སེམས་ཅན་ལ་དམིགས་ནས་ལྷག་བསམ་རྣམ་པར་དག་པའི་ཐེག་པ་ཆེན་པོའི་ཆོས་འཆད་ཉན་བྱ་
བའི་ ཕན་ ཡོན་ གྱི་ རིམ་པ་ནི། སངས་རྒྱས་ལ་ མཆོད་ པའི་མཆོག་ཏུ་འགྱུར་ བ་དང་། སེམས་
ཅན་ལ་ སྦྱིན་ པའི་མཆོག་ཏུ་འགྱུར་བ་དང༌། བསོད་ནམས་འཕེལ་ཞིང་མངོན་ཤེས་ཐོབ་པར་
འགྱུར་རོ་ཞེས་ གསུངས་ སོ། ། དང་པོ་ནི་མདོ་ ལས། གོང་ ལ་ ཕན་ཕྱིར་ ང་ ཡི་ཆོས། །ཚུལ་
བཞིན་བཤད་པའི་རྒྱལ་བ་རྣམས། ། ཕུལ་བྱུང་མཆོད་པའི་མཆོག་ཡིན་ཏེ། །གཞན་དུ་མེ་ཏོག་
བདུག་སྤོས་སོགས། །བསྐལ་པའི་བར་དུ་མཆོད་བྱེད་ ཀྱང་། །མཆོད་པའི་མཆོག་ཏུ་འགྱུར་མ་
ཡིན། །ཞེས་སོགས་རྒྱས་པར་གསུང་ཞིང་། གཉིས་པ་སེམས་ཅན་ལ་སྦྱིན་པ་མཆོག་ཏུ་འགྱུར་
བ་ ནི། བྱམས་ པ་ སེང་ གེ་ སྒྲའི་ མདོ་ ལས། གང་ གིས་ གངྒཱའི་ བྱེ་ སྙེད་ འཇིག་ རྟེན་ ཁམས།
288

།རིན་ཆེན་བདུན་ གྱིས་ཡོངས་ སུ་ བཀང་ བྱས་ནས། །རབ་དགའི་སེམས་ཀྱིས་རྒྱལ་ལ་ཕུལ་བ་
བས། །གང་གིས་སེམས་ཅན་གཅིག་ ལ་ ཚིགས་བཅད་གཅིག །སྦྱིན་པས་བསོད་ནམས་ཤིན་
ཏུ་མཐའ་ཡས་ཏེ། །རིན་ཆེན་ སྦྱིན་ པ་ཤིན་ཏུ་ རྒྱ་ ཆེ་ ཡང་། །ཚིགས་བཅད་ སྦྱིན་ པའི་ སྙིང་ རྗེ་
སྒྲུབ་དེ་ལས། །བརྒྱ་སྟོང་ གྲངས་ཀྱི་ཆར་ཡང་ཕོད་མི་ནུས། །གཉིས་དང་གསུམ་ལ་གཞལ་དུ་
ག་ ལ་མཆིས། །ཞེས་སོགས་ གསུངས་ཞིང་། གསུམ་པ་བསོད་ནམས་འཕེལ་ཞིང་མངོན་ཤེས་
ཐོབ་ པར་ འགྱུར་བ་ནི། ལྷག་པའི་བསམ་ པ་བསྐུལ་བའི་མདོ་ལས། བྱམས་ པ་ གང་ རྙེད་པ་
དང་བཀུར་སྟི་མི་འདོད། ལྷག་པའི་བསམ་པས་ཟང་ཟིང་མེད་པའི་ཆོས་ཀྱི་སྦྱིན་པ་བྱིན་ནས།
དྲན་པ་དང་ བློ་གྲོས་དང་ ལྡན་ པ་ སོགས་ ཡོན་ཏན་ཉི་ཤུ་གསུངས་ཤིང་། བསླབ་བཏུས་ལས།
ཆོས་ ཀྱི་ སྦྱིན་ པ་ ཟང་ ཟིང་ མེད། ། བསོད་ ནམས་ འཕེལ་ བའི་ རྒྱུ་ ཡིན་ནོ། །ཞེས་ དང་། སེང་
གེའི་ ཞུས་ པའི་ མདོ་ ལས། ཆོས་ ཀྱི་ སྦྱིན་ པས་ སྐྱེ་བ་དྲན། །ཞེས་ སོགས་ བཀའ་ དང་ བསྟན་
བཅོས་རྣམས་ལས་མཐའ་ཡས་པར་གསུངས་པ་དང་། སྟོན་པ་མྱ་ངན་ལས་འདས་ཁར། མང་
དུ་ཐོས་པའི་མཆོག་ཀུན་དགའ་བོ་ལ་བཀའ་སྩལ་པ། ཀུན་དགའ་བོ་ངས་བསྐལ་པ་གྲངས་མེད་
པ་གསུམ་དུ་བསྒྲུབས་པའི་དམ་པའི་ཆོས་འདི་རྣམས་ཁྱེད་ཀྱིས་སེམས་ཅན་ཐམས་ཅད་ལ་སྟོན་པ་
དང་བཤད་པ་དང་རྣམ་པར་ཕྱེ་སྟེ་རྒྱ་ཆེར་དཀྲོལ་བར་གྱིས་ཤིག །དེ་ལྟར་བྱས་ནས་སངས་རྒྱས་
ལ་བྱས་པ་གཟོ་བ་ཡིན་ནོ། ། དེ་ལྟར་མ་བྱས་ན་སངས་རྒྱས་ལ་བྱས་པ་མི་གཟོ་བ་དང་། དྲིན་
མེད་པ་དང་སེམས་ཅན་བསླུ་བ་ཡིན་ནོ་ཞེས་དང༌། རྒྱ་གར་འཕགས་པའི་ཡུལ་དུ་པཎ་ཆེན་ནཱ་རོ་
ཏ་པ་ལ། སློབ་དཔོན་ཏི་ལོ་པས་ཁྱེད་ཀྱིས་སྒྲུབ་པ་རྩེ་གཅིག་ཏུ་བྱས་ན་ཚེ་འདི་ལ་མཆོག་གི་
དངོས་གྲུབ་ཐོབ་བོ་ཞེས་ལུང་བསྟན་པ་བཞིན་སྒྲུབ་པ་རྩེ་གཅིག་ཏུ་མཛད་པ་ལ། མུ་སྟེགས་ཀྱི་
པཎྜི་ཏ་མང་པོས་བསྟན་པ་དཔང་བཙུགས་ཀྱི་རྩོད་པ་བྱུང་བའི་ཚེ། སངས་རྒྱས་ཀྱི་བསྟན་པ་ལ་
གཟིགས་ནས་སྒྲུབ་པ་བོར་ཏེ། མུ་སྟེགས་དང་རྩོད་པས། མུ་སྟེགས་པ་རྣམས་ཕམ་པར་བྱེད་
ནས་ནང་པའི་བསྟན་པ་ལ་བཀོད་པས། སློབ་དཔོན་ཏི་ལོ་པས་མངོན་སུམ་དུ་བྱོན་ནས། བུ་
ལེགས་སོ་ལེགས་སོ་བསྟན་པའི་བྱ་བ་བྱས་སོ། །ད་བཤད་པ་གྱིས་ལ་བསྟན་པ་དང་། སེམས་
ཅན་གྱི་དོན་རྒྱ་ཆེན་པོ་བསྒྲུབ་པར་གྱིས་སོགས་དང་། བླ་མ་ས་སྐྱ་པ་ཆེན་པོ་ལ་ཞང་དགོན་པ་
བས། སྒྲུབ་པ་ལུང་སྦྱིན་གནང་བའི་ཚེ་ཁྱེད་ཀྱིས་ཚེ་འདི་ལ་སྒྲུབ་པ་བྱེད་ན་མཆོག་གི་དངོས་གྲུབ་
འགྲུབ། བཤད་པ་བྱེད་ན་མཆོག་གི་དངོས་གྲུབ་ཐོབ་ པའི་སློབ་མ་གསུམ། བཟོད་པ་ཐོབ་པ་
289

བདུན། རྟོགས་པ་དང་ལྡན་པ་བརྒྱད་ཅུ་ཙམ་འོང་བ་ལུང་བསྟན་པ་ལ། བླ་མ་ས་སྐྱ་པ་ཆེན་
པོས་ཀྱང་བསྟན་པ་ལ་བསམ་སྟེ། བཤད་པའི་ལུང་སྦྱིན་ཁུར་ལེན་བྱས་པས་སློབ་མ་ཡང་ལུང་
བསྟན་བཞིན་བྱུང་བ་དང་། གསུང་ངག་རིན་པོ་ཆེ་དེང་སང་གི་བར་དུ་དར་ཞིང་རྒྱས་པའི་རྟེན་
འབྲེལ་འགྲིགས་ པར་ འགྱུར་བ་ཡིན་ཞིང་། མུས་ཆེན་སེམས་དཔའ་ཆེན་པོ་ལ། རྡོ་ རྗེ་ འཆང་
གི་དུས་ཐ་མའི་བཀའ་ལུང་ལས། ཁྱེད་ཀྱིས་སྒྲུབ་པ་བྱས་ན་ཚེ་འདི་ལ་ཕྱག་རྒྱ་ཆེན་པོ་མཆོག་གི་
དངོས་ གྲུབ་ ཐོབ་ འདུག་ ཀྱང་། དེང་ སང་ བསྟན་ པ་ ཉམས་ པའི་ དུས་ དང་། ཁྱད་ པར་ གསུང་
ངག་རིན་པོ་ཆེ་སོགས་ཆད་ལ་ཁད་འདུག་པ། བསྟན་པ་ལ་བསམས་ནས་འཆད་ཉན་གྱིས་དང་
ཕྱི་མ་བདེ་བ་ཅན་དུ་མཇལ་འོང་གསུངས་པ་བཞིན། མུས་ཆེན་གྱིས་ཀྱང་བསྟན་པ་ལ་བསམས་
ནས་འཆད་ཉན་བྱེད་པས་བསྟན་པ་ལ་ཕན་སླེབ་ཆེན་པོར་བྱུང་། འདྲེན་མཆོག་བསོད་ནམས་རྒྱ་
མཚོ་ས་སྐྱ་ཞབས་དྲུང་ཨ་མི་ལའི་སྐུ་ཞབས་བཀའ་ཆོས་ཞུ་བའི་དུས། བདག་དང་བླ་མ་བཀྲ་
ཤིས་དཔལ་ལྡན་གཉིས་ཀྱང་ཕྱག་གཡོག་ཡོད་པས་ཞབས་དྲུང་རིན་པོ་ཆེའི་བཀའ་ཕེབས་ལ།
ངོར་གྱི་ཟུར་འཆད་པ་ཁྱེད། ང་ལ་ཆོས་གང་ཐོབ་པ་ཐམས་ཅད་ངོར་དུ་གཞན་ལ་འཆད་པ་གྱིས།
བླ་མ་མཆོད་པ་ལ་ཆོས་བཤད་པ་བླ་མ་མཆོད་པ་མཆོག་ཡིན། བསྒྲུབ་པའི་མཆོད་པ་འབྲིང་ཡིན།
ཟང་ཟིང་དངོས་པོའི་མཆོད་པ་ཐ་མ་ཡིན་ཞེས་སོགས་དཔེ་དོན་སྦྱར་ནས་རྒྱས་པར་གསུང་བྱུང་བ་
བཞིན། བླ་མ་གོང་མ་རྣམས་ཀྱིས་བཤད་པའི་བསྟན་པ་འཛིན་པར་དགོངས་ནས་བཤད་པ་གཙོ་
བོར་ འདུག་ པས། ཁྱེད་ ལ་ བཤད་ པའི་ སྤོབས་ པ་ དང་། བློ་གྲོས་ ཕུན་ སུམ་ ཚོགས་ པ་མངའ་
ཞིང་ བསྟན་ པ་ ལ་ ཕན་སླེབ་ཆེ་བ། མནལ་ལམ་ མཚན་ མ་བཟང་ པོ་བདག་ ལ་ བྱུང་ བ་ དང་།
དབང་བཀའ་རྗེས་གནང་སོགས་མ་ཐོབ་པ་ཡོད་ན་བདག་གིས་ཀྱང་གང་ལྕོག་བྱེད་པས་ཆོག་
ལགས་ཤིང་། གོང་དུ་ཞུས་པ་དེ་རྣམས་དགོངས་དབྱིངས་སུ་བཞུགས་པའི་ངོར། སེམས་ཞུམ་
པ་དང་སྒྱིད་ལུག་མི་བྱེད་པ་དགའ་སྤྲོ་བློ་སྟོབས་རྒྱ་ཆེན་པོ་བསྐྱེད་དེ། འདིར་དུས་ཆོས་གསུང་
ངག་རིན་པོ་ཆེ་འཆད་དགོས་པའི་སྟོབས་ཀྱིས་འབད་རྩོལ་དྲག་པོས་ཟླ་བ་བཅུ་པའི་ཚུན་ལ་མི་
འགྱངས་ པ་ དགོན་གནས་འདིར་ཕེབས་ཐུབ་པ་ཞིག་ཅིས་ཀྱང་ དགོངས་དབྱིངས་ རིན་པོ་ཆེར་
བཞུགས་པ་མཁྱེན་ཞེས་ཞུ་ཡིག་ཆོས་ཀྱི་འདྲེན་བྱེད་གཡོ་མཚོན་དུ་དམ་རྫས་བརྒྱ་ཕྲག་དབང་པོ་
ཡོན་ ཏན་ དང་། སིལ་ བུ་ བརྒྱ་ ཕྲག ། སྔགས་ མདུད་ བཅས་ ལ་ རྒྱ་ ལྡན། མེ་ སྟག་ ཧོར་
ལུགས་ཟླ་བ་ལྔ་པའི་གྲལ་ཚེས་ཉི་ཤུའི་སྔ་ཆར་ཟླ་བ་བྱ་སྤོའི་འགྲུབ་སྦྱོར་བཟང་པོའི་ཉིན་ཡོན་ཏན་
290

རིན་པོ་ཆེ་དུ་མའི་འབྱུང་གནས་དཔལ་ཨེ་ཝཾ་ཆོས་ལྡན་གྱི་རི་ཁྲོད་ནས་ཕུལ་ཞེས་བྱ་བ་ཕེབས།
དེ་ནས་ཁོ་བོ་ཅག་རང་ལ་ཀྱག་རེ་མེད་པས་བསྟན་པའི་འགན་མི་ཐེག་ཅིང་བློ་འདོད་ལ་ཡེ་མེད་
ཀྱང་གྲོགས་ཚངས་པ་མཚུངས་པར་སྤྱོད་པ་འགའ་རེ་ལ་ཐུགས་དམ་བརྟག་པ་དང་གང་དྲག་གི་
གྲོས་ཞུས་པས་བརྟགས་པ་ཡང་བཟང་། ཆོས་རྗེ་རྡོ་རྗེ་འཆང་ཆེན་པོའི་ཆོས་ཀྱི་ཁྲི་ལ་རྐང་པའི་
འདེག་འཇོག་བཀོད་པ་སྐལ་བ་བཟང་པོ་ཡིན་ཟེར་ཞིང་ཐམས་ཅད་ཧཱུྃ་གཅིག་ཏུ་བསྒྲིལ་ནས་འགྲོ་
དགོས་ཟེར་བར། འོ་ན་ ཕཊ་ སྐྱིད་སྡུག་ལེགས་ཉེས་གང་བྱུང་ཀྱང་ བླ་མ་དཀོན་མཆོག་མཁྱེན་
བྱས་ཏེ། ཧོར་ཟླ་བདུན་པའི་ཉེར་ལྔ་ ལ་ སྐར་ འཛིན་ བྱས། ཞག་ལྔ་དྲུག་ཙམ་སྦྱིན་བདག་གྲྭ་
རིགས་རྣམས་དང་འཕྲད་ཅིང་དབང་བཀའ་རྗེས་གནང་གང་སྟབ་བྱས། ཟླ་བ་བརྒྱད་པའི་ཚེས་
གཉིས་ལ་བཏེག་ནས་རིམ་གྱིས་འོངས། བླ་བྲང་གི་སྐུ་ཚབ་ཆུ་འདུས་པ་ཅིག་ཡོད་པ་ཁོ་ན་རེ།
བAལམ་བར་ནས་ཁོ་ལ་སྔ་མགྱོགས་སུ་བང་ཆེན་ཤོག་གསུངས་པ་ཡོད་ཟེར་ནས། ཁམས་དབུས་
གཙང་གི་བར་ཙམ་སོགས་ཞེས་པའི་ལུང་པ་ནས། ཁོང་མི་ཟླ་སྦྲེལ་པོ་ཞིག་བཏང་། དེའི་ཚེ་ཞུ་
ཤོག་ལ་འདི་ཕྱི་སྐྱབས་གནས་དམ་པའི་ཞབས་དྲུང་དུ་ཞུ་བ། ཤེས་བྱའི་རང་བཞིན་ནམ་མཁའི་
ཕ་ མཐའ་ ཡས། །ཡོངས་རྫོགས་ མཇལ་ པ་ ཀུན་ མཁྱེན་ ཁོ་ནའི་ ཡིན། ། སོ་སྐྱེ་དང་ པོའི་ ལས་
ཅན་ བློ་ གསལ་ བས། །ཉམས་ བླངས་ གཙོ་བོ་ སེམས་ གཉིས་ འོད་ དཀར་ ཅན། །ཞེས་ སོགས་
དང་། འཕགས་ པ་ ཀླུ་ སྒྲུབ་ ཞབས་ ཀྱིས། གཞན་ ཕན་ ལས་ ལ་ མཐུ་ མེད་ ཀྱང་། །དེ་ ཡི་
བསམ་པ་རྟག་ཏུ་བྱ། །ཞེས་སོགས་བཀོད་པ་ཞིག་ཕུལ། དེ་ནས་ལྷ་སར་ཟླ་བ་དགུ་པའི་ཚེས་
བཅོ་ བརྒྱད་ ལ་ སླེབ། སྡེ་ སྲིད་ མིའི་ དབང་ པོ་ སྐུ་ མཚམས་ ཞག་ བདུན་ ཕྲག་ གཅིག་ པ་ ཅིག་
བཞུགས་པ་དང་ཐུག །ངོར་ནས་ཀྱང་ཞུ་སྒོ་འགེགས་པའི་བང་ཆེན་དང་། ངེད་ལ་ཡང་ཐུགས་
དམ་དང་བླ་གོས་ཀྱི་རྟེན་བཅས་ཕེབས་བྱུང་ལ་ངེད་ཀྱི་རོག་རམ་ལ་ཐར་རྩེ་ནས་ཀྱང་ནོར་བུ་དར་
རྒྱས་སླེབ། གནམ་གང་གི་ཉིན་སྡེ་པའི་ཕྱག་དབང་བྱུང་། དེ་སྐབས་སྡེ་པ་ལྷ་རྒྱ་རི་བ་སོགས་
ཀྱི་ཞབས་བརྟན་འབུལ་མཁན་ཡོད་ པས་བཞུགས་ གྲལ་ལ་ སྡོད་གསུངས་ནས་བསྡད། ཟླ་བ་
བཅུ་པའི་ཚེས་བདུན་ལ་པོ་ཊ་ལར་ཚོམ་ཆེན་དུ་བརྟན་བཞུགས་ཀྱི་དགའ་སྟོན་གནང་བ་དེའི་ཉིན་
རྒྱལ་དབང་རིན་པོ་ཆེའི་གཟིམས་ཆུང་འགག་ཏུ་ཕྱག་འབུལ་བྱས་བཞུགས་གྲལ་སྡེར་ཁ་སོགས་ཀྱི་
གནང་ ཆ་ ཡང་ བྱུང་། ཚེས་ བཅུ་ ལ་ ཐོན་ ཕྱག་ གནང་། བཅུ་ གཅིག་ ལ་ ལྷ་ ས་ ནས་ བཏེག་
།ཡར་ལམ་སྐྱེད་ཚལ་གོང་འོག་རྣམས་ཕ་མེས་གོང་མའི་གྲྭ་ས་ཡིན་པས་མཇལ། ཉེར་གཅིག་གི་
291

མང་ཇ་དུང་གཏོང་བ་དང་ལ་ ཆུང་ཁར་སླེབ་པ་དང༌། རི་རྩེར་ཉི་མ་ཤར་བ་རྣམས་དུས་མཉམ་
བྱུང་། ཉེར་གཉིས་ཀྱི་ཉིན་བླ་བྲང་དུ་རྗེ་འདིའི་སྐུ་ཞབས་སུ་མཇལ། ཁྱོད་བཀའ་སྲུང་རྣམས་
ཀྱི་ཕྲིན་ལས་སྒྲུབ་པ་ཡིན་གསུངས་ནས་མཉེས་མཉེས་མཛད། ཁོ་བོས་མ་ཐོབ་པའི་འདོད་ཆོས་
ཅིག་གསོལ་བ་བཏབ་པས། དཔལ་མགོན་ཞལ་ གྱི་ རྗེས་ གནང་དེ་ མི་འོང་འདིའི་ང་ལ་རྩུབ་
འགྱུར་ཆེ་བ་འོང་གི་འདུག །གཞན་རྣམས་གང་འཕྲོད་བྱེད་གསུང་ཞིང་སྟོན་མོ་དང་བག་ཟན་
རྣམས་གནང་། དེ་ནས་ཧོར་ཟླ་བཅུ་གཅིག་པའི་ཉི་ཤུ་གཉིས་ཀྱི་ཉིན་ཆོས་ཀྱི་རྒྱལ་པོ་འཕགས་པ་
རིན་པོ་ཆེའི་དུས་ཆེན་ཉི་མ་མེ་བཞིའི་འགྲུབ་སྦྱོར་ཐོག་གཞུང་གདན་ས་སོགས་ཀྱི་སྐུ་ཚབ་བཀོད་ཇ་
ལེགས་གནང་བཅས། ངོར་བླ་བྲང་ཁང་ཚན་རྣམས་ཀྱིས་ཀྱང་ལེགས་འབུལ་མཚོན་ཙམ་བཅས།
ཁོ་བོ་ཅག་གི་རྒྱལ་བ་རྡོ་རྗེ་འཆང་ཆེན་པོའི་བཞུགས་ཁྲི་ལ་སྤུ་མེད་སྐམ་སྟན་ཟེར་བའི་ཚུལ་བཞིན་
བྱས་ པ་ ལགས། ལྷུན་ གྱིས་ གྲུབ་ པའི་ ལེགས་ བྱས་ དཔལ་ ཡོན་ གྱིས། ། ཆོས་ གྲྭའི་ དགེ་
ལེགས་ཆུ་གཏེར་རྒྱས་མཛད་ཅིང་། །ཕྲིན་ལས་ཆུ་ཀླུང་ཕྱོགས་བརྒྱར་སིམ་པ་དང་། ། དོན་གཉིས་
ལྡན་ པའི་ དགེ་མཚན་གསལ་པོར་ གྱུར། །ཆོས་བརྒྱད་སྤྲོས་པའི་ཟློས་གར་གྱིས་དབེན་ཞིང་།
།ཚུལ་གནས་ཐོས་བསམ་བསྒོམ་པས་རྒྱུད་སྦྱངས་ཤིང༌། །ངོ་མཚར་མཁས་པའི་བྱ་བ་སུམ་ལྡན་
ཅན། །འཁོར་ ལོ་ གསུམ་ གྱིས་ བསྟན་ ལ་རི་མོར་མཛད། །སླར་ཡང་ རང་གི་ བརྒྱུད་ པའི་ དམ་
ཚིག་གིས། ། ས་བོན་གྱིས་བསྐྲུན་བདག་ཅག་ལྷག་བསམ་གྱིས། །མངར་བའི་མྱུ་གུ་མ་རྙིང་ཨ་
མྲའི་འབྲས། །འཆང་བར་བྱེད་རྐྱེན་ཆུ་ལུད་ ཀྱིས་ བྲན་ཏོ། །མཁན་ཆེན་རྡོ་རྗེ་འཆང་ལྷུན་གྲུབ་
དཔལ་ ལྡན་ གྱི་རྣམ་པར་ཐར་པ་ལེགས་བྱས་དཔལ་གྱི་དགའ་སྟོན་ལས། བསྟན་པའི་བདག་
པོར་མངའ་གསོལ་ཞིང་ཕྲིན་ལས་རླབས་པོ་ཆེས་སྲིད་འདི་དཀར་པོར་མཛད་པའི་སྐབས་ཏེ་རིམ་
པར་ ཕྱེ་བ་བཞི་ པའོ།། །།དེ་ནས་དབེན་ གསུམ་བདུད་ རྩིའི་འཚོ་བ་ བཞེས་ པའི་ ཚུལ་ནི། དེ་
ལྟར་ཉི་ཤུ་དྲུག་ལ་ཨེ་ཝཾ་ཕན་བདེ་ཁང་གསར་དུ་བྱོན་ནས། ས་སྐྱར་བདག་ཆེན་ཀུན་དགའ་བཀྲ་
ཤིས་ལ་གསུང་ངག་སོགས་བཀའ་ཆོས་འགའ་ཞིག་འབུལ་བ་ལ་ཐོག་ཅིག་ཕེབས་པ་མ་གཏོགས།
དུས་རྟག་ཏུ་རིམ་ གཉིས་ཀྱི་ཟབ་བཞེས་ལ་རྩེ་གཅིག་ཏུ་འཇོག་པར་མཛད། གསེང་སྐབས་སུ་
བདག་ཅག་ལ་སོགས་པ་གདུལ་བྱ་གུས་ལྡན་འགའ་རེ་ལ་གསུང་ཆོས་འགའ་ཤས་གནང་བར་
མཛད་དོ། །དེ་ཡང་ཁོ་བོ་ཅག་གི་ཐོས་པའི་ཚུལ་ནི་ཐོས་ཡིག་ཏུ་འབྲི་བར་འགྱུར་རོ། ། བྱ་བ་
ལས་ཀྱི་འཁོར་ལོ་ཡང་འདི་སྐབས་སུ་སྤང་ཤར་བླ་མས་རྗེ་འདིའི་སྐུ་ཐང་ཐོག་ཚད་མ་བཞེངས་ནས་
292

ཕུལ་བ་དང༌། རྗེ་རང་གི་སྨན་སྐུ་སྐུ་ཚད་ཙམ་གྲུབ་པ་དེ་དག་ཀྱང་ཕྱག་ནས་སོགས་ལེགས་པར་
མཛད་དེ། བྱིན་རླབས་ ཀྱི་དཔལ་ འབར་ བར་ བཞུགས་ སོ། །སྤྱིར་ རྗེ་ འདིའི་ གང་བཞེད་ པའི་
དོན་ཐམས་ཅད་ཡིད་བཞིན་དུ་འགྲུབ་ཅིང༌། བསྙེན་སྒྲུབ་མཛད་པའི་ལྷ་རྣམས་ལ་ཡང་རྟགས་
མཚན་རེ་ཐོན་པར་སྣང་སྟེ། དབུ་མཛད་ལས་ཚན་མཛད་སྐབས་སུ་དྲུང་ཁང་དུ་རྣལ་འབྱོར་མའི་
གཞི་བསྙེན་མཛད་སྐབས། མནལ་ལམ་དུ་བུད་མེད་གཞོན་ནུ་མང་ པོ་ཆང་འཐུང་ བྱེད་ ཀྱིན་
འདུག །རྗེ་ འདིའི་ དགོངས་ པ་ ལ། ད་ ལྟ་ མཁའ་ སྤྱོད་ མའི་ བསྙེན་ པ་ བྱེད་ སྐབས་ ལ། འདི་
རྣམས་འདིར་འོང་བ་རྗེ་བཙུན་མའི་སྤྲུལ་པ་མིན་ནམ་སྙམ་པ་བྱུང་འཕྲལ། དེ་རྣམས་མགོ་གུག་
གུག་འཛུམ་འཛུམ་བྱེད་ཅིང་དངོས་གྲུབ་ཡིན་ཟེར་ནས། ཆང་སྦྱིན་བྱུང་བ་དངོས་གྲུབ་ཡིན་སྙམ་
པས་བཏུང་། མཁའ་སྤྱོད་ལ་འགྲོ་ཟེར་བ་ལ་སྤྱིར་མཁའ་སྤྱོད་ལ་འགྲོ་བ་དགའ་མོ་ཡིན་ནའང་ད་
ལྟ་འགྲོ་མ་རན་སྙམ་ནས་མི་འགྲོ་བྱས་པ་རྨིས་གསུང་བ་ལྟ་བུས་མཚོན་པའོ།། གཞན་ཡང་ངོ་མཚར་
བའི་རྣམ་པར་ཐར་པ་དུ་མ་ཡོད་མོད་ནའང་། སྒྲོ་སྐུར་གྱུར་དོགས་ནས་མི་གསུངས་འདུག་པས་
མ་བྲིས་སོ། །དེ་ལྟར་མཛད་པས་བསྟན་འཛིན་བུ་སློབ་ ཀྱི་ཕྲིན་ལས་བྱུང་ཚུལ་ནི། ཆེ་དགུའི་
གཙུག་རྒྱན་དཔལ་ས་སྐྱ་པ་ངག་དབང་བསོད་ནམས་དབང་ཕྱུག་ཡབ་སྲས་གཉིས་ཆར་ལ་བཀའ་
ཆོས་འབུལ་བ་མཛད་ཅིང་། ཁྱད་པར་བདག་ཆེན་ཀུན་དགའ་བཀྲ་ཤིས་ཀྱི་གསུང་ངག་རིན་པོ་
ཆེ་སོགས་གསན་ཏེ་བླ་མའི་ཕུད་དུ་མཛད། གཞན་ཡང་ཤར་ པ་བདག་ཆེན་ཀུན་དགའ་ཤེས་
རབ་པ་མཁས་བཙུན་འཛོམ་པ་བྱུང་ཀྱང་། ཞིང་ཁམས་འདིར་མ་བཞུགས་ཞིང་ཁམས་གཞན་དུ་
འགྲོ་དོན་རླབས་པོ་ཆེ་བར་གོར་མ་ཆག་གོ །ཡང་ལྷར་བཅས་འགྲོ་བའི་གཙུག་ན་མངོན་པར་
མཐོ་བ། རྒྱལ་བ་རྡོ་རྗེ་ འཆང་ཀུན་དགའ་བཟང་པོའི་རྒྱལ་ ཚབ་ཤར་ཆེན་སངས་ རྒྱས་བསྟན་
འཛིན་ཕན་བདེའི་འབྱུང་གནས་དཔལ་བཟང་པོ་ལ་སོགས་པ། ཨེ་ཝཾ་ཆོས་ལྡན་གྱི་གདན་ས་པ་
རྣམས་ དང་། ཐུབ་ བསྟན་ སྒོ་ གཉིས་ སྐྱེད་ ཚལ་ གོང་ འོག་ སོགས་ ཀྱི་ ཆོས་ དཔོན་རྣམས་ དང་།
གཞན་ ཡང་ སྟོད་ མངའ་ རིས། བར་ དབུས་ གཙང་། སྨད་ མདོ་ ཁམས་ རྣམས་ ལ་ དགེ་ བའི་
བཤེས་གཉེན་བསྟན་པ་ལ་བྱ་བ་ནུས་པ་བསམ་གྱིས་མི་ཁྱབ་པ་ཞིག་བསྐྲུན་པར་མཛད་དོ། །དེ་
རྣམས་ཀྱི་མཚན་རེ་རེ་ནས་ཡི་གེ་མངས་ཀྱིས་དོགས་པས་མ་བྲིས་སོ། ། སྤྱིར་འཆད་རྩོད་རྩོམ་
གསུམ་གང་ལའང་ཐོགས་པ་མེད་པའི་བློ་གྲོས་མངའ་ཞིང་འོན་ཀྱང་དེང་སང་དོན་གཉེར་ཉུང་བས་
རྩོམ་ ཕྲེང་མང་ པོ་མེད་ལ། རྗེ་ ཉིད་ ཀྱི་མཚན་བསྟོད་ ལ་ སོགས་ པའི་བསྟོད་ པ་ ཁ་ཤས་དང༌།
293

རྗེ་བསོད་ནམས་རྒྱ་མཚོའི་རྣམ་ཐར་དང་། རྗེ་རང་གི་གསན་ཡིག་དང་བསྟན་རྩིས་ལ་སོགས་པ་
དུ་མ་ཞིག་ཡོད་དོ། །དེང་སང་མི་རྣམས་འབྲི་ཀློག་སོགས། །གསུང་རབ་ཕྱོགས་ལ་བརྩོན་ཆུང་
བས། །དེའི་ ཕྱིར་ ཡིག་ རིས་ རྩོམ་ ཕྲེང་ སོགས། །སྤྲོས་ པའི་ བྱ་བ་ཀུན་ སྤངས་ མཛད། །ཅེས་
སོ། །ད་དུང་ཡང་ སྐུ་ཚེ་ལོ་བརྒྱར་ཞབས་པད་བརྟན་ཞིང་བས བ
 ། བདག་སོགས་གདུལ་བྱ་རྣམས་ལ་
གསུང་གི་བདུད་རྩི་རིམ་ཅན་སྩོལ་བ་དང་། རིམ་གཉིས་ཀྱིས་བསྡུས་པའི་རྟོགས་པའི་ཡོན་ཏན་
གང་འཕེལ་ངོས་ལྷར་བཅས་འགྲོ་བའི་དཔལ་མགོན་དམ་པར་བཞུགས་པར་གསོལ་བ་འདེབས་པ་
ལགས། སྲས་བཅས་ རྒྱལ་ བ་ དགེས་པའི་ མཛད་བཟང་ གིས། ། བསྟན་ འཛིན་ བུ་ སློབ་ ཕྱོགས་
བཅུར་སྤེལ་མཛད་ནས། །རྣམ་གཡེང་སྤྲོས་པའི་བྱ་བ་ཀུན་སྤངས་ཏེ། ། རིམ་གཉིས་བཅུད་ལེན་
མཆོག་ལ་རྩེ་གཅིག་བཞུགས། །ད་དུང་དམ་པའི་ཕྲིན་ལས་ག་བུར་རྒྱུན། ། བདག་བློ་དད་པའི་དྲི་
གཞོན་གྱིས་བསྐུལ་ནས། །དོན་ གཉེར་འགྲོ་ལ་སིམ་པའི་དཔལ་སྟེར་ཞིང་། ། རང་ཉིད་ནང་གི་
བྱེད་པོ་ཀུན་དགའ་བགྱིད། །བདག་ཅག་ཤེས་བྱའི་གནས་དོན་ལ། །རབ་ཏུ་རྨོངས་པ་དེ་ཡིས་
ན། །འགལ་ དང་ མ་ འབྲེལ་ ཉེས་ པའི་ ཚོགས། །བླ་ མ་ ལྟར་ བཅས་ ཀུན་ ལ་ བཤགས། །དད་
དང་འདུན་པས་ཀུན་ནས་བསླངས་པ་ཡིས། །ཕྱོགས་འདིར་འབད་པའི་དགེ་བ་གང་བསགས་
དེས། །དཔལ་ལྡན་བླ་མའི་སྐུ་ཚེ་ཕྲིན་ལས་རྒྱས། །བདག་ཅག་བསམ་དོན་ཆོས་བཞིན་འགྲུབ་
པར་ཤོག །ཅེས་མཁན་ཆེན་རྡོ་རྗེ་འཆང་ལྷུན་གྲུབ་དཔལ་ལྡན་གྱི་རྣམ་པར་ཐར་པ་ལེགས་བྱས་
དཔལ་ གྱི་ དགའ་ སྟོན་ ཞེས་ བྱ་ བ་ ལས། ཀུན་ སྤངས་ མཛད་ནས་ དབེན་ གསུམ་ གྱི་བདུད་ རྩི་
བསྟེན་ཚུལ་སོགས་ཀྱི་སྐབས་ཏེ་རིམ་པར་ཕྱེ་བ་ལྔ་པའོ།། །།ཞེས་པ་འདི་ཡང་དགེ་སློང་སྙོམ་
ལས་པ་སངས་རྒྱས་ཕུན་ཚོགས་ཀྱིས་རྗེ་བཙུན་དམ་པ་དགུང་ལོ་དྲུག་ཅུ་རེ་བརྒྱད་པར་བྱོན་པ་སྐྱེས་
བདག་གི་ལོ་ཨེ་ཝཾ་ཆོས་ལྡན་གྱི་ཆོས་གྲྭར་སྦྱར་བའི་ཡི་གེ་པ་ནི་ཤར་མི་ཉག་གི་བཙུན་པ་ཤེས་རབ་
བཟང་པོས་བགྱིས་སོ།། །།
294

༄༅། ། ཁ་སྐོང་ནི། དགུང་ལོ་ རེ་ བརྒྱད་ ཡན་ གྱི་རྣམ་ཐར་གོང་འཁོད་ལྟར་ལས། སླར་
ཡང་རིམ་གཉིས་ཀྱི་ཐུགས་དམ་ཟབ་མོ་དང་། དོན་གཉེར་རྣམས་ལ་ཆོས་བཀའ་ཡང་ཅི་རིགས་
སྩོལ་ བ་དང༌། གསུང་རྩོམས་ ཀྱང་ ཅི་ རིགས་ གནང་ བ་ སོགས་ རྣམ་ དཀར་ གྱི་ མཛད་ པ་ གོང་
འཕེལ་ཁོ་ན་མཛད། གླང་ལོ་སྡེ་དགེ་བླ་མ་སངས་རྒྱས་དཔལ་མཚན་ཡོངས་གྲགས་ཚེ་དབང་རྡོ་
རྗེ་ ཞུ། བཟང་ པས་ གཙོ་ བོར་ གསོལ་ བ་ བཏབ་ སྟེ། བདག་ དང༌ གདན་ ས་ པ་ སོགས་ ལ་
འཇིགས་བྱེད་ས་ལུགས་ཀྱི་དབང་ཚར་གཉིས་ཙམ་གནང་། རྗེ་འདིས་གསུང་གི་བདུད་རྩི་སྩོལ་
བའི་ཐ་མ་དེའོ། །འདི་ལོ་ གསུང་གཏོར་གནང་བའི་གཏོར་རིལ་རྣམས་བྱ་རོག་གིས་མི་ཟ་བ་
དང༌། ངོར་བླ་བྲང་གི་གཟིམས་ཁང་སྟེང་དུ་བྱ་རོག་གིས་ཚང་བཅས། འོད་ཆེན་པོ་འཁྱུག་པ་
སོགས་ལྟས་ངན་མང་བ་ཞིག་བྱུང་ཞིང་། རྗེ་ཉིད་ཀྱང་ད་ནི་བསྡད་ན་དགའ་བའི་ཞེན་པ་རྡུལ་
ཙམ་མེད། འགྲོ་ནའང་ དགའ་ བ་ དང་ བཅས་ པ་ ཡིན། འགྱོད་ པ་ཅི་ ཡང་ མེད་ གསུང་ ཞིང་།
སྐུ་རིམ་སོགས་ཞལ་གྱིས་ཡེ་མི་བཞེས། གཞན་གྱིས་ཞུས་སྐུ་རིམ་སྨན་དཔྱད་འདྲ་གནང་ན་ཡང་།
སྨན་འདི་རྣམས་ ཀྱིས་ནད་ཟུག་ཆུང་བར་ཨེ་ཕན་གསུངས་ནས་ཅུང་ཟད་བཞེས། རིམ་གྲོ་ནི་མི་
དགོས། སྨོན་ ལམ་ བསྙེན་ རྒྱས་ ཐོང་ གསུངས་ནས་དངོས་པོ་མང་དུ་གནང་། གང་ལྟར་ ཞིང་
འདིའི་འོས་སུ་གྱུར་པའི་གདུལ་བྱ་རྣམས་རྫོགས་ནས་ཞིང་ཁམས་གཞན་གྱི་གདུལ་བྱ་རྒྱ་ཆེ་བར་
དགོངས་ཏེ་དགུང་ལོ་དོན་བཞི་པ་ས་མོ་གླང་ལོའི་ཧོར་ཟླ་དྲུག་པའི་ཉེར་བདུན་ལ་ཨེ་ཝཾ་ཕན་བདེ་
ཁང་གསར་དུ་སྐུ་གཤེགས་སོ། །དེའི་ཚེ་ ཁོ་བོ་ཅག་གདན་སར་རྐང་ནད་ཀྱི་རོ་འཕར་ནས་ན་
ཞིང་ཡོད་པའི་རྨི་ལམ་དུ་གདན་སར་བླ་མ་ས་ཞུ་ལྟེབ་སེ་བ་བགྲེས་པོ་ཞིག་བྱོན་ནས་གཤེད་ཐེགས་
སོང་ བ་ ཞིག་བྱུང་། ཕྱིས་ བསམ་ པས་ དེ་ སྐབས་ སྐུ་ གཤེགས་ པར་ འདུག་གོ །དེ་ནས་གདན་
སར་བསྔོ་རྟེན་འབུལ་བ་དང་། བདག་ ལའང་གདུང་ཞུའི་ཞལ་ཆེམས་ཡོད་ཟེར་བ་བྱུང་རུང་།
ན་བ་དང་ཐུག་ནས་མ་འགྲིག་པར་ཤར་མི་ཉག་གི་སྟོན་པ་རྡོ་རྗེ་འཛིན་པ་ཆེན་པོ་དབུ་མཛད་ཕྲིན་
ལས་རྒྱ་མཚོས་སྐུ་གདུང་འོད་ཞུ་ཕུལ། དེ་ཡང་ཞུགས་མེ་རང་འབར་ལྟ་བུ་དཀའ་ཚེགས་ཅི་ཡང་
མེད་ པ་སོགས་ངོ་མཚར་ཆེ་བ་བྱུང་སྣང་། དེ་ནས་ཕྱག་ཕྱི་དགེ་རྒན་ལྷུན་གྲུབ་རྒྱ་མཚོས་ཕྱག་
ལེན་མཛད་དེ། དགོངས་རྫོགས་རྒྱ་ཆེར་བསྒྲུབས་དུས་ཇའི་རྟེན་ཨེ་ཝཾ་ཕུན་ཚོགས་གླིང་དུ་སྦྱར་
གཟིམས་མལ་སྐུ་འདྲ་ས་སྐྱ་བདག་ཆེན་རིན་པོ་ཆེས་བཞེངས་ནས་གཟུངས་གཞུག་དང་ཕྱག་ནས་
295

ཟབ་མར་མཛད། དེ་ནས་ཨེ་ཝཾ་དུ་སྤྱན་དྲངས་ཏེ་ཕན་བདེ་ཁང་གསར་དུ་བདག་གིས་ཀྱང་རབ་
གནས་སྨིན་རྒྱས་བྱས། དེའི་ཉིན་མེ་ཏོག་གི་ཆར་བབས་ཞེས་དགེ་རྒན་ཤེས་རབ་སེང་གེ་སོགས་
ཀྱི་ངག་ནས་ ཐོས་ སོ། ། གྲངས་ མེད་ བསྐལ་ པའི་ སྔོན་ དུ་ སངས་ རྒྱས་ ཀྱང་། །སྙིགས་དུས་
གདུལ་བྱའི་སྣང་ངོར་ ཕལ་པའི་གཟུགས། །གང་འདུལ་ཐབས་ཀྱི་གདུལ་བྱ་སྨིན་མཛད་ནས།
།རང་ གནས་བདེ་ཆེན་དག་པའི་ཞིང་དུ་བཞུད། །ཟབ་རྒྱས་གདམས་པ་མང་པོའི་རྒྱུན་བཟང་
ཆད། །བདག་སོགས་སྐལ་མེད་མྱ་ངན་ཐང་དུ་ལུས། །ད་དུང་སྐྱོ་བའི་གཟེར་བུ་མི་ལྡང་བའི།
།བདག་སོགས་མི་ཡི་གཟུགས་ཅན་དུད་འགྲོའོ། །ད་ནི་བདག་སོགས་དམུས་ལོང་གདུལ་བྱ་ལ།
།དམ་པའི་ཐུགས་རྗེའི་ཡེ་ཤེས་གཟིགས་པ་ཡིས། །སྒྲིབ་གཉིས་མུན་སངས་བློ་གྲོས་རབ་རྒྱས་ཏེ།
།དོན་གཉིས་ ཕུན་ སུམ་ ཚོགས་ པ་ སྩལ་ དུ་ གསོལ། །ཞེས་ མཁན་ ཆེན་ རྡོ་ རྗེ་ འཆང་ ལྷུན་གྲུབ་
དཔལ་ལྡན་གྱི་རྣམ་ཐར་ལེགས་བྱས་དཔལ་གྱི་ཁ་བསྐངས་འདི་ཡང་སྔར་གྱི་རྩོམ་པ་པོས་འབྲུ་མང་
ཞེས་པ་ས་ཕོ་སྟག་ལོ་ཧོར་ཟླ་བཅུ་གཉིས་པའི་ཚེས་བཅུ་གཅིག་ལ་ཨེ་ཝཾ་ཆོས་ལྡན་དུ་བྲིས་པ་
འདིས་བདག་སོགས་སེམས་ཅན་ཐམས་ཅད་ལ་དཔལ་ལྡན་བླ་མ་དམ་པའི་ཡེ་ཤེས་གཟིགས་པའི་
བྱིན་རླབས་རྒྱུད་ལ་འཇུག་པའི་རྒྱུར་གྱུར་ཅིག །
296

༄༅། ། ཨི་དཾ་ཤཱ་ས་ན་ཙ་སརྦ་ས་ཏཱ་ཧི་ཏོ་བྷ་བནྟུ།། །།བྱ་བྲལ་བ་
སངས་རྒྱས་ཕུན་ཚོགས་ཀྱི་མྱོང་བ་བརྗོད་པ་ངེས་འབྱུང་གཏམ་གྱི་རོལ་མཚོ་
ཞེས་བྱ་བ།
297

298

སྐྱབས་བསླུ་བ་མེད་པ་བླ་མ་བརྒྱུད་པ་དང་བཅས་པ་རྣམས་དང་དཀོན་མཆོག་རིན་པོ་ཆེ་རྣམ་པ་
གསུམ་ཆོས་སྲུང་ནོར་ལྷའི་ཚོགས་དང་བཅས་པ་རྣམས་ལ་ཕྱག་འཚལ་ཞིང་སྐྱབས་སུ་མཆིའོ།
།སྐྱེ་བ་འདི་དང་ཚེ་རབས་ཐམས་ཅད་དུ་རྗེས་སུ་གཟུང་དུ་གསོལ། གང་གི་ཐུགས་བསྐྱེད་དགེ་
ཚོགས་ བརླན་ ཆེན་པོས། ། ལེགས་ པར་ བསྐྲུན་ པའི་ སྐུ་ གསུམ་ དཔག་ བསམ་ དབང་། །གྲུབ་
པ་གང་དེས་འགྲོ་ལ་དགེ་ལེགས་ ཀྱི། །དཔལ་འབྱོར་སྩོལ་མཛད་ཐུབ་པའི་དབང་པོར་འདུད།
།གང་གསུང་འགོག་བདེན་ཆགས་བྲལ་དམ་པའི་ཆོས། །སྡུད་མཛད་རྣམས་དང་རྒྱ་བོད་མཁས་
གྲུབ་ སོགས། ། བསྟན་ ལ་ བྱ་ བ་ མཛད་ པ་ བགྲང་ཡས་ལ། །ཟོལ་མེད་ སྙིང་ ནས་ ཡང་ ཡང་
ཕྱག་བགྱིའོ། ། བསིལ་ལྡན་ལྗོངས་འདིར་བཤད་སྒྲུབ་ཟུང་འབྲེལ་དུ། །རྒྱས་མཛད་ས་སྐྱའི་
རྗེ་ བཙུན་ མཆོག་ རྣམས་ དང་། །དེ་ གསུང་ རྒྱས་ མཛད་ ཀུན་མཁྱེན་ ཨེ་ ཝཾ་ པ། །བརྒྱུད་ པར་
བཅས་ལ་འགྲོ་འདི་ཕྱག་བགྱིའོ། ། ཁྱད་པར་བདག་ལ་སྡོམ་གསུམ་བཀའ་དྲིན་དང་། །དབང་
ལུང་མན་ངག་ཆོས་ཀྱི་དྲིན་སྩལ་བའི། །སྐྱབས་ཆེན་དཔལ་མཆོག་མཚན་སོགས་མགོན་རྣམས་
ལ། ། སྒོ་གསུམ་དང་བས་ ཡང་ཡང་ཕྱག་འཚལ་ལོ། །ཡི་དམ་མཆོག་གྱུར་དགེས་མཛད་ལྷ་ཡི་
ཚོགས། །གསང་གསུམ་འཁོར་ལོའི་དབང་ཕྱུག་བདེ་བའི་མཆོག །བརྩེར་ལྡན་མྱུར་མ་དཔའ་
མོ་ལ་སོགས་ལ། ། གུས་པས་འདུད་དོ་དངོས་གྲུབ་སྩལ་དུ་གསོལ། །བསྟན་བསྲུང་གཙོ་བོ་གུར་
ཞལ་པུ་ཏྲའི་ཚོགས། ། རྒྱལ་བའི་རྣམ་འཕྲུལ་སྡེ་ལྔའི་མགོན་ཆེན་རྣམས། །ངལ་གསོས་གནོད་
གནས་ལ་སོགས་ནོར་ལྷའི་ཚོགས། །གུས་པས་མཆོད་དོ་མཐུན་རྐྱེན་དངོས་གྲུབ་སྩོལ། །སྔོན་
བྱོན་དམ་པ་འགའ་ ཡི་ རྗེས་ཞུགས་ནས། །བདག་ གི་རྟོག་བརྗོད་སྒྲོ་ སྐུར་ སྤངས་ པའི་ གཏམ།
།གཞན་གྱིས་བསྐུལ་དང་ཐེ་ཚོམ་འགའ་སེལ་ཕྱིར། །ཅུང་ཟད་འཇོམ་པ་སྤངས་ཏེ་འདྲི་བར་བྱ།
།སྐྱོན་མེད་དལ་འབྱོར་ལུས་བཟང་ཐོབ་ཀྱང་ཕལ་ཆེར་མི་ཁོམ་དབང་དུ་སོང་། །ཤཱཀྱའི་སྲས་ཀྱི་
རྗེས་སུ་ཞུགས་ཀྱང་ཤཱཀྱའི་གསུང་ལ་རྒྱབ་ཀྱིས་ཕྱོགས། །ཡོངས་འཛིན་དམ་པ་ཇི་སྙེད་བསྟེན་
ཀྱང་དམ་པའི་བྱིན་རླབས་ཆེར་མ་ཞུགས། །ཟབ་རྒྱས་དམ་ཆོས་མང་དུ་ཐོས་ཀྱང་ཕལ་ཆེར་མིང་
རྐྱང་ཙམ་དུ་བས། །དེ་སླད་ས་ཆེན་རྡུལ་དང་ རིན་ཆེན་བཞིན། །བདག་སྐྱོན་མཐའ་ཡས་ཡོན་
ཏན་སྲིད་པ་ཙམ། །ཅུང་ཟད་མཆིས་ནའང་སྙིང་པོ་མ་མཐོང་ན། །ཡི་གེའི་ངལ་བ་འདི་འདྲས་ཅི་
ཞིག་བགྱི། ། འོན་ཀྱང་ཚུལ་འདིས་བསྟན་ལ་མི་ ཕན་མོད། །རྣམ་ཀུན་གནོད་པར་མི་ནུས་དེ་
བསམས་ནས། ། རྐུན་པོའི་ནོར་ བཞིན་སྐྱོན་རྣམས་སྦས་ནས་ནི། །འབད་པས་ཡོན་ཏན་གང་
299

ཡོད་འདྲི་བར་བགྱི། ། དེ་ལ་བྱིས་པ་བསམ་མནོ་ཅུང་ཟད་ཟིན་པ་ནས་བཟུང་སྟེ། དེང་སང་གི་
བར་དུ་བླ་མ་དམ་པ་རྣམས་ཀྱི་སྐུ་དྲིན་ལས་རྙེད་པའི་ཡོན་ཏན་ནི་ཅུང་ཟད་ཙམ། སོ་སོ་སྐྱེ་བོའི་
རང་བཞིན་ངན་གོམས་ཀྱི་སྐྱོན་ནི་མཐའ་ཡས་པ་ཞིག །ཉུང་ངུར་གྱུར་པའི་རྟོག་བརྗོད་དག་ཀྱང་
བརྗོད་པ་ལ་དགོས་པ་དང་། མ་བརྗོད་པ་ལ་སྐྱོན་དུ་འགྱུར་བ་སོགས་ནི་ཅི་ཡང་མེད། དེ་ལྟ་
ནའང་སྣང་བ་གདོང་འདེད་གཞིར་བཞག་ནས། ད་ལྟར་གྱི་ཤེས་པ་ལ་གང་ཤར་དེ་སྦས་གྱིབ་
མེད་པར་ཆོལ་ལེ་སྨྲས་གཏོང་བ་ང་རང་གི་སྲོལ་ཡིན་པ་ལྟར། འགའ་ཞིག་གི་ངོར་ཆེ་ལོང་ཞིག་
སྨྲས་ པ་འདི་ ལ་ དགྱེས་ པ་ ཡོད་ན་ཡང་ལེགས། མི་དགྱེས་པ་ཡོད་ན་ཡང་ལེགས། གང་བྱུང་
ཀྱང་ལེགས་པ་སྤྲང་པོའི་འཆལ་གཏམ་ཆེན་མོ་ཞེས་བྱ་བ་འདི་ལྟ་སྟེ། གང་ཞིག་བླ་མ་དམ་པ་
བསྟེན་པ་དང་། ། ཟབ་དགུའི་གདམས་པ་མང་དུ་ཐོས་པ་དང་། །ལས་འཕྲོ་སྨོན་ལམ་ཐུགས་
རྗེའི་འཕྲོ་མཐུད་པས། ངོ་མཚར་གཏམ་གྱི་སྣང་བའང་ཅུང་ཟད་སྣང་། །མ་རིག་མུན་འཐིབས་
ལས་ངན་ འཆིང་ བ་ དམ། ། ཉོན་མོངས་ཤུགས་དྲག་གཉེན་པོའི་གོ་ཆ་ངན། །དུས་ངན་མཐའ་
འདིར་རྐྱེན་ངན་མང་ཆེས་པས། ། ཡི་མུག་གཏམ་གྱི་གླེང་རྒྱུ་བརྗོད་ལས་འདས། །རང་སེམས་
ཅོལ་ཆུང་ གྲོང་ འདབ་ གཡེང་ བ་ མང་། ། ལེ་ལོས་ དུས་འདས་ གཉིད་ ཀྱི་དབང་དུ་སོང་། །པར་
མའི་ རྐྱེན་ གྱིས་ རང་ སེམས་ ཁ་ ཁྲིད་ པས། ། བཏང་ སྙོམས་ འདི་ ཡིན་མེད་ཀྱང་ཤིན་ཏུ་མང་།
།དེ་ལ་བདག་དད་བརྩོན་ཅུང་ཟད་དང་ལྡན་པས་དམ་པ་རྣམས་ཅུང་ཟད་མཉེས་པའི་བྱ་བ་ཡང་རེ་
མང་བགྱིས། སྐྱིད་ཆོས་ངན་ལང་མ་ཐོན་པའི་བག་མེད་ཀྱི་སྤྱོད་པ་གཞོན་པ་འདོད་སྲེད་ཅན་
ཞིག་ལ་འགྲན་བསྡོ་བ་ཡང་མང་པོ་བདོག་འདི་ཡིན་ཅི་ཡང་མེད་པའི་ཆོ་མ་ལིང་བྱིས་པ་མནོ་མི་
ཤེས་པ་ཐལ་རྩེད་ལ་ཡེངས་པ་འདྲ་བ་ནི་བསམ་གྱིས་མི་ཁྱབ། དེ་དག་གི་སྐབས་སུ་དགའ་བ་
དང་སྐྱིད་པོ་བྱུང་བ་ལ་བསམས་ན་ནམ་ལངས་པའི་ཁར་ཉི་མ་ཤར་བ་ལྟ་བུ། སྡུག་པོ་བྱུང་བ་ལ་
བསམས་ན་སྙིང་རླུང་ལྡང་ལ་ཁད་པ་མང་པོ་མྱོང་སྟེ། ཐམས་ཅད་དྲན་པའང་མི་གདའ། དྲན་
ཚད་ བྲིས་ ཀྱང་ ཐང་ ཆད་ སྣག་ཤོག་ གཟན་པ་ ལས་ འདི་བྱེད་ཅི་ཡང་མེད་འདྲ་བས། དམ་པ་
གཞན་ཚོའི་རྣམ་ཐར་དུ་འདས་མ་འོངས་ཐམས་ཅད་ལེགས་པར་བྲིས་འོང་གིན་འདུག་ནའང་།
བདག་གིས་ནི་ན་ནིང་བྱས་པ་ཚོ་ད་ལོ་མི་དྲན་པ་གདའ་བས། སྐྱེ་བ་སྔ་མ་ཕན་ཆད་ཅི་འདྲ་ཡིན།
གང་འདྲ་བྱས་དྲན་ པའི་ན་མ་མི་ གདལ། སྐྱེས་བུ་དམ་པ་རྣམས་ ཀྱི་གསུང་ལས། སྔ་མ་གང་
བྱས་རང་གི་ལུས་ལ་ལྟོས། །ཞེས་གསུངས་འདུག་པས། གྲགས་ཚོད་ལ་བདག་གི་སྐྱེ་བ་སྔ་མ་
300

དེ། ངེད་རང་དང་རུས་མཐུན་གྱི་དགོན་པ་རྫོང་བྱུང་གི་གྲྭ་རྒན་བསྙེན་རྫོགས་བཞིན་གྲུབ་པ་ཡང་
མིན་པ་ཤར་ཆེན་ཤེས་རབ་འབྱུང་གནས་ལ་དད་པ་དང་ལྡན་ཞིང་ཆོས་ཐོབ་པ་ངོར་དུ་མང་བསྐོལ་
འདྲ་བྱས། རྟེན་ཚངས་སྤྱོད་དགེ་བསྙེན་ཏེ། ཁྱེད་གྲྭ་སར་སླེབས་ནས་བསྙེན་རྫོགས་མི་བསྒྲུབ་
བམ་བྱས་པར་དགེ་བསྙེན་གྱི་བསྲུང་བྱ་ཡང་མི་ཐུབ་པའི་དཀའ་ལས་ལ་བསྙེན་རྫོགས་དཔའ་ཟེར་
ལོ། །རེ་བདེན་ཡོན་ཏན་ནི་མི་ཤེས། ཁ་ཏོན་དུ་ཀུན་རིག་གི་བརྒྱུད་འདེབས་ ས་ ལོས་མཛད་
པ་འདྲེན་ མཆོག་ མ་དང་ འཇམ་ དབྱངས་ ཀུན་དགའ་ འཕེལ་ གྱི་སྐུ་བསྟོད། རྨད་བྱུང་ མ་ དང་།
འགྲོ་ལ་བདེ་སྐྱིད་མ་དང་། མ་ཎིའི་བཟླས་བརྗོད་ལ་བརྩོན་ཞིང་། སྙིང་ཤེད་ཆུང་ལ་སེམས་
དཀར་བ། མིང་དངོས་བློ་གྲོས་བསམ་འགྲུབ་ཡིན་ཀྱང་། བླ་དགས་སུ་ཨ་ཁུ་བློ་གར་འབོད་པ་
ཞིག་ཤི་འཕྲལ་སྐྱེ་བ་བླངས་པ་བདག་ཅག་ཡིན་པ་བྱེད་ཀྱིན་གདའ། དེ་ལྟར་ཡིན་པའི་ལོ་རྒྱུས་
ཁ་སྨྲ་ཤེས་ཙམ་ན་མང་པོ་བྱས་པའི་སྐད་འདུག་ད་ལྟ་བདག་རང་ནི་མི་དྲན་གདའ་སྟེ། ད་ལྟ་ཡོན་
ཏན་མེད་ལུགས། སེམས་ཆུང་ལུགས། བློ་རྨོངས་ལུགས་སོགས་དང་བཅས་དེ་ཀ་ཡིན་ཚོད་དུ་
འདུག །གང་ནའང་སྐྱེ་བ་སྔ་མ་དེ་ལ་མི་དགེ་བ་ཁམས་ཆེན་རང་མ་བྱས་ཙམ་ཞིག་ཡིན་པ་འདྲ་
སྙམ་པ་ནི་ཡོང་གིན་འདུག །དེས་མཚོན་མ་འོངས་པའི་ཆའང་། བླ་མ་དཀོན་མཆོག་གི་ཐུགས་
རྗེ་ལ་བསམས་ན་ཨ་ཐོ་ཡོང་ལ་རེ། ང་རང་གི་བྱེད་ལུགས་ལ་བལྟས་ན་དམྱལ་བ་ལས་འོས་མི་
གདའ་བས། གང་འདྲ་འཆར་རམ་བསམ་པའི་ཐེ་ཚོམ་མེ་བ་འདི་ག་མ་གཏོགས། ད་ལྟ་གདེང་
ཁེལ་བ་ཞུ་རྒྱུ་མི་གདའ། ད་ལྟ་བ་རང་ཉིད་སྐྱེ་བ་བླངས་པ་ནས་བརྩམས་ཏེ། རང་ལོ་ལྔ་བཅུ་
ཕན་གྱི་གནས་ཚུལ་སྒྲོ་མ་བཏགས། སྐུར་པ་མ་བཏབ་པར། ཇི་ལྟར་གནས་པའི་ཡོན་ཏན་གྱི་
ཆ་ རྣམས་ ཡི་ གེར་ འདྲི་ བ་ ལ། སྐྱོན་ ཅི་ ཡང་ མེད། ཡོད་ ནའང་ ཡོད་ དུ་ ཆུག །སྤྲང་ པོ་ ཁ་
འཆལ་འདོན་པའི་ཁ་སུས་ ཀྱང་ དགག་པར་ནུས་པ་མ་ཡིན་ནོ། ། ཨེ་མ་ཧོ། ཐོག་མེད་འཁོར་
བར་ ཟོ་ཆུན་ འཆེན་ པ་ བཞིན། །མཐོ་དམན་ འབྱོར་ རྒུད་ ལུས་རྟེན་ ཇི་ སྙེད་ བླངས། །དེ་ དག་
ཕལ་ཆེར་དོན་མེད་དོན་ལོག་ དང་། ། དོན་ཆུང་བྱ་བ་བསྒྲུབ་པ་ཁོ་ནར་སོང་། །ད་ལམ་སྔོན་
གྱི་སྨོན་ལམ་ཐུགས་ རྗེའི་མཐུས། །སྐྱོན་མེད་རྡོ་ རྗེ་ ཐེག་ པའི་དལ་འབྱོར་ཐོབ། །མཚན་ལྡན་
དམ་ པ་ དུ་ མའི་ དྲིན་ གྱིས་ བསྐྱངས། །མདོ་རྒྱུད་ བསྟན་ བཅོས་ སྙིང་ པོ་ལེན་ ཚུལ་ ཤེས། །རྣམ་
དཀར་བྱ་བ་ཅི་ རིགས་ལེགས་པར་གྲུབ། ། མི་ཐེག་ཁུར་དང་མི་ལྕོགས་བྱ་བ་མེད། །ཉམས་
ལེན་སྙིང་པོར་གཅིག་དྲིལ་ ཡོད་དུས་འདིར། ། བསམས་ན་བདེ་ཞིང་སྐྱིད་པའི་ཚད་དུ་སྣང་།
301

།དེ་ལ་བདག་གང་དུ་སྐྱེས་པའི་ཡུལ་ནི་མངའ་རིས་སྨད་ཀྱི་སའི་ཆ། དེང་སང་ཏྲེ་པར་གྲགས་པའི་
འབྲོག་གསེབ། །རྫོང་བྱུང་དང་ སྤུག་ བྲག་ཅེས་པ། ས་དགེ་ ལྡན་ གྱི་ཆོས་སྡེ་གཉིས་ཡོད་ པའི་
བར་ན། སྟག་སྒོ་ཞེས་ པའི་ རི་སུལ་ཞིག་ཏུ་སྐྱེས་འདུག ། ལོ་རྟ་ས་མོ་གླང་ ཡིན་ཁུལ་ལགས་
ཤིང་། སྟོན་ཀ་ཞིག་ སྐྱེས་པར་འདུག །ཚེས་དང་གཟའ་སྐར་ལ་སོགས་པ་ནི་གང་ལ་ ཡིན་མ་
ཤེས་ སོ། །དངོས་ པོའི་ གནས་ ཚོད་ ལ་ རང་ རེས་ གྲུལ་བཏུབ་ མི་བཏུབ་ གཙོ་ བ་ མ་ གཏོགས།
རིགས་བརྒྱུད་བཟང་པོ་ཡིན་པས་དགའ་བའི་ངེས་པ་མི་གདའ་ཞིང་། མི་བྱེད་དགུ་བྱེད་མང་བས་
གོང་མ་དེ་དག་གི་ཞབས་འདྲེན་པ་ལས་མི་འདུག་ནའང་། རིགས་རུས་སྨོས་པ་དེ་ཀུན་གྱི་སྲོལ་
དུ་འདུག་པས། དེའི་ལུགས་ལ། བདག་ཅག་གི་རིགས་རུས་ནི་གནམ་རུ་བ་ཞེས་པ་ཡིན་ཞིང་།
དབུ་རུ་བྱང་ཕྱོགས་གནམ་མཚོ་ཕྱུག་མོའི་ཕྱོགས་སུ་ཆགས་པའི་འབྲོག་སྡེ་ལས་མཆེད་པར་བཞེད།
རིགས་བརྒྱུད་འདི་ལས་བོན་པོའི་རིག་འཛིན་མང་དུ་བྱོན་ཟེར་ཞིང་། ཕོ་ལྷར་རྒྱལ་པོ་བྲོ་ནག་པ་
བྱ་བ། གློ་བོ་དང་ཉེ་བ་ཚོ་དབར་ཞེས་པ་ན་གཞི་བདག་བཙན་པོ་གནས་པའི་རི་ཅིག་ཡོད་ཟེར།
དེ་ལྟ་བུའི་ཕོ་ལྷ་དེ་བསྟེན་པས་སྟོད་བྲོ་ཕོ་ཆེའི་བུ་དྲུག་བྱ་བ་ལས་ཆད་དེ། བེར་དམར་གྱོན་གྱི་
བཅུན་བརྒྱུད་ལ་སོགས་པ་དར་རྒྱས་ཆེན་པོ་བྱུང་བའི་རྒྱུ་མཚན་འབྲོག་རྒན་རྣམས་ཀྱིས་མང་པོ་
ལབ་རྒྱུ་གདའ་སྟེ། ཁོ་བོས་ནི་དེ་དག་ལ་རྣ་བ་གཏོད་པ་ཙམ་ཡང་མ་བྱས་པས། མང་པོ་ལབ་
རྒྱུ་མེད་ཅིང་ལབ་ཀྱང་དོན་དག་ཆེར་མི་གདའ། འོན་ཀྱང་རིགས་བརྒྱུད་འདི་ལས། རྗེ་བཙུན་
མི་ལ་རས་ཆེན་དང་། གློ་བོ་མཁན་ཆེན་བསོད་ནམས་ལྷུན་གྲུབ་ལེགས་པའི་འབྱུང་གནས་རྒྱལ་
མཚན་ དཔལ་ བཟང་ པོ་དང༌། གུང་ ཐང་ རྒྱལ་ པོའི་ དབུ་ བླ་ བྱུང་ ཞིང་ རྫོང་ བྱུང་ གི་ དགོན་ པ་
འདེབས་མཁན་འཇམ་དབྱངས་ཀུན་དགའ་འཕེལ་བཟང་སོགས་དམ་པ་འགའ་ཞིག་བྱོན། འོ་ན་
མི་ལའི་རྣམ་ཐར་དུ་རུས་ཁྱུང་པོ་ཞེས་གསུངས་ཀྱིས་གནམ་རུ་མ་གསུངས་པས་སོ་ཞེ་ན། མཁན་
ཆེན་ལེགས་འབྱུང་གི་རྣམ་ཐར་དུ་དེ་གཉིས་གཅིག་པར་བཤད། དེས་ན་གནམ་རུའི་རུས་འཛིན་
མང་ དུ་ མཆིས་ པ་ ལས། དྲང་ སྲོང་ དུ་ མས་ ཐུན་ མོང་ དངོས་ གྲུབ་ ཐོབ། །མི་ ལ་ རྣལ་ འབྱོར་
གངས་ ཅན་ གྲུབ་ པའི་ གཙོ། ། ཨ་ མེས་ དཔལ་ སོགས་ རྒྱལ་ བའི་ གོ་ འཕང་ བརྙེས། །ལེགས་
པའི་འབྱུང་གནས་ལྔ་རིག་པཎྜི་ཏ། ། ཀུན་དགའ་འཕེལ་བཟང་མཁས་བཙུན་ཉམས་རྟོགས་
ལྡན། །ཕ་ ཚོ་ ལ་ལར་བཤེས་ གཉེན་རྒྱུད་མའང་ བྱོན། ། ལ་ལ་ རང་མགོ་ཐོན་ཙམ་རྣམ་ གྲངས་
མང་། །ཕལ་ཆེར་འབྲོག་རྒན་བླུན་པོའི་ངང་ཚུལ་ཅན། །དེས་ན་རང་རང་ལས་ཀྱི་བགོ་སྐལ་
302

ལས། །རིགས་རུས་ གྲགས་སྟོང་ཁྱོད་ལ་ངེས་གནས་ཅི། །གནམ་རུ་བ་འདིའི་གཉེན་ཟླར་བྱེད་
པ་ནི། །ཏྲེ་པ་དང་། ཆག་དང་གསེར་དཔོན་ནམ་ཁྲི་དཔོན་དུ་ གྲགས་པ་སོགས་རུས་ཆེ་ཁུལ་
རྣམས་དང་གཉེན་བསྡེབ། གནམ་རུ་བའི་བུ་སྲིང་མོ་བཀྲ་ཤིས་རྒྱལ་མོ་ཆག་འབྲོག་པར་སོང་བ་
ལས་འཇམ་དབྱངས་ཆོས་རྗེ་ཀུན་དགའ་ཆོས་བཟང་འཁྲུངས། ཁྲི་དཔོན་གསེར་པའི་བརྒྱུད་པ་
ལས་མང་ཐོས་ཀླུ་སྒྲུབ་རྒྱ་མཚོ་སོགས་མང་དུ་བྱོན། དེ་རྣམས་དང་ཚ་ཞང་གི་འབྲེལ་བྱེད་ཀྱི་ན་
གདའ། གང་ནའང་གནམ་རུ་བའི་རུས་བརྒྱུད་མང་པོ་ཞིག་གི་རིམ་པ་ལས། བདག་གི་ཕ་དེ་
ལ་གནམ་རུ་བ་བུ་ཆུང་གཡུང་དྲུང་སྐྱབས་ཟེར་བ་དང༌། མ་འ་ཕ་མ་བུ་འདྲེན་ཟེར་བ་འདུག་པ་ལ་
ཁོ་བོ་ཅག་བསྐྲུན་འདུག །དེའི་ཚེ་ཕ་དེ་རུས་ཐོན་མེད་ཅིང་སྙོམ་ལས་ཅན་ཞིག་འདུག་པ་དང་།
མི་རྩ་ གཞན་ཚོ་དབང་ཆེ་བས། ཕ་ལ་དབང་མ་བྱུང་བར་ངེད་མ་སྨད་བསྒྱུར། ཟས་ནོར་ཅུང་
ཟད་ལྡན་པ་ཏྲེ་པའི་རུས་ཐོབ་ཞིག་ལས་ཏྲེ་མོ་དཀར་མོ་ཞེས་པ་ཞིག་ཆུང་མར་བླངས་ནས། ཁོ་བོ་
ཅག་ མ་ སྨད་ ཉམ་ ཐག་ པར་ གྱུར། ཡུལ་ སྲོལ་ ལ་ མིང་ འདོགས་ པ་ ལ། བསང་ དང་། ལྷ་
མཆོད། ཁྲུས་བྱེད་བླ་མ་བཞིན་ནམ་དྲག་པ་རེས་མིང་འདོགས་བྱེད་སྲོལ་ཡོད་པ་ལ། ཞང་པོ་
དགེ་སློང་འཇམ་དབྱངས་སམ་ཤེར་ལྷུན་ཀྱང་ཟེར་བ། ཐུགས་ཆུང་ཞིང་ཉེ་འབྲེལ་རྣམས་ལ་ཞེན་
ཆེ་བ། ཡོ་བྱད་ལ་འཛིན་པ་མེད་པར་ཐམས་ཅད་ལྷ་མཆོད་ཀླུ་མཆོད་བྱེད་པ་ཞིག་ཡོད་པ་དེས།
བདག་ཅག་མ་བུ་ལའང་བདག་རྐྱེན་བྱས། དཔོན་སློབ་རྫོང་བྱུང་བ་ཕྲིན་ལས་ཕུན་ཚོགས་ལ་
མིང་དང་ཁྲུས་ཆུ་ཞུ་རུ་བྱོན་འདུག་པར། ཁྲུས་ཆུ་ཞིག་གནང་ཕ་ཚང་ནས་བདག་རྐྱེན་མ་བྱུང་བར་
བརྟེན། བདག་ པོ་ མེད་ པའི་ མིང་ དཔའ་ གསུང་ ཞིང་། སྤྱན་ ནམ་ མཁའ་ ལ་ ཧྲིག་ གེ་ ཏིང་ ངེ་
འཛིན་ ལ་ བཞུགས་ནས། རེ་ ཞིག་ ཅང་མི་གསུངས། དེ་ནས་ བཞད་མོ་མཛད་ཅིང་། བདག་
མེད་བདག་མེད་ ཁ་ ཡར་ གསུངས། ཞིང་ པོ་རྟབ་པ་ལྟར་སོང་ནས། བདག་གི་མའི་རྩར་ བྱོན་
ནས། ཁྲུས་ ཆུ་ སྤྱད་ བཀའ་ སྐྱོན་མང་ པོ་ མཛད། བདག་མེད་འདི་འདྲ་ ལ་ མིང་ ག་ནས་ འང་།
མིང་གནང་མ་བྱུང་གསུང་ཞིང་ཐུགས་མུག་མུག་མཛད། དེ་ལྟར་བདག་མེད་ཀྱི་བརྗོད་པ་མང་པོ་
ཞིག་ བྱས་ པ་ ལས་ མིང་དུ་དེ་ཆགས། མི་རྣམས་མིང་དེ་ལ་བརྙས་ བརྙས་ སུ་ བྱེད་ པར་གདའ།
མིང་མེད་མིང་དང་བདག་མེད་བདག་འཛིན་པ། །འཁོར་བའི་ཆོས་ཉིད་རང་མཚན་ཡིན་པས་ན།
།གྲུབ་མཆོག་དམ་པས་བདག་མེད་སྒྲ་དབྱངས་བསྒྲགས། །བར་ཆད་རྐྱེན་ཀུན་སྟོང་ཉིད་དབྱིངས་
སུ་ བསྟིམས། །བདག་ མེད་ སེང་ གེའི་སྒྲ་འདི་ གཞན་ སྡེ་ ལ། །མ་ གྲགས་ གཉིས་ མེད་ གསུང་
303

པའི་ བསྟན་ པའི་ དཔྱིད། །ཉམ་ཆུང་ བདག་ ཀྱང་ ཐུབ་ དབང་ བསྟན་ པའི་ སྒོར། །འཇུག་ པའི་
རྟེན་འབྲེལ་ཐོག་མར་འགྲིག་སྙམ་བྱེད། །བྱིས་པའི་དུས་ཀུན་གྱིས་ཡིད་དུ་འོང་ཞིང་གསོ་སླ་ལ་
སྐྱེད་ ཆེ་ བ་ བྱུང་ འདུག །བདག་ དང༌ ཕ་ སྒོ་ མི་ གཅིག་ པའི་ནུ་བོ་ ཅིག་ ཀྱང་ ཡོད། ལོ་ བདུན་
བརྒྱད་ ཚུན་ གྱི་བྱ་བ་ རགས་ རིམ་ ཕལ་ཆེར་དྲན། ནོར་རྫས་ཆེར་མེད་ པ་ནས། ལྟོ་སྐྱ་སེ་བ།
གོས་ཧྲུལ་ལེ་བ་མ་གཏོགས། གཅེས་ཕྲུག་སྣུམ་ལྡིར་རེ་བ་དེ་མ་མྱོང་། བྱིས་པ་གཞན་གྱིས་ཁ་
ཁྱེར་ན་ མ་ གཏོགས། ང་ རང་ གཅིག་པུར་ རྩེད་མོ་བྱེད་ པ་ ཐམས་ ཅད། རྡོ་ལེབ་ རྙེད་ན་སྐུ་
གཟུགས་ཀྱི་རི་མོ་མང་པོ་བྱེད། འཇིམ་ པ་ རྙེད་ན་དགོན་ པ་དང་། ཆོས་ ཁྲིའི་རྣམ་པ་བྱེད་པ་
སོགས་རྣམ་དཀར་གྱི་བག་ཆགས་ཅུང་ཟད་ཡོད་ཡོད་འདྲ་བ་བྱེད། མི་རྣམས་ཀྱང་འདི་ལ་ཆོས་
པ་ཞིག་འོང་ཟེར་ཞིང་། རང་ཡང་དེ་ཀ་འོང་རྒྱུའི་ལུགས་བྱེད་ཅིང་བུ་ཚན་ཚོད་མཐུན་པ་གཅེས་
ཕྲུག་ང་རྒྱལ་ནས་འགྲོ་བ་རྣམས་ལ། མ་འོངས་པ་ན་ཁོ་བོ་ནི་འདི་རྣམས་ལས་ལྷག་པར་འགྱུར་
རོ་ སྙམ་པའི་བློ་སྐྱེ་བ་ཞིག་ ཡོད། ཅལ་ཅོལ་ལབ་པ་ཚོ་ཡང་བདེན་པར་འགྲོ་ཞིང་། ལ་ལས་
ཡིད་མོ་རྣོན་པོ་ཞིག་འདུག་ཟེར། ལ་ལས་ལྷུ་མཐོང་འདྲེ་མཐོང་ཅིག་ཡིན་པར་འདུག་ཟེར་རོ།
།དེ་ལྟར་ཆོས་བྱེད་འདོད་ཀྱང་ རང་བྱིས་པར་སོང་ཉེ་འབྲེལ་ཞེན་པ་ནས་རེ་ཞིག་མ་གྲུབ། ལོ་
བདུན་བརྒྱད་ཙམ་ནས་སློབ་གཉེར་བྱེད་རྒྱུ་བྱུང་ན་ཡོན་ཏན་འདི་ལས་དྲག་ཙམ་འོང་རྒྱུར་སྣང་།
རང་ལོ་བརྒྱད་ཙམ་འགྲོ་བའི་ཚེ་ཞང་པོ་བགྲེས་པོས་དགེ་རྒན་བྱས་རྫོང་བྱུང་བའི་གྲྭ་རྒྱུན་བཅུ་
གཉིས་ངོར་ལ་སོང་། དེའི་ཚེ་ང་ཡང་འདི་འདྲ་ཞིག་ཡིན་ན་སྙམ་གང་དྲག་ཅི་དྲག་བྱེད་པ་བྱུང་།
དེའི་དུས་དགོན་པའི་རུ་བར་བཅུ་དཔོན་ཕྱག་རྡོར་ཟེར་བའི་མི་རྒན་ནད་པ་ཞིག་བླ་མ་ཕྲིན་ལས་
ཕུན་ཚོགས་ལ་འཆི་ཁའི་སྐྱབས་གནས་ཞུ་ཟེར་ནས་བསྡད། དེ་འཆི་ཁར་དཔོན་སློབ་རྫོང་བྱུང་བ་
བྱོན་ནས་འཕོ་འདེབས་རུས་བུ་བསྲེག་པ་ཚུན་མཛད་དེ་མིར་སྐྱེ་བ་བླངས་ཤིང་རབ་ཏུ་བྱུང་བ་ད་ལྟ་
ཡང་ཡོད། དེ་སྐབས་བླ་མ་དེ་ལ་བདག་ཆོས་སྒོར་འཇུག་པའི་ཐབས་ཇི་ལྟར་དྲག་ན་ཞུས་པས།
ཁྱོད་ཆོས་ སྒོར་འཇུག་རྒྱུ་འོང་ཞིང་། ཞུགས་ནས་ཆོས་མགོ་ཐོན་ པའང་འོང་། དེའི་བར་ ཆད་
རྒྱུགངས་ བསལ་ གསུངས་ནས་ བླ་ མ་ བརྒྱུད་ པའི་ བཀའ་བསྒོ་ རྒྱས་ པ་ཞིག་གནང་ ངོ༌། །འདྲེན་པ་
མཆོག་ གི་ གསུང་ ངག་ བདུད་ རྩིའི་བཅུད། ། རྣ་དབང་པདྨའི་ཟེའུ་འབྲུར་ ལྷུང་མ་ཐག །རིང་
ནས་གོམས་པའི་ཡིད་ཀྱི་བུང་བ་དེ། །ལྷན་སྐྱེས་སྤྲོ་བའི་ བྲོ་གར་ཅི་ཡང་ རྩེན། །ཁྱོད་ཀྱི་བྱིས་
པའི་དུས་སུ་བསམ་པ་ཡི། །ཁུར་དེ་ཕྱེད་ཙམ་ཁྱེར་ནའང་མཁས་གྲུབ་ཅིག །འབྱུང་ལ་ཐེ་ཚོམ་
304

མེད་ མོད་ ད་ ལྟའི་ བར། །དོན་ མེད་ ལས་ འདི་ གང་ གི་ སྐྱོན་ ཡིན་ ཀྭ་ ཡེ། །ཀྭ་ ཡེ་ སེམས་ ལ་
སེམས་ ཀྱིས་ གྲོས་ ཐོབ་ དང་། །དང་ པོའི་དུས་ ནས་ ཡིད་ལ་སྨོན་ པ་ གང་། །གང་ དེ་དོན་མེད་
གྱུར་ན་མ་ལེགས་ཀྱི། ། གྱི་ནར་མ་འདུག་བློ་བསྐྱེད་མི་འདོན་ནམ། །རང་ལོ་བཅུ་ཙམ་གྱི་བར་
སྐྱེ
ཕལ་ཆེར་ མའི་ རྩར་ བསྡད། སྐབས་ སུ་ དགོན་ པར་ ཞང་ པོ་ ཅན་ དུའང་ བསྡད། རང་ ལོ་ བཅུ་
གཅིག་པའི་ཐོག་ཏུ། ཞང་པོ་འ་ཕ་ཚེ་དཔལ་ཅན་ཟེར་བ་མི་ནོར་འཛོམ་པའི་ཁུལ་བྱེད་པ་ཞིག་
ཡོད་པ། དེ་ཚོས་བདག་རྐྱེན་བྱེད་ཟེར་ཞིང་། ཞང་པོ་ དགེ་སློང་ཡང་དེ་པ་ལ་བརྩེ་བས་དེང་
དེར་བརྫངས། ལོ་ངོ་གཉིས་ཙམ་བསྡད་པར་བདེ་སྡུག་གཉིས་ཀར་བརྗོད་མ་ཤེས། དེ་སྐབས་
ངེད་ཀྱི་ནུ་བོ་དེ་ཆོས་བྱས། མ་རྒན་ན་རེ་ང་མགོན་མེད་སྐྱབས་མེད་ཀྱི་བུ་ཚ་གཉིས་ཆོས་སུ་ཆུད་
ན་བསམ་སྟེ། ངའི་བུ་ཆེ་བ་ཞང་པོ་ཚོས་ཁྲིད། བཤུ་རུ་འདོད་པའི་ཝ་ལྤགས་དེ་བཤུས་བསྒྱུར་
རྒྱུའི་ཝ་ཁོག་ང་བསྒྱུར་ཟེར་ཞིང་མཆི་མ་གཏོང་གིན་འདུག་ཟེར་བ་ཐོས། དེས་རྐྱེན་བྱས་ཞང་པོ་
འདི་ཚོས་ཆུང་ངུའི་དུས་ནི་ཕན་པར་མི་འདུག །ད་ལྟ་ཆོས་སྒོར་འདུག་པའི་གེགས་སུ་གྱུར་འདུག་
སྙམ་ནས་ ཚིག་ པ་ ཟའི་ ཡོད་ ཐོག ། དཔོན་སློབ་ རྫོང་བྱུང་ བ་ སྐུ་ གཤེགས་ཟེར་ ཞིང་། ནམ་
མཁའ་དག་པ་ལ་འཇའ་དང་མེ་ཏོག་གི་ཆར་གྱིས་གང་། ལུས་ཚོ་མི་ཐུབ་པ་ལྟ་བུའི་སྡུག་བསྔལ་
ཆེན་པོ་བྱུང་ཞིང་། ཀྱི་ཧུད་ད་ནི་བདག་ཆོས་སྒོར་འཇུག་པ་ཞིག་ཇི་ལྟར་འོང་ན་སྙམ་ཞིང་ཟླ་བ་
གཉིས་ གསུམ་ ཞིག་ བླ་ མ་ དེ་ ལ་ གསོལ་ བ་ ཕུར་ཚུགས་ སུ་ བཏབ། སྔ་དྲོ་ གཉིད་ སད་ ཙ་ ན་
མཆིམས་མིག་ དང་སྔས་འབྱར་ནས་འོང་། ཉིན་བར་ ཀྱང་མིས་མཐོང་ན་རྣམ་རྟོག་ བྱས་ ཀྱིས་
དོགས། ཕག་ཏུ་མྱ་ངན་བྱེད་ཅིང་མཆིམ་བཏང་ནས་གསོལ་བ་བཏབ། དེ་སྐབས་ནུབ་གཅིག་
རྨི་ལམ་དུ་ནམ་མཁར་སྤྲིན་དཀར་པོ་ཆོ་ལེ་བ་ལ། ཉི་མ་ཡང་ཤར། མེ་ཏོག་གི་ཆར་འགའ་རེ་
ཡང་འབབ་བཞིན་པའི་ངང་ནས། བླ་མ་དམ་པ་དེ་བདག་གི་སྔས་མགོར་བྱོན་ནས། ཁྱོད་དེ་
ཙམ་ཡིད་ཆད་མི་དགོས། སྐབས་བབ་ཞིག་ཆོས་བྱེད་རྒྱུ་འོང་ངེས་ཡིན་གསུང་ཞིང་ཕྱག་དབང་
གནང་བ་ཞིག་གསལ་པོ་བྱུང་། གཉིད་སད་ནས་དངོས་མཇལ་ལྟ་བུའི་དགའ་སྤྲོས་སེམས་གང་།
སྔར་ གྱི་སྡུག་བསྔལ་ཆུང་དུ་སོང་། རིག་པ་གསལ་ལ་དངས་པ་ཞིག་ཕལ་ཆེར་བྱུང༌། རེ་ཞིག་
ན་རྫོང་བྱུང་ན་མའི་མ་རྒན་མོ་ཞིག་ཡོད་པ་དེ་ཤི་འདུག་ཟེར་བ་དང་། ངོར་ནས་དཔོན་སློབ་ཀུན་
ལེགས་གུ་གོར་སྤྱན་དྲངས་ནས་འབྱོན་གྱིན་འདུག་ཟེར་བ་ཐོས། ད་ལམ་བླ་མ་དེ་ལ་སྐྲ་ཕུད་
འབུལ་བ་ཞིག་ཨེ་འོང་སྙམ་དགོན་པར་འོང་། ད་འབྲོག་ལ་མི་འགྲོ་བྱས་པར་ཞང་པོ་སྐྱ་སེར་
305

གྲོས་འཆམས་ནས་མི་འགྲོ་དབང་མེད་བྱེད་ཀྱིན་གདའ། དེར་ཐབས་གཞན་མ་རྙེད་འགྲོ་བར་
ཁས་བླངས། སྔ་དྲོ་ཞིག་འགྲོ་མི་རྣམས་ཁལ་འགེལ་རིང་ལ། དགོན་པའི་ཤར་གྱི་བྲག་གསེབ་
ཞིག་ཏུ་བྲོས་ནས་བསྡད། ། ཁོང་རྣམས་ཀྱིས་མ་རྙེད་པར་ལོག་སོང་། རེ་ཞིག་ནས་ད་སྐྱོན་མེད་
དམ་སྙམ་བྲག་སྟེང་དུ་ཡོད་པ། གཞན་འདྲས་མཐོང་ནས་ཆ་བྱས་ཏེ་མི་འགྲོ་དབང་མེད་བྱེད་དུ་
བྱུང་བར། བཙུན་པ་ཞིག་བྱེད་འདོད་ལ་ཁྱེད་རྣམས་ཀྱིས་འགལ་རྐྱེན་མ་གཏོགས་མཐུན་རྐྱེན་
གཏན་ མི་ བྱེད་ འདུག་ པས་ ཤི་ནའང་ མི་འགྲོ་ཟེར་ ཞིང་ དུས་ པས། ཞང་ པོ་ དགེ་སློང་ན་རེ།
བདེན་འདི་དང་པོ་ནས་ཆོས་ཤིག་བྱེད་རྒྱུའི་གོ་ཡུལ་བྱེད། ན་ནིང་འབྲོག་ལ་བརྗོང་དགོས་བྱུང་
ད་ལན་རིབ་ཙམ་སོང་། དེ་ནས་ཁྱོད་བཙུན་པ་བྱེད་པ་ལ་ང་ལེན་དུ་འོང་གསུངས་ནས་ཞལ་དན་
བྱུང་བས་ཕྱིན། ཟླ་བ་གསུམ་ཙམ་བསྡད། དེ་སྐབས་དཔོན་སློབ་ཀུན་ལེགས་ ཀྱིས་ རྫོང་བྱུང་
དུ་ཀྱེ་རྡོ་རྗེའི་རྒྱུ་ལམ་གྱི་དབང་དང་། རབ་བྱུང་དུ་མ་གནང་ནས་ཐེགས་པ་ཚོར་བས་སེམས་ལ་
ཕོངས་པོ་བྱུང་། ཞང་པོ་མི་སྐྱ་ཚོས་ཁོ་རང་ཚོའི་བུ་ཚ་དང་ཁྱད་མེད་ནོར་སྤུས་ཚ་འདོམ་པ་ཚོ་ཡང་
སྟེར་ཟེར་ཞིང་བྱམས་པོ་བྱས། དེའི་ཚེ་བདག་ལ་བློ་སྐྱེས་པ། གནག་རྟ་ལུག་གསུམ་སྙིང་ནོར་
དུ་བཟུང་ནས་དུད་འགྲོའི་གཡོག་བྱེད་པ་བས་ཤི་བ་དགའ་བ་བསམ་པ་བྱུང་ཞིང་། ཞང་མོའི་
རྩར་ ཡིན་ བྱས་ ཀྱང་ཉེ་མ་ གཡོག་ ཅི་ ཡིན་མེད་པ་ཞིག་ལས་མི་འོང་། བཙུན་པ་ཞིག་བྱུང་ན།
རབ་སྟན་ཐོག་ཏུ་བསྡད་ནས་སྡེར་ཐོག་ནས་བསྙབ་ཚེ་འདིར་ལུས་བདེ། ཕྱི་མར་སེམས་བདེ་བ་
འོང་། ཐ་ནའང་ཡི་དགས་ལྟ་བུའི་ཁྱིམ་གྱི་འཆིང་བ་ལས་གྲོལ་བར་འདུག་སྙམ་ནས་འབྲོག་པའི་
སྐྱིད་སྐྱིད་ཚོ་ལ་བློ་འགྲོ་རྒྱུ་མི་གདའ་བྱིས་པའི་དུས་བློ་ཐག་ཆོད་པོ་དེ་ཙམ་འདུག་པ་ལ། ད་ལྟར་
དངོས་པོ་དར་ཁ་རེ་མཐོང་ནའང་དགའ་ཡལ་ ཡལ། ཇི་ཙམ་བྱུང་ཀྱང་ཚིམ་རྒྱུ་ངོམ་རྒྱུ་མེད་པ་
ཞིག་བྱུང་གདའ་བ། འདི་དཀོར་གྱིས་ས་ཚོས་རྡོ་ཚོས་ལ་སོང་པའི་བྱིན་རླབས་ཡིན་ནམ་སྙམ།
མངལ་ གྲིབ་ གཡའ་ དང་ བྲལ་བའི་མེ་ལོང་ལ། ། སྔོན་གྱི་ལས་ དཀར་གཟུགས་བརྙན་འཆར་
བཞིན་པ། །དཀོར་ཟས་སྣུམ་གྱིས་བྱུགས་པས་དེ་མ་ཐག །མོག་པོར་གྱུར་འདི་བསམས་ཤིང་
ཡི་རེ་མུག །སྦྱངས་སྟོབས་ ཡོན་ཏན་གསར་འཕེལ་མེད་ཀྱང་བླའི། །སྐྱེས་ སྟོབས་ཡོན་ཏན་དེ་
དག་ མ་ འགྲིབས་ ན། །བླ་ མའི་ གཟུགས་ བརྙན་ ཙམ་ འདི་ མིན་ ངེས་ཤིག །འབྱུང་ མོད་ ད་ ནི་
མེས་ཚིག་ཤིང་བཞིན་ནོ། །དབྱར་སྨད་ཙམ་ཞང་པོ་ངེད་བཙུན་པ་བྱེད་རྒྱུར་ལེན་དུ་བྱོན་བྱུང་
བས་ དགའ་ སྤྲོ་ དཔག་ མེད་ བྱུང་། དེ་ ནས་ ཟླ་ བ་ གསུམ་ ཙམ་མའི་ རྩར་ བསྡད། རང་ལོ་བཅུ་
306

གསུམ་པའི་ཐོག་མགོ་ཟླ་བ་ལ་གྲུབ་ཆེན་སྤྱང་ཀུ་ལུང་ཞེས་པའི་རི་ཁྲོད་ན་སངས་ལྷུན་ཞུ་བ་ཅིག་
ཡོད་ པའི་ དྲུང་ དུ་ སྐྲ་ ཕུད་ ཕུལ། དགེ་ བསྙེན་ གྱི་ སྡོམ་ པ་ ཡོངས་ རྫོགས་ ནོས་ ནས། མིང་
འདོགས་པ་ན་རེ་ཞིག་ཟིམ་མེ་བཞུགས་ནས། འོ་ངེད་ཀྱི་བླ་མ་བྲང་ཏི་ནམ་མཁའ་སངས་རྒྱས་
ཤར་ཆེན་ཤེས་རབ་འབྱུང་གནས། ཕྱག་སྟོན་ཕྲིན་ལས་ཕུན་ཚོགས་རྣམས་ཡིན་པས། ཤར་བ་
ཤེས་རབ་འབྱུང་གནས་ཀྱི་ཐུགས་རྗེ་ལ་བརྟེན་ནས་ཁྱོད་མི་ལུས་ཐོབ་ཆོས་དང་མཇལ་བ་ཡིན།
ངའི་བླ་མ་ཐོག་མཐའ་གཉིས་ཀྱི་མཚན་ནས་གྲས་ནས་ཁྱོད་ཀྱི་མིང་ལ་འདོགས། བླ་མ་དམ་པ་
དེ་རྣམས་ ཀྱི་སྲོལ་ སྐྱོང་བར་གྱུར་ཅིག་གསུང་ཞིང་། མེ་ཏོག་འཐོར་བཞིན་པས་མིང་ལ་སངས་
རྒྱས་ ཕུན་ཚོགས་ གྱིས་ཤིག་ གསུང་ ཞིང་། ངེད་ལ་རྨི་ལམ་ཡག་པོ་བྱུང་ གསུངས་ནས་མཉེས་
མཉེས་མཛད། རིང་ནས་བསམ་པའི་དོན་དེ་འགྲུབ་གྱུར་པས། །རིང་དུ་སྐྱོ་བའི་སྙིང་མུན་དེ་
སངས་ནས། །རིང་པོར་མི་ཐོགས་བློ་རྒྱས་ཐོས་བསམ་ལ། །རིང་མིན་འཇུག་པའི་དགའ་སྤྲོ་
ཕུན་ ཚོགས་ ཐོབ། ། རི་ ཁྲོད་ དེར་ ཞག་ གསུམ་ ཙམ་ བསྡད། གྲུབ་ཆེན་ དེས་ བཟང་ སྤྱོད་ སྨོན་
ལམ་དབུ་ནས་ཞལ་སྦྱོར་མཛད་ནས་གནང་། གྲུབ་པའི་རྒྱལ་མོའི་ལུགས་ཀྱི་ཚེ་སྒྲུབ་ཀྱི་གདམས་
པ་ཁ་ཤས་ཀྱང་གནང་ངོ་། །དེ་ནས་རྫོང་བྱུང་དུ་འོང་། གཉག་གི་སྟོན་པ་ཕུན་ཚོགས་རྡོ་རྗེ་ཞུ་
བ་ཅིག་ཞང་ཕྱོགས་ནས་ཉེ་རིང་ཞིག་ཏུ་ཡང་འགྲོ་བ་ཞིག་ཡོད་པ་དེ་ལ་སློབ་དཔོན་ཞུས་ཏེ་ཀ་ཁ་
སློབ་པ་ནས་བརྩམས་ཏེ་སློབ་གཉེར་ལ་སྦྱངས་པ་བྱེད་པའི་ཁུངས་བྱས། དེ་ཡང་ཀ་སྨད་སུམ་ཅུ་
འདོགས་འབྲེལ་དང་བཅས་པ་བརྡ་ཙམ་གྱིས་ཤེས་བྱུང་བས་ཀློག་སློབ་བ་ལ་དཀའ་ལས་མ་དགོས།
སློབ་དཔོན་ན་རེ། ཀློག་ལེགས་པོ་ཞིག་མ་བྱུང་ན་ཡོན་ཏན་གྱི་གཞི་མི་ཡོང་གསུངས་ནས་ཟླ་བ་
གསུམ་ ཙམ་ ནི་ རྐྱང་ ཀློག་ ཁོ་ ན་ སྦྱངས། དེ་ ནས་ ཚེག་ སྡུད་ དང༌། དབུ་ མེད་ སོགས་ནི་ རང་
ཤུགས་ཀྱིས་ཤེས། ཡི་གེ་འབྲི་བ་ནི་ཐོག་མར་ཀ་དཔེ་རེ་ཙམ་བླངས་ནས་སློབ་པའི་ཁུངས་བྱས་
ཀྱང༌། ལག་པ་ལ་གཞི་ནས་རྩ་འདར་ཞིག་ཡོད་པས་ཡིག་གཟུགས་ལེགས་པོ་འོང་བའི་ན་མ་མི་
གདའ། རང་གཞན་གྱི་བརྗེད་ཐོ་ཕེར་ཙམ་ནི་ལྷུན་གྱིས་གྲུབ། ཡི་གེ་བརྡ་ཡང་དག་པའི་ཡིག་
རྙིང་རྣམས་ལ་བྱང་བ་བྱས། ཡི་གེ་ལེགས་པ་ཚོ་བརྡ་དང་མི་མཐུན་པ་དང་རང་ཡུལ་གྱི་སྐད་
སོགས་གསུང་རབ་དང་མི་མཐུན་པ་འདྲི་བ་མཐོང་ན་ལན་ཅིག་མ་ཡིན་པར་འབར་བཞིན་པའི་
སྤོབས་པ་འདི་ཀུན་ལ་གསལ། དེ་ལྟར་ལག་པ་འདར་བ་སོགས་ནས་རི་མོ་སོགས་ལག་ལས་
ཀུན་ལ་མདོར་བསྟན་པ་ཡིན། རང་ལོ་བཅུ་གསུམ་པའི་དགུན་དེ་ལ། བཟང་སྤྱོད་ནས་བཟུང་
307

ཇ་ཆ་ཆོས་ སྤྱོད། ཀུན་རིག་གི་ཆོ་ག་སོགས་ངག་སློབ་བྱས། དཔྱིད་ཀར་སོང་བ་ན་དགོན་པ་
དེའི་འཚོགས་འདོན་གྱི་བསྒྲིགས་ཕལ་ཆེར་བྱུང་། དབྱར་དགེ་སེག་གི་ཉེ་འདོན་ལ་ཕྱིན་ཏེ་ཁྱོན་
བསྡམས་ཉ་ཁ་ལེན་བཞི་འཁོར་དེ་དག་གི་སྐབས་སྡིག་པ་དག་པའི་རྟགས་དང་། རིག་པ་དངས་
ཤིང་ངེས་འབྱུང་སྐྱེ་བ་སོགས་ཚད་མེད་བྱུང༌། གནས་དེ་ན་ཕ་བོང་ལ་འགྲོ་མགོན་ཤེའུ་རི་པ་ཆེན་
པོའི་སྐུ་གཟུགས་ཡོངས་རྫོགས་ ཀྱི་ རྗེས་དང༌། བླ་མ་ཉེ་གནས་ཀྱི་དབུ་དང་ ཕྱག་ཞབས་ རྗེས་
སོགས་དང་། ར་ཉ་བསྲུང་གི་རྒྱགས་འགེལ་བ་དྲིན་ཅན་ཚོའི་རྗེས་དང་། རའི་རུས་པ་ལ་རིང་
བསྲེལ་ བྱུང་བ་སོགས་ངོ་མཚར་མང་དུ་སྣང་། འཇིག་རྟེན་དབང་ཕྱུག་ཐུགས་ རྗེའི་ བློས་ གར་
མཆོག །མཆོག་གྱུར་འགྲོ་མགོན་ཀུན་གྲུབ་ཤེས་ རབ་མཚན། །མཚན་མཆོག་ ལྡན་ པའི་གྲུབ་
ཐོབ་རྩོད་མེད་ཁྱེད། །ཁྱེད་ཀྱི་རྣམ་ཐར་དྲན་ནོ་ཐུགས་རྗེས་ཟུངས། །དེའི་དགུན་ཡང་སྔར་གྱི་
ཞང་པོ་ཅན་འབྲོག་ཏུ་འགྲོ་དགོས་བྱུང་ ཟླ་བ་བཞི་ཙམ་བསྡད། སྔར་གྱི་སློབ་གཉེར་མ་བརྗེད་
པར་ བཤར་ སྦྱངས་ དྲག་ ཏུ་ བྱས་ པས། དེར་ གནས་ རྣམས་ འདུན་ པའི་ ཁུངས་ བྱེད། དཔྱིད་
དགོན་པར་འོང་། དབྱར་ཉ་བསྲུང་ཀ་བྱས། ཉ་བསྲུང་འདི་ཕན་ཡོན་ཆེ་ཚུལ་འགྲོ་མགོན་ཤེའུ་
རི་པའི་རྣམ་ཐར་དུ་གསལ། ཡོས་ལོར་དཔོན་སློབ་ཀུན་ལེགས་མངའ་རིས་སྟོད་ནས་ཕེབས་བྱུང་
བས་དགའ་སྤྲོ་ཆེན་པོ་བྱུང༌། བདག་ལ་ལོ་ལྟར་བཞིན་དཔྱིད་ཀར་སོང་བ་ཙམ་ན་ཤུ་བ་འོང་བ་
དང༌། ཨ་ཙ་ར་འགས་ལག་རིས་བལྟས་པ་ནའང་བར་ཆད་ཡོད་ཚུལ་ཟེར་བར་འབྱུང་འདུལ་གྱི་
རྗེས་གནང་ཞིག་གནང་། དེའི་སྒྲུབ་ཐབས་ཁ་ཏོན་གྱིས་གསུངས་པ་ལྟར་ཡུན་རིང་ཙམ་བྱས་ད་
ལྟ་རང་གྲོལ་དུ་སོང་ནས་མི་བདོག །ཤུ་བ་ལོ་ལྟར་འོང་བ་དེ་ལ་སེང་གེ་སྒྲའི་རྗེས་གནང་ཞིག་
གནང་ནས་དེའི་སྒྲུབ་ཐབས་ཆག་མེད་གྱིས་གསུངས་པ་ལ། ཤུ་བས་སེམས་ངོ་འཕྲོད་པར་བརྟེན་
ད་ལྟ་ཡང་མ་བརྗེད་ ཙམ་ བྱེད་ ཀྱིན་བདོག ། དགུན་ཐོག་ ཞིག་ལ་ རྗེས་གནང་ལ། སྤྱན་རས་
གཟིགས་ གཙོ་ འཁོར་ གསུམ་ པ། བཅུ་ གཅིག་ ཞལ། སེང་ གདོང་ ཅན་ སྔོན་ མོ། ། ཚེ་ དབང་
གྲུབ་རྒྱལ་མ། རི་ཁྲོད་མ་སེར་མོ། །ལྷ་དེ་རྣམས་ ཀྱི་ཡིག་ ལུང་། གཞན་ཡང་ ཕྲན་ཙམ་ཐོབ།
དབང་ལ་ ཀུན་ རིག་ དང་། ཕྱག་རྡོར་འཆི་བདག་འཇོམས་པའི་དབང་ཐོབ། དེའི་དབྱར་ཀ་ ཉ་
ད་
བསྲུང་ལ་ཀ་ཕྱིན་ཀྱང་། དཔོན་སློབ་ཀྱིས་ཀྱེ་རྡོར་རྒྱུ་ལམ་གྱི་དབང་སོགས་བཀའ་ཆོས་མང་པོ་
གནང་འདུག་པ་མ་ཐོབ་ པས་ ཕོངས་ པར་བྱུང་། སྟོན་དེ་ དཔོན་སློབ་ངོར་དུ་འབྱོན་པའི་ཕྱག་
ནམགཡོག་ལ་ཞང་པོ་བགྲེས་པོ་ཡང་སོང་། དཔོན་སློབ་ཀྱི་ང་ཡང་ཕྱིན་ན་དགའ་ཚུལ་གསུངས་ཀྱང་།
308

ཞང་ པོ་ ན་ རེ། ཕྲུ་ གུ་ འདི་ འདྲ་ གྲྭ་ སར་ སློབ་ གཉེར་ མི་ འོང་ བའི་ ཁར། ཆུད་ ཟོས་ ལ་ འགྲོ་
གསུངས་ནས་མ་ ཁྲིད། དཔོན་སློབ་ལ་ཁུ་བོ་བླ་མ་དཀོན་གཉེར་བླ་མ་ཞིག་ཟེར་བ་ཡོད་པ་
འདས་པ་ སོགས་ནས་ངོར། ས་སྐྱ། ཆུ་འདུས་སོགས་སུ་རྒྱང་ ཙམ་བཞུགས། ཞང་ པོ་ སོགས་
གྲྭ་པ་རྣམས་ ཡར་ སླེབ། བདག་ གིས་དེ་སྐབས་རྣམས་སུ། སྡོམ་གསུམ་རབ་དབྱེ། ཀྱེ་ རྡོར་
རྩ་ རྒྱུད་ བརྟག་ པ་ གཉིས་ པ། ལྗོན་ཤིང་ མཛེས་རྒྱན། ཚུལ་ གསུམ་ གསལ་རྒྱན། ཀུན་མཁྱེན་
རྟ་ནག་པས་མཛད་པའི་ཀྱེ་རྡོར་མན་ངག་ལུགས་ཀྱི་རྣམ་བཤད་རྣམས་བློ་འཛིན་བྱས། དེ་ཡང་
ཟླ་ཟེར་ རམ། སྡོམ་ གསུམ་ གྱི་ཊིཀ་ཆེན་ ཞིག་ འཛིན་ པའི་ བློ་འདོད་ བྱུང་ ཡང་ དཔེ་མ་འབྱོར།
མན་ངག་རྣམ་བཤད་བསྡུས་པ་ཅིག་ཡོད་འདི་ཟུངས་གསུངས་ནས། པར་མ་ཤོག་ལྡེབ་ཉི་ཤུ་རྩ་
གྲངས་བྱས་པ་ཞང་པོས་སྤྲད་བྱུང་བ་བལྟས་པས། གོང་གི་ས་བཅད་ལ་དོན་ཆེན་བདུན་འདུག་
པ་ལ། དྲུག་པ་རྣལ་འབྱོར་རྣམ་བཅུ་ཉམས་སུ་ལེན་སྐབས་ཀྱི་བསྐྱེད་རིམ་གྱི་སྔོན་འགྲོ་བསོད་
ནམས་ཚོགས་བསགས་ཀྱི་ཡུལ་དག་པ་ལ་བརྟེན་ནས་ཚོགས་བསགས་པ་ཕྱག་མཆོད་ཡན་ལག་
བདུན་པའི་སྐབས་ ཡན་ ལས་མི་འདུག་ པ་ དང་། གྲངས་ཡིག་ཉེར་དྲུག་གོང་མ་ཟེར་བ་ལས།
བྱོན་ཟེར་ བ་ མི་ འདུག་ པ་ དང༌། མཛད་བྱང་མེད་ པ་ སོགས་ ནས། ཤོག་ ལོགས་ གཅིག་ པར་
སྟོང་པར་ ལུས་སམ། ཡང་བཟང་ལོགས་གཉིས་བྱུང་བ་གང་རུང་ཅིག་གིས་འཁྲུལ་གཞི་ བྱས་
ནས་འཐོར་བ་ ཡིན། དཔེ་ འདི་མ་ཚང་ཐག་ཆོད་བྱས་ པས། ཞང་ པོ་ན་རེ། ངོ་ རང་གི་གཞི་
བསྙེན་བྱེད་ པའི་དུས་ཀྱང་བལྟས། དགེ་སློང་ཆེ་གེ་ཉོག་གིས་ཀྱང་བལྟས། ཁྱོད་མི་དྲན་དགུ་
དྲན་ཟེར་ནས་འབར་དུ་བྱུང་། དེ་ནས་དཔེ་ཁ་ཚང་རྣམས་ནི་ཟུར་ན་རྩིས་ཆེ་བར་འདུག །མ་
ཚང་བའི་དཔེ་ཉོབ་མང་དུ་འདུག་པ་བལྟས་པས། དེའི་གསེབ་ནས་ཚང་འགྲིགས་རྙེད། ཞང་
པོས་ ཨེ་ཡིན་ན་ཟེར། གཞན་ཐུགས་ཡིད་མི་ཆེས་ན་ འང་། གྲངས་ ཡིག་མགོ་མཇུག་ན། ག་
དང་ཧུ་ཟེར་བ་འདུག་ པ་ དང་། གྲངས་ཡིག་ ཉེར་དྲུག་འོག་མ་ཟེར་བ་དང་། དཔེ་ གྲས་ པར་
འཁྱུག་རྣམས་གཟིགས་བྱས་ཀྱང་འདྲ་མོ་འདུག་སྟེ་ཟེར། དེར་དགེ་སློང་གཞན་ཞིག་ལ་དཔེ་བྲིས་
མ་ཞིག་འདུག་པ་དང་བསྟུན་པས་ཐུགས་ཡིད་ཆེས་ནས་རྒད་པོ་ཚོ་དང་མི་འདྲ་གོ་ཤེར་ཆེའི་གདའ་
གསུངས་ནས་དཔེ་དེ་འང་ངེད་ལ་གནང་སྟེ་ད་ལྟ་ཡང་ཡོད། ཡང་དེ་སྐབས་ཏྲེ་པ་ཨ་ཐུབ་ཟེར་
བའི་དཔོན་ཅིག་ཡོད་པས། བུ་ཚ་གཉིས་ཀ་བཙུན་པ་བྱེད་རྒྱུ་མི་འོང་། ཆུང་བ་སྔ་མོ་ནས་ཡིན་
པས་བྱ་ཐབས་མེད། ཆེ་བ་གསང་ཐབས་སུ་ཆོས་བྱས་འདུག་པས་མི་འགབ་ཚུལ་མང་པོ་གླིང་གི་
309

འདུག་ཟེར། ཞང་པོ་ཡང་འཚབས་སེ་འདུག་ངེད་རང་ཡང་འཚེར་པོ་བྱུང་། དཔོན་དེ་དགོན་པ་
ན་འོང་ན་ ཡིབ་ པའི་ ཁུངས་ བྱེད་ ཀྱིན་ ཡོད་ པ་ ལ། དཔོན་ གྱི་ གནས་ ཚང་ དང་། ངེད་ ཀྱི་ཞང་
པོའི་ཁང་པ་ལྟོ་སྤྲེལ་ཡིན། སྔ་དྲོ་ཞིག་དཔོན་ཡོད་པ་མ་ཤེས་པར། ཁྱིམ་མཚེས་དགེ་སློང་ཅན་
དུ་ སོང་ བས། དཔོན་ ཉལ་ ནས་ འདུག་ པ་ དང་ འཕྲད། ཙོང་ ལངས་ ནས་ འདི་ སུ་ ཡིན་ ཟེར།
ང་ནི་ ཚ་ཟིང་བ་ཞིག་བྱུང་། དགེ་སློང་ན་རེ། འདི་མདངས་མཚན་ལ་ དཔེ་ཆ་སྐྱོར་མཁན་དེ་
ཡིན་འཇམ་པའི་དབྱངས་སུ་འདུག་ཟེར་ནས་ངེད་ལ་བསྟོད་ར་མང་པོ་ཞིག་བཏང་ནས། འདི་
འདྲ་ལ་འགལ་རྐྱེན་མ་མཛད་པར་བདག་རྐྱེན་མཛད་ན་འདི་ཕྱི་གཉིས་ཀ་ལ་ཕན་པ་འོང་བ་འདུག་
སོགས། མང་ དུལ་ བ་ སོང་ བར་ དཔོན་ ན་ རེ། བདེན་ པར་ འདུག་ མདངས་ ཀྱི་ དཔེ་ ཆ་ སྐྱོར་
ལུགས་དེ་འདྲ་ངོ་མཚར་ཆེ། དེ་ གང་ཡིན་ཟེར། ཀྱེ་རྡོར་རྣམ་བཤད་ལགས་བྱས་པས། དགེ་
ལུགས་ ཀྱི་ གསང་ འདུས་ རྣམ་ བཤད། ས་ ལུགས་ ཀྱི་ ཀྱེ་ རྡོར་ རྣམ་ བཤད། དེ་ དག་ ཆོས་ ཀྱི་
འགངས་ཆེ་ཤོས་ཡིན་རེམ་རེམ་གྱིས། སྔ་སོར་ཁྱེད་ཞང་ཚན་ཚོས་ང་ལ་ཁོག་ཚུད་བྱས་པ་སོགས་
ནས་ཚིག་པ་ཟ་ཡང་། ད་ཆ་ཁྱོད་ཤེར་ཆེན་ཅིག་ འདུག་ པས། བསྙད་མེད་གསུང་ཞིང་དེ་ནས་
བདག་རྐྱེན་གང་དྲག་བྱེད་པ་བྱུང་། སྐབས་ཤིག་བདག་གི་སློབ་དཔོན་གཉག་སྟོན་དེས་གྲྭ་པ་
ཅིག་ ལ་ཤེས་ རབ་ ཀྱི་ ཕ་རོལ་ཏུ་ ཕྱིན་ པ་ ཟབ་དོན། ཕ་དམ་པ་དང༌། ཨ་ མ་ ལབ་སྒྲོན་ནས་
བརྒྱུད་པའི་གཅོད་ཀྱི་ཆེས་སྐོར་གནང་གིན་འདུག་ཕྱག་ལེན་ལ། གཉན་ཁྲོད་ལ་འགྲོ་མི་ཐུབ་པ་
ལ་གནང་སྲོལ་མི་འདུག་པས། སྔ་མ་ནི་དཔོན་སློབ་སུ་ལའང་ང་བྱིས་པར་སོང་བས་གཅོད་ཆོས་
ལ་ འཇུག་ པའི་ སྤྲོས་ པ་ མ་ བྱུང་། ནུབ་ གཅིག་ སློབ་ དཔོན་ གྱི་ ཞལ་ནས། ཕྱག་ ལེན་ བདོག་
ཕྱོགས་ནས་རིལ་འགྲོ་མི་ཐུབ་པ་རྣམས་ལ་ཆོས་འདི་མི་སྟོན་པ་ཞིག་འདུག་རུང་། ཁྱོད་ལ་འདི་
འཕྲོད་དགོས་པ་ཞིག་འདུག་གསུངས་ནས་ ཁྲིད་ལ་འཇུག་པ་གནང་། ཟླ་བ་གཉིས་ལྷག་ཙམ་
འགོར། ཁྲིད་ དམིགས་ རྣམས་ མལ་ ས་ གཅིག་ ཁོ་ནར་ བསྐྱངས་ རེས་ཐུན་བཞི། རེས་ གསུམ།
ཕལ་ཆེར་ལ་གཉིས་མ་ཆགས་པར་བྱས་བྱིས་པ་ཡིན་ཀྱང་གོ་བ་བཟང་པོ་བྱུང་། དབང་ཞུ་དུས་
ཚོགས་ འཁོར་ རེ་ དགོས་ ཀྱིན་འདུག་པས། ངེད་ལ་དབང་བསྐུར་བྱིན་རླབས་རྒྱ་མཚོའི་ཚོགས་
འཁོར་བབ། མར་ཐུད་ཤ་སོགས་ཀྱང་ལེགས་པར་གྲུབ་ཅིང་། ཆང་འཚོང་སྐབས་བདག་ཆོས་
མགོ་ཐོན་པ་ཞིག་འོང་ན་ཞིམ་པོ་ཤོག ། མི་འོང་ན་འཐུང་ཉན་མེད་པ་ཤོག་བྱས་དམོད་བཙུགས་
པས་ཆང་བདུད་རྩིར་བྱེད་པ་བྱུང་བས་དགའ་སྤྲོ་ཆེན་པོ་བྱུང་དེ་ཀའི་རྒྱུན་བསྐྱངས་ནས། སྤྲོས་
310

སྤྲོས་གཞན་མ་བྱས་ན་རི་ཐུབ་པ་ཅིག་འོང་པར་སྣང་ནའང་། གཞན་གྱི་ཁ་དོག་ཁྱེར་ནས་བ་མན་
གླང་ མན་ འདི་ བྱུང་ བ་ ཡིན། དེ་ དག་ གི་ སྐབས་ སུ་ ཆོས་ ཐོབ་ པའི་ རྐང་ གྲངས་ ནི། འཇམ་
དབྱངས་ཀུན་དགའ་འཕེལ་གྱིས་མཛད་པའི་ཁྲིད་ཡིག་ནོར་བུའི་དཔལ་ཕྲེང་གི་སྟེང་ནས་ཉམས་
ཁྲིད་རྒྱས་པ་ཐོབ་ཅིང་། ནམ་ མཁའ་ སྒོ་འབྱེད་ཀྱི་དབང་དང་། ལུང་ལ་ཤེས་ ཕྱིན་བསྡུས་པ།
ཤེར་ སྙིང་། ཨཱརླ་ དེ་ ཝའི་ རྒྱ་ གཞུང་། དམ་ པའི་ ཕཊ་ ཆོས། མ་ གཅིག་ གི་ བཀའ་ ཚོམ།
ཡང་ ཚོམ་གྱི་ཞུས་ལེན། ནང་རིག་འཁྲུལ་ གཅོད། གདན་ཐོག་ གཅིག་མ། མ་ གཅིག་ གི་རྣམ་
ཐར་རྒྱས་པ། མཐའ་གཏད་སྐོར། དམིགས་ རྫོང་འཇམ་དབྱངས་མགོན་པོའི་ཟབ་དོན་ཐུགས་
སྙིང་ སྐོར། རྒོད་ ཕྲུག་ པའི་མ་ཁྲིད་ཆེན་མོ། །དམིགས་ འབུམ། རྒྱལ་ ཐང་ པའི་ ལུགས་ ཀྱི་ ལེ་
བརྒྱད་མ་ལ། ཐོག་མར་སློབ་མ་དང་བླ་མའི་མཚན་ཉིད། དེ་ནས་དབང་བསྐུར་བྱིན་རླབས་རྒྱ་
མཚོ་མཛད་དེ་ལེའུ་གཞན་ལུང་སྟབས་སུ་ཡོངས་རྫོགས། ཇ་ཆ་ཆོས་སྤྱོད་ ཀྱི་ རིམ་པ་མང་པོ།
།མ་ཏི་པཎ་ཆེན་གྱིས་མཛད་ པའི་ གཏོར་མའི་ རིམ་ པ་ ཆབ་གཏོར་ཀླུ་གཏོར། ངོར་ལུགས་ ཀྱི་
གཏོར་ མ་ ཝ་ རུ་ ཎའི་ ཆུ་ སྦྱིན། ལྟུང་བཤགས། བཟང་ སྤྱོད། བདེ་ བ་ཅན་ གྱི་ སྨོན་ ལམ་ མི་
མཇེད་ མ་ ཀུན་ མཁྱེན་ ཆེན་ པོས་ མཛད་ པ། དཀོན་ བརྩེགས་ ནས་ འབྱུང་ བའི་ བྱམས་ སྨོན།
ཐུགས་ རྗེ་ ཆེན་ པོ་མ། སྤྱོད་ འཇུག་ གི་ བསྔོ་ལེ། བྱམས་ ཆེན་ རབ་ འབྱམས་ པས་ མཛད་ པའི་
སྤྱོད་ འཇུག་ གི་ སྨོན་ལམ་ཤིན་ཏུ་ རྒྱས་ མ། ཀུན་ རིག་ གི་ དབང་ སོགས་ མང་ དུ་ཐོབ། །སྡུག་
བསྔལ་ རྩ་ བ་ བདག་འཛིན་ཉེས་ པའི་ ཚོགས། །མ་ལུས་གཅོད་བྱེད་ཤེས་ ཕྱིན་ཟབ་མོའི་དོན།
།ཐོས་པ་ཙམ་གྱིས་བར་ཆད་གཡུལ་ལས་རྒྱལ། །རང་གིས་འཁྱོངས་ན་ཆོས་ཀྱིས་བསླུ་བ་མེད།
།དེ་ནས་བླ་མ་དམ་པ་ཀུན་ལེགས་ཕེབས་བྱུང་བར་རང་ལོ་བཅུ་དྲུག་པའི་དབྱར་སྨད་ཚིགས་སྔ་མ་
དགེ་ ཚུལ་ གྱི་ སྡོམ་ པ་ནོས། ཕྱི་དྲོའི་ཁ་ཟས་དང་། དམར་སྐྱུར་སོགས་བཅད་དེ་ དང་ཚུགས་
འཛིན་པའི་ཁུངས་བྱས། ཤཱཀྱའི་སྲས་ཀྱི་ཁོངས་སུ་ཆུད་པས་སྙིང་ལ་སིམ་པ་ཅི་ཡང་ཐོབ་པར་
གྱུར་ཏོ། །མེ་དང་གདུག་དང་སྒྲོམ་ཆེན་སྦྲུལ་གྱིས་འཁྲིགས་པའི་ནགས་ན་རྩེ་བ་བཞིན། །རྣམ་
མང་སྐྱོན་བརྒྱས་ཉེ་བར་འཁྱུད་པའི་ཁྱིམ་གྱི་དགའ་བ་སྤངས་ནས་འདིར། ། ཡིད་འཕྲོག་ག་བུར་
ཟེགས་མས་ བྲན་ པའི་ཧ་རའི་ནགས་ཀླུང་འཇམ་པོ་དང་མཚུངས་པ། །ཐར་པའི་ཐེམ་སྐས་སོ་
སོར་ཐར་ཞེས་མིང་ ཙམ་ གྱིས་ཀྱང་སྙིང་ལ་སིམ་པ་སྟེར་ དེ་བདག་གིས་ཐོབ། ། སྐབས་ དེར་
དཔལ་ཀྱེ་རྡོ་རྗེའི་རྒྱུ་དབང་ལམ་དབང་སོགས་ སྨིན་རྒྱས་ཐོབ། དཔེ་ཆ་ཟིན་པ་རྣམས་རྒྱུགས་
311

འབུལ་དང་། ། གོ་ དོན་ ལག་ ཁྲིད་ཞུས། སྣམ་དཀར་ དང་ བདུད་ རྩི་ རིལ་ བུ་ སོགས་ ཀྱི་གནང་
སྦྱིན་མཛད། ། ལོ་ཉི་ཤུའི་བར་རྫོང་བྱུང་ཁོ་ནར་བསྡད། གླེགས་བམ་གང་འབྱོར་རྣམས་བལྟ་
རྟོག་ཞིབ་ཏུ་བྱས། བཙུན་པ་ ཕྲད་ཚད་ལ་ཆོས་སྐད་ལབ་པའི་ཁུངས་བྱེད། ལ་ལའི་སེམས་ལ་
མི་རན་ པར་ བརྒྱུད་བཀག་ཀྱང་འོང་། ལ་ལ་དགའ་མགུ་ཡི་རངས་ནས་ཐལ་མོ་སྦྱོར། ཁྲོམ་
ཐུབ་རང་ག་འདྲ་བྱང་ཡོད་ཀྱང་ངག་སྒོ་ཡངས་པའི་ཧ་མ་པ་བྱེད་པ་ཞིག་ནི་བདོག །གྲངས་མེད་
གཞུང་བཟང་མཐོང་བའི་ལྟད་མོ་ཡི། །ཡིད་ལ་དགའ་སྤྲོའི་སྣང་བ་རྒྱ་ཆེན་སྐྱེས། །སྐྱེས་པས་
སྣང་ཚུལ་བརྗོད་པ་མང་པོ་སྤྲོས། །སྤྲོས་པས་གཞན་དག་དགའ་སྡུག་སྣ་ཚོགས་གྱུར། ། དེའི་
ཚེ་ཚོགས་བསོགས་རབ་འབྱམས་སྨྲ་བའི་དབང་པོ་ཀུན་དགའ་ཚུལ་ཁྲིམས་གྲྭ་རྒྱུན་བསྐུལ་མར་
བྱོན་ནས། ངེད་ལ་ཡང་སྐྱེད་ཚལ་དུ་འགྲོ་དགོས་གསུང་ཞིང་། ཆོས་བཤད་མང་པོ་ཞིག་མཛད་
བྱུང་ བས། བློ་སྐྱེད་ དང་ དགའ་ སྤྲོ་ བླ་ མ་ ལ་ དད་ མོས་ བསམ་ གྱིས་ མི་ ཁྱབ་ པ་ སྐྱེས་ ཀྱང་།
བདག་རྐྱེན་རྫོང་བསྟར་བྱེད་མཁན་མ་བྱུང་བར་ལུས། བྱ་ལོ་ལ་རུས་མངའ་རིས་ནས་ཡིན་པ།
སྐྱེས་གཙང་གི་སྒོང་དུ་བྱས་པས། སྒོང་ཕྲུག་ཀྱང་ཟེར། ལས་ གཤིན་ལ་བསྙེན་པ་བསྐྱལ་བས་
སྨྱོ་སྤྱོད་ལྟ་བུ་བྱེད་པ་ཅིག་བྱུང་བས་གྲུབ་ཐོབ་པ་ཡང་ཟེར། མཚན་དངོས་ཀུན་དགའ་ལྷུན་གྲུབ་
ཞུ་བ། ངོར་ལུགས་ ཀྱི་ ཕྱག་ལེན་ཞིབ་ཅིང་། ཡོན་ཏན་རྒྱ་ཆེ། དངོས་པོ་ལ་འཛིན་པ་མེད་དེ་
གསེར་དང་བོང་བ་མཉམ་པར་ཐག་ཆོད་པའི་ཨ་ཝ་དྷུ་ཏཱི་པ་དེས། ཙ་རི་ནས་ཏི་སེའི་བར་གྱི་
གནས་ཐམས་ཅད་མཇལ་ཞིང་རྟོགས་པའི་བོགས་དབྱུང་ནས་རྫོང་བྱུང་དུ་བྱོན་བྱུང་བར། ཡོན་
ཏན་ཅན་ཡིན་ཟེར་ཡང་ ཆ་ ལུགས་ ལ་བརྙས་ ནས་ཆོས་གཏམ་འདྲའི་ཁུངས་ བྱས་པས། རེས་
འགའ་ནི་དྲིས་ཀྱང་དབུ་གཏུམས་ནས་ལན་མི་སྟེར། རེས་འགའ་ནི་མ་དྲིས་ཀྱང་མང་དུ་བཤད་
པ་སོགས་མཛད་སྤྱོད་དགོད་འཆོར་བ་མཐའ་ཡས། དེའི་དབྱར་སྨད་འབྲོག་པ་རྒན་པོ་སྤོ་བོ་བླ་
མ་ཟེར་བ་ཞིག་ཤི་བའི་ཆོ་ག་ལ་ངེད་གཉིས་སོང་བར། སྦྱིན་བདག་དེ་ཚོས་རི་མགོ་ནས་བོང་བུ་
བཟུང་པོ་དྲེའུ་འདྲ་བ་ཞིག་རྙེད་བྱུང་བས་ཕྱོགས་དེ་ན་དེ་འདྲ་འོང་བའི་སྒོ་མེད་པས་ཅི་འདྲ་ཡིན་ནམ་
ཟེར་ཐེ་ཚོམ་དུ་གྱུར་འདུག །དགེ་རྒན་གྱིས་ནི་འཛུམ་རིལ་འདི་ལ་མཆོད་པ་དགོས་པའི་ཚན་
ཡིན་ཟེར་ཞིང་ཕྱེ་མར་དང་ཟན་མང་པོ་སྟེར་ཀྱིན་འདུག །ངས་ཀྱང་ཟན་བཅང་རེ་གཉིས་བྱིན།
བདག་གི་བློ་ལ་འདི་ལྟར་ཤར་ཏེ། ཀྱེ་མ་ད་ནི་ན་ཚོད་ཀྱང་ཚད་དུ་རྫོགས། ཚེ་ཅི་འདྲ་ཡོད་མི་
ཤེས་པས་གྲྭ་ས་ལ་འགྲོ་བ་སྔ་ཁྱད་ཆེ་བ་འདུག །དེ་ལ་ཟླའོ་དང་ཆོས་འཛོམ་པོས་བསླུ་ཐག་ཆོད་
312

ད་ དེ་ སྔ་ ཡན་ཡང་ལུས་པ་འདི་ཀ་ ཡིན། ད་དུང་ ཡང་དེ་ལ་རེ་ན། རྒྱལ་བུ་འབྱོན་འབྱོན་ལ་
བྲམ་ཟེ་སྡུག་རྒས་རང་འོང་། དགེ་རྒན་ཞེན་མེད་ཆགས་མེད་ཆོས་པའི་མཚན་ཉིད་དང་ལྡན་པ་
འདིས་བསླུ་དོགས་ནི་མི་འདུག །འདི་ལ་ལམ་སྣ་ཞུས་ནས་གྲྭ་སར་སླེབས་ན་ཅི་མ་རུང་སྙམ་པ་
ཤར། ཁོར་ལ་དད་ པ་ ཡང་སྐྱེས་ནས་ཐུབ་བསྟོད་དང་། རྣམ་རྒྱལ་གྱི་གཟུངས་དང་། བསྟོད་
པ་འཆི་མེད་དཔལ་ སྦྱིན་མ། འཇམ་དབྱངས་ནག་པོའི་བསྒོམ་ལུང་མན་ངག་དང་ བཅས་ པ།
རྣམ་འཇོམས་ཀྱི་གཟུངས་འགའ་རེ་ཞུས། འགོལ་ས་གཅིག་ཏུ་རང་གིས་བསམ་ཚུལ་རྣམས་ཞིབ་
ཏུ་ཞུས་པས། ཁོང་བའི་ ཞལ་ནས། ང་ཡང་རྒྱལ་ཁམས་ཉུལ་བའི་དགོས་པ་གྲྭ་སར་མི་ཚབ་
ཅིག་སྐྱེལ་རྒྱུ་ཚོལ་བ་ཀ་ཡིན། ད་ལམ་ཡོན་བདག་ཆོས་རི་ཀ་ནས་བོང་བུ་རྙེད་པ་འདི་ལ་གནད་
ཅིག་འདུག་པས་འདི་རང་རེ་གཉིས་ལ་ཨེ་འོང་ལྟོས་གསུང་། འོ་ན་ཐུགས་དམ་བརྟག་པ་ཅིག་
མཛད་ དགོས་ ཞུས་ པས། དེ་ ཀ་ བྱེད་ གསུངས་ ནས་ མར་ མེ་ ཞིག་ སྦར་ནས་ དབུ་ གཏུམས་ ཏེ་
བཞུགས། སང་སྔ་དྲོ་དོན་འགྲུབ་པར་འདུག་གསུངས། འབྲོག་པ་དེ་རྣམས་ལ་ལུག་ནད་བན་
བོན་ སུས་ ཀྱང་མ་ ཕན་ པ་ ཅིག་ འདུག་ པ། དེ་ དགེ་ རྒན་ གྱིས་ བྱེ་ནག་ གིས་ བྲབས་ པས་ ཆོད།
ཀུན་དད་ པ་དང་ལྡན་པར་གྱུར། ངེད་གཉིས་ལ་ ཆོ་ གའི་ཡོན་ལ། གསེར་ཞོ་ཕྱེད་དོ་རེ་དང་
འབྲི་རེ་བྱུང་། ཁོང་གསེར་མི་ལེན་གསུངས་ཀྱང་ངས་ཐབས་མཁས་ཀྱིས་བླངས་པས་འབྲོག་པ་
ཚོའང་དགའ་སོང་། ཁོང་གི་འབྲི་ནི་གཏོར་བསྔོས་བྱས་ལྷ་མོ་ལ་ཕུལ་སོང་། ངས་འབྲི་ལ་བོང་
བུ་དེ་ཨེ་འོང་བྱས་པས་དགའ་དྲགས་ནས་བྱུང་། དེ་ནས་དགོན་པར་སླེབ་འཕྲལ་དབུས་གཙང་
ལ་འགྲོ་ཚུལ་ཐག་ ཆད་ཆོད་ཀྱིས་ཨུ་ཚུགས་བྱས་པས། ཞང་པོ་ན་རེ། ད་ནི་ཆོད་གང་ཅི་ནས་
འགྲོ་རན་ཏེ། ད་ལན་ཟླའོ་ཚན་ཆེ་བ་ཡང་མི་འདུག །དགེ་རྒན་གྱིས་ངན་པ་བྱས་དོགས་དག་
མེད་དེ། ལམ་དུ་ཁམས་པ་ཨ་ཅོ་བ་འདྲས་བརྡུང་དོགས་ཀྱང་ཡོད། ལྷག་པར་ད་ལྟ་ང་ལ་ཆས་
ཀ་བསྐུར་རྒྱུ་ཅག་ཀྱང་མེད་གསུང་། དེ་ལ་ངས་ནི་བརྡུང་མཁན་མི་འོང་བ་ཁག་ཐེག །ཆས་ཀ་
གསེར་ སེ་ བ་ གཅིག་ མི་ བསྐུར་ ནའང་ འགྲོ་ བྱས་ པས། གྲོས་ ཐག་ ཆོད། གོས་ ལྷམ་ སོགས་
བཅའ་བསྒྲིགས། ཆོས་ ཀ་ཡང་གསེར་ཞོ་བཅོ་ལྔ་ཙམ་དང་། ཀ་ཅི་ལོང་ཀི་དྲིལ་སྔོ་དམར་ལྗང་
གསུམ་ རམ་སོགས་ཚན་ཙམ་བྱུང༌། དགོན་ པ་སྒྲ་ཆེན་རི་ཁྲོད་པ་གཉིས་ཀྱང་ཆས་ནས། ངེད་
དགེ་འདུན་བཞི་གྲྭ་འགྲིག་སྔར་གྱི་བོང་བུ་དང་ལུག་ཁལ་ཕ་ཡང་ཁ་ཤས་དེད། ཞང་པོས་ངེད་
ཐར་རྩེའི་ལྟོ་ཟན་ལ་སྦྱོར་སྤྲོད་ཀྱི་ཡི་གེ་འདི་ལྟ་སྟེ། སྐྱབས་གནས་དམ་པའི་ཞབས་དྲུང་དུ་ཞུ་བ།
313

བདག་གི་ཚ་བོ་འདི་ཤེས་རབ་ཡོད་ཁུལ་ཁ་ལ་སློབ་གཉེར་འདྲ་བྱེད་ཟེར་བའི་ཁུངས་སུ་འདུག་
ཀྱང་། འཇིག་རྟེན་གྱི་ངོས་ནས་གང་གི་ཡང་ཀྱག་རེ་མི་གདའ་བས། ཁང་ཚན་ལ་བརྟེན་ནས་
ཐབ་འཛིན་པ་སོགས་ཀྱི་ཆ་འགྲིག་མདོག་མ་ཁ་བས། དེ་ཁར་ཁོང་མིག་འགོལ་ས་ཞིག་ཏུ་སློབ་
གཉེར་བའི་ཁུལ་དུ་འཇོག་པའི་མགོ་འདྲེན་མཁྱེན་མཁྱེན་ཟེར་བ་ཕུལ། དེའང་ལྟོ་འོང་མི་འོང་ལ་
སོགས་པའི་ཐེ་ཚོམ་མི་དགོས་པར་རང་ཁྱིམ་དུ་འགྲོ་བ་ལྟ་བུའི་བག་དྲོ་བ་འདུག །དེའི་རྒྱུ་མཚན་
བདག་གི་ཞང་པོ་བགྲེས་པོ་དེ་ཞབས་དྲུང་ནམ་མཁའ་སངས་རྒྱས་པའི་ཞབས་ཟེན་ཡིན་འདུག་
ཅིང་། ངོར་ དུ་ ལན་ བཞི་ སླེབས། མང་ ཇ་ རང་ དང་ གཞན་ གྱིས་ བསྐུར་ བ་བཙས་ སུམ་ཅུ་ རྩ་
གྲངས། དུས་ ཇ་ ཡང་ མང་ དུ་ གསོས། ཁྱད་ པར་ ཐར་ རྩེ་ དང་ འབྲེལ་ ཆེ། མཁན་ ཆེན་ནམ་
མཁའ་ རིན་ཆེན་ གཤེགས་དུས། བདག་ གི་ཞང་པོས་ འགན་ བླངས། ཐོར་རྩེ་ནས་ བྱམས་པ་
ཟེར་བ་ཞིག་སྐུ་ཚབ་ལ་བརྫངས། དཔོན་སློབ་རྫོང་བྱུང་བ་ལའང་སྦྱོར་སྤྲོད་ཞུས་ཏེ་འབུལ་སྡུད་
བྱས་པས། གསེར་དངུལ་ རས་བྱུ་རུ་སྤོས་ཤེལ་སོགས་ཚན་ཆེ་བ་བྱུང་། ཐར་རྩེར་ཕན་སླེབ་ཆེ་
བ་རང་བྱུང་གསུང་ཞིང་སྔ་སོར་ཞིག་བྱམས་གསར་དཔོན་པོ་རྫོང་བྱུང་དུ་འོང་བའི་ཚེའང་ཁྱེད་ཀྱི་ཚ་
བོ་འདི་མྱུར་དུ་ཐར་རྩེར་རྫོང་དགོས་ཟེར་ཀྱིན་འདུག །དེ་ལྟར་རང་ལོ་ཉེར་གཅིག་པ་བྱ་ལོ་ཧོར་
ཟླ་ བརྒྱད་ པའི་ ཉེར་ ལྔ་ ལ་ བཏེགས། ཞང་ པོ་ དང་ མ་ རྒན་ མོ་ ལ་ སོགས་ པས་ སྐྱེལ་ མ་ བྱས།
འབྲོག་ པ་ ཞིག་ དང་ ཉེ་ བར་ བསྡད་ པས། སྟོན་ མོ་ ཟབ་ པོ་ བྱུང་། ཞང་ པོའི་ ཞལ་ཏ་ནི། གྲྭ་
སར་སྡོད་ལུགས་སློབ་གཉེར་ལ་ཧུར་ཐག་དགོས་ལུགས། འདི་རུ་མགྱོགས་པོར་འོང་དགོས་རྒྱུ་
མེད། གྲྭ་སར་རྒྱུན་ རིང་ དགོས་ ཚུལ་ སོགས་ རྒྱས་ པར་ གསུངས། མ་ རྒན་ གྱིས་ ནི། ཁྱོད་གྲྭ་
སར་ རིབ་ཙམ་ཞིག་ནི་མི་འགྲོ་ ཁ་མེད་ རེད། ཡུན་རིང་ན་ ང་ ག་ འདྲ་ བྱེད། མགྱོགས་ ན་ ལོ་
གཅིག་ཐ་ན་ཡང་ལོ་གསུམ་ནས་འཁོར་བ་བྱེད་དགོས་ཟེར་ཞིང་མཆི་མ་མང་པོ་བཏང་གིན་འདུག
།ང་ནི་གྲྭ་ས་ལ་འགྲོ་རྒྱུ་བྱུང་བས་དགའ་དྲགས་ནས་མཆི་མ་གཏོང་བ་ལྟ་ཞོག་མགོ་རྐྱང་གི་མགོ་
འཕང་ལས་མཐོ་བས་མ་རྒན་གྱི་ཚིག་ཚོ་གང་དུའང་བརྩི་བའི་ཚན་དུ་མི་གདའ། མ་སྙིང་བུ་དང་
བུ་ སྙིང་རྡོ་ པའི་ དཔེ། །དྲིན་ལྡན་ མ་ མ་བུ་བྲལ་ མྱ་ངན་གྱིས། །སྤྲིན་གཏིབས་མཆི་མའི་ཆར་
རྒྱུན་འབབས་པ་ན། །བུ་རུལ་དུད་འགྲོ་རྐྱང་བཞིན་མགོ་འཕང་མཐོ། །དེས་ན་མ་དྲིན་ཅན་དེ་
རེ་ བ་ མ་ རྫོགས་ ཤིང་། ཕྱིས་ འཆི་ བའི་ ཚེ་ནའང་། ང་ རང་ ཡུལ་ དུ་ འཆི་ བས་ སྡུག་ རྒྱུ་ མེད།
ངའི་བུ་སྐྱིད་སྡུག་ཅི་འདྲ་ན་ཟེར་ཞིང་ངུ་ཡིན་འདུག་ཟེར་བ་ཐོས་པ་སོགས་ནས་སེམས་ཤིན་ཏུ་སྐྱོ་བ་
314

འོང་གིན་འདུག་མོད། གཞན་བྱ་ཐབས་ནི་མ་རྙེད་ཤི་བ་ཐོས་པའི་ལོ་ཀུན་རིག་བསྙེན་པ་རྒྱས་
པའི་མཚམས་ཟླ་བ་གཉིས་ཙམ་བྱས་ནས་མཐར་དཀྱིལ་འཁོར་ལས་རིམ་གྱི་ཆོ་ག་ཞིག་བགྱིས།
དེ་ནས་འདི་སྐད་ཅེས་དམ་བཅས་ཏེ། གང་གི་དགེ་ལྡན་མི་ལུས་མཆོག་འདི་དང་། །རང་ལུས་
ལོངས་ སྤྱོད་དང་ བཅས་ བདག་ དོན་ དུ། །གཏོང་ ལ་ མི་ ཕོད་ མེད་ པའི་ ངང་ ཚུལ་ དང་། །ཁྱད་
པར་བདག་ཅག་དབུས་གཙང་ཆས་པའི་དུས། །ལོ་གཉིས་ལོ་གསུམ་དུས་ལས་མ་འགྱངས་པར། །
ཁོ་མོ་མ་དོར་ཤོག་ཅིག་གསུངས་ན་ཡང་། །རེ་བའི་འབྲས་དེ་ཆུ་རིས་བཞིན་དུ་གྱུར། །ཕྱི་དུས་
རང་ཉིད་འཆི་བའི་དུས་ཀྱི་ཚེའང་། །ང་ནི་རང་ཡུལ་མལ་དྲོན་དུ་འཆི་མོད། །ང་ཡི་བུ་ནི་རྒྱལ་
ཁམས་ གར་ འཁྱམས་ཤིང་། །བདེ་ སྡུག་ཅི་འདྲ་ཡོད་ ན་ ཀྱེ་མ་ཧོ། །ཟེར་ ཞིང་ མིག་ ཆུ་ གཏོང་
སོགས་ གནས་ ཚུལ་ཐོས། ། ཀྱེ་མ་མ་ ཡི་དྲིན་ལེན་འཛམ་བུའི་གླིང་། །གསེར་ གྱིས་བཀང་ཡང་
ཁྱེར་བ་མེད་གསུངས་ན། །ཁྲེལ་འདས་སྡིག་ལྡན་བདག་ཉིད་ཇི་ལྟར་བྱ། །འོན་ཀྱང་ཀུན་རིག་
གཟུངས་ སྔགས་ བརྒྱ་ རྩ་ རེ། །བཟང་ པོ་ སྤྱོད་ པའི་ སྨོན་ ལམ་ ཚར་ རེ་ ནི། །ཆགས་མེད་དམ་
བཅའ་ མ་ ཡི་དྲིན་ལན་ནོ། །ཞེས་ པས་ མཚོན་ ཏེ་ ཀུན་ དུ་ སེམས་ ལ་ མི་བརྗེད་པར་ ཡོད། ཕ་
ཡུལ་ནས་འོངས་ནས་ནུབ་དགོན་དང་ཉེ་བར་སླེབས་ཚེ་སྔར་གྱི་བོང་བུ་དེ་མི་འགྲོ་བའི་མདོར་
བསྟན་བྱུང་བས་ཟླའུ་ཚོས་འདི་མ་རབས་ཡིན་པས་དབྱུག་པས་མ་བརྡུང་ན་མི་འགྲོ་ཟེར། ང་རང་
གི་སེམས་ལ་དེ་འདྲ་ཡིན་ན་སྡིག་པ་སོགས་པ་ལས་མེད་སྤྱང་ཁུས་མི་གསོད་པ་ཞིག་ཏུ་འཇོག་སྙམ་
པ་ཤར། དགེ་ རྒན་ ན་ རེ། བོང་བུ་འདིའི་ ཡིན་ ཚུལ་ ཁྱེད་ ཚོས་ མི་ཤེས། ད་འགྲོ་མི་ དགོས་
ནུབ་དགོན་དུ་ཞོག་གསུངས་པ་ལྟར་བཞག །དགེ་སློང་གཅིག་གིས་སྣམ་བུ་ཐེར་མ་ཤམ་ཐབས་
འོང་ངེས་ཅིག་བྱུང་། ལམ་བར་རྣམས་སུ་སྔ་དྲོ་ཇ་ཐུག་གི་གོང་དུ་དཀར་ཆ་བཞི་ནས་བརྩམས་ཏེ་
ཇ་ཆ་ཆོས་སྤྱོད་ཇི་ལྟར་རིག་པ་རེ། འགྲུལ་རྒྱག་རིང་ཀྱང་ཆོས་སྤྱོད་སྨོན་ལམ་གཟུངས་སྔགས་
གང་འགྲོ་དང་། རེས་ དགེ་ རྒན་ གྱི་ སྔོན་གྱི་ལོ་ཙཱ་བ་རྣམས་ ཀྱི་ རྒྱ་ གར་ལ་བྱོན་ཚུལ། དབུས་
གཙང་གི་མི་བཅུས་ ཁམས་ ལ་བྱོན་ཚུལ། རྒྱང་པོ་ཆོས་བློ་སོགས་ཀྱི་མངའ་རིས་སུ་བྱོན་ཚུལ།
ཤར་ བཙོང་ ཁ་ པ་ དང་། རོང་ སྟོན་ ཆེན་ པོ་དང་། གོ་བོ་ རབ་ འབྱམས་ པ་ སོགས་ ཁམས་ནས་
དབུས་གཙང་དུ་བྱོན་ཚུལ་དང་། ཀུན་མཁྱེན་དོལ་བུ་པ་དང་། གུ་གེ་པ་ཆོས་དཔལ་བཟང་པོ་
དང༌། འཇམ་དབྱངས་ཆོས་རྗེ་སོགས་མངའ་རིས་པ་རྣམས་དབུས་གཙང་དུ་བྱོན་པའི་ལོ་ རྒྱུས་
སོགས་གཏམ་རྒྱུད་ངོ་མཚར་ཅན་མང་དུ་བཤད་པས་ཆད་པ་དང་ངལ་བའི་དྲི་མ་སྤངས། རེས་
315

འགའ་ངེས་འབྱུང་སྐྱོ་ཤས་སུ་སེང་ངེ་། རེས་འགའ་མོས་གུས་དང་དགའ་སྤྲོའི་ངང་དུ་འགྲོ་བ་
བྱུང༌། ཁོ་བོ་རང་ ཡང་ རབ་བྱུང་ཆ་ལུགས་ དང་ ཀུན་སྤྱོད་དང་སང་ངེ་བ་རྒྱབ་ལ་ལམ་འབྲས་
སོགས་ཉེར་མཁོའི་གླེགས་བམ་ཆེ་བ་ཞིག་ཁུར་རྒྱུ་ཡོད། གཞན་ཆུ་ལེན་མེ་འབུད་ཤིང་འཐུ་བ་
སོགས་ཅི་ཡང་བྱེད་མ་དགོས་པས་ཟླའོ་དེ་ཚོའང་བསམ་པ་དགའ་ཚོད་དུ་སྣང་ངོ༌། །ནུབ་དགོན་
ནས་དཔོན་སློབ་ཀུན་ལེགས་ཀྱིས་དཔལ་ས་སྐྱར་འབྲི་གཡག་བརྒྱ་དང་བཅོ་ལྔ་ཙམ་འབུལ་སྐྱེལ་
བརྫོངས་པ་དང་འགྲིག་བླ་མ་དམ་པ་ཡང་མཉེས་ནས་གནང་སྦྱིན་ཞལ་ཏ་ཞིབ་རྒྱས་དང་ཐར་རྩེར་
ཡང་ཞུ་ཡིག་ཅིག་ཕུལ། དེ་ནས་ཁལ་མ་གཡག་ལ་བྱས་ཆོག་པ་བྱུང་། བར་འབྲོག་གི་ལ་ཞིག་
ལ་བེའུ་ཅིག་ལུས་པ་སྙིང་རྗེ་དྲགས་མཆི་མ་མང་པོ་ཤོར་ཞིང་དྲན་མེད་དུ་བརྒྱལ་བ་བྱུང་། ཁོང་
གཞན་ནི་སྙམ་སྙོམས་ཡང་མི་གདའ། གདན་ས་ཆེན་པོར་སླེབས་ནས་ནོར་རྣམས་རྩིས་འབུལ་
ཞུས། བདག་ རྐྱེན་ ཡང་ ལེགས་ པོ་ བྱུང་། མང་ ཇ་ བསྔོ་ རྟེན་ རྣམས་ ཀྱང་ ལེགས་ པར་ གྲུབ།
རྟེན་མཇལ་རགས་རིམ་ཞིག་བྱས། གོང་བཞུགས་ནས་ནི་བདེ་མཆོག་གི་སྒྲུབ་མཆོད་གནང་བ་
དང་ཐུག་ནས་ཆོས་འདྲ་ཐོབ་རྒྱུ་མ་བྱུང་ཕྱག་དབང་བཞུགས་གྲལ་ཟབ་པ་རང་གནང་ཞིང་མཉེས་པོ་
མཛད། ཞབས་དྲུང་རྒྱལ་རྩེ་བ་ལས་དཔལ་མགོན་ཞལ་བཞི་པའི་རྗེས་གནང་ཞིག་ཐོབ། དེར་
མཚར་པོ་ཞིག་ཀྱང་བྱུང་སྟེ་རྗེ་ཉིད་ཀྱི་རྣམ་ཐར་ན་བཀོད་ཡོད། དེ་ནས་དཔོན་སློབ་ཀྱི་གྲྭ་པ་
རྣམས་ཡར་ལོག ། ངེད་གྲྭ་སར་འོང་མཁན་བཞི་པོས་ ལུག་ལ་ཁལ་པ་བྱས་དར་ལུང་དུ་དཔལ་
མགོན་གྱི་སྐུ་དེ་མཇལ། བསྐང་གསོ་ཕྲིན་བཅོལ་ལེགས་པར་བྱས། དེ་ནས་བྱ་ལོ་དེ་ཀའི་ཧོར་
ཟླ་བཅུ་པའི་ཚེས་བཅུ་ལ་ཡོན་ཏན་རིན་པོ་ཆེ་དུ་མའི་འབྱུང་གནས་དཔལ་ཨེ་ཝཾ་ཆོས་ལྡན་གྱི་ཆོས་
གྲྭ་ཆེན་པོར་སླེབ་འཕྲལ་རྩ་རྒྱུད་བརྟག་གཉིས་ཀྱི་རྒྱུད་འདོན་གྱི་རྔ་འུར་བཏང་བ་དང་ཐུག་པས་རྟེན་
འབྲེལ་ལེགས་སྙམ་པ་བྱུང༌། གློ་བོ་ཁང་དུ་བརྡ་བྱས་པས་དགེ་སློང་བཀྲ་ཤིས་ཟེར་བ་སླེབ་བྱུང་
བས་དགའ་ཞིང་དེ་མ་ཐག་ཐར་རྩེར་བརྫངས་པས། འབོད་མཁན་གནང་བྱུང་བ་ཁྱེད་ཀྱི་མཚན་
ལ་ཅི་ཟེར་བྱས་པར། སངས་རྒྱས་དོན་འགྲུབ་ཟེར་བྱུང་བས་རྟེན་འབྲེལ་ གྱི་བརྡ་རྣམས་ལེགས་
སྙམ་ ངེས་ ཤེས་ སྐྱེས་ འཇམ་ མགོན་ ནམ་ མཁའ་ དཔལ་ བཟང་ པོ་ དང་ མཇལ། ཡི་ གེ་ ཚེ་ དང་
གསེར་ཞོ་བཞི་ལ་སོགས་པའི་འབུལ་བ་རྣམས་ཕུལ། དེའི་སང་ནས་བླ་བྲང་དུ་འཇམ་མགོན་
དཔལ་ མཆོག་ རྒྱལ་ མཚན་ པ་དང་ མཇལ། དགེ་རྒན་དང་ཐུགས་འདྲིས་ཅུང་ཟད་འདུག་ པས་
གསུང་གླེང་འདྲ་གནང་གི་འདུག་བདག་གིས་དེང་སང་སྟོན་ཆོས་སྐབས་སུ་འདུག་པ་ངེད་ཅག་
316

འཇུག་ཏུ་རུང་མི་རུང་ཞུས་ པས། སྔ་ སོར་ བཀའ་ གདམས་ལྷ་བཞིའི་ཁྲིད་ཅིག་གྲུབ། ཉམས་
ལེན་བྱེད་མཁན་མི་འདུག་ཀྱང་ཁྲིད་རྒྱུན་འདྲ་ཆད་ན་ཕོངས་བསམ། སྒྲོལ་དཀར་གྱི་རྗེས་གནང་
ཚེ་ཁྲིད་སོགས་བྱེད་རྒྱུ་ཡིན་གསུངས་ནས། ཆོས་ལ་ཞུགས་པས་སྒྲོལ་དཀར་གྱི་རྗེས་གནང་ཐུན་
མོང་མ་ཡིན་པ་ཟབ་རྒྱས་ཚར་ཆེན་ཡབ་སྲས་ཀྱི་ཡིག་ཆ་གུང་བསྒྲིགས་པའི་ཐོག་ནས་ཁྲིད་དང་ལུང་
གཞན་ཡང་བླ་མ་བརྒྱུད་པའི་ལོ་རྒྱུས་ལས་ཚོགས་མང་པོའི་ལུང་བཅས་ཐོབ། ཞེན་པ་བཞི་བྲལ་
གྱི་ ཁྲིད་ ལ། ས་ ཆེན་ ལ་ འཇམ་ དབྱངས་ ཞལ་ གཟིགས་ཚུལ། རྗེ་ བཙུན་ཆེན་ པོ་ དང་ནུབ་ པ་
རིག་འཛིན་གྲགས་ས་པཎ་ཀུན་མཁྱེན་གོ་རམ་པའི་ཡིག་ཆ་གུང་བསྒྲིགས་པའི་སྟེང་ནས་ཐོབ།
བློ་སྦྱོང་དོན་བདུན་རྒྱལ་སྲས་པའི་ཡིག་ཆ། འགྲོ་མགོན་དཔལ་ཡེའི་ཟིན་བྲིས་སོགས་ཀྱི་སྟེང་
ནས་མཛད། རྒྱལ་སྲས་ཐོགས་མེད་པའི་བཀའ་འབུམ་རྣམས་ཐོས་སོ། ། ཨེ་ཝཾ་ ཀླུ་ སྡིངས་སུ་
ཤར་ཆེན་ཡེ་ཤེས་བཟང་པོའི་དྲུང་དུ་མཇལ། ཤིན་ཏུ་མཉེས་ཤིང་བཀའ་དྲིན་སྐྱོང་བར་བྱུང་།
དེ་ནས་ཆོས་གྲྭའི་བསྒྲིགས་ཐམས་ཅད་གཙང་སེང་ངེ་བ་རྒྱུགས་པས་བྱིན་རླབས་ངེས་ཤེས་ཡིད་
ཆེས་ པར་ བྱུང་ བ་ ལགས་སོ། །རིང་ནས་ ཡིད་ ལ་ གཅགས་ ཤིང་ བསམ་ པའི་ དོན། །ལེགས་
སྨོན་མཆོག་གསུམ་ཐུགས་རྗེའི་དགེ་མཚན་ལས། ། ཆོས་མཐུན་གྲོགས་དང་ཉེར་མཁོའི་ཡོ་བྱད་
སོགས། །ལྷུན་ གྱིས་ གྲུབ་ སྟེ་ དབུས་ གཙང་ ཕྱོགས་ སུ་ ཆས། །བློ་ གྲོས་ ལུས་ དཀར་ སྤྲོ་ བའི་
འདབ་གཤོག་ཅན། །ལེགས་བཤད་སྙན་པའི་རྫ་རྔ་བརྡུང་བཞིན་དུ། །དད་ལྡན་ཆུ་བྱ་རིང་ནས་
འདུ་བའི་གཞི། །ཆོས་གྲྭ་འོ་མའི་རྒྱ་མཚོ་ཆེན་པོར་བབས། ། དམ་ཆོས་བདུད་རྩིས་བཅུད་ཀྱིས་
ལུས་བརྟས་པས། །ཉེར་ འཚེ་ རྒུད་པའི་དགྲ་ལས་རྣམ་རྒྱལ་ནས། །རིང་བརྒྱ་ འཚོ་བའི་སྐལ་
བཟང་ཐོབ་པར་གྱུར། །དེ་ཕྱིར་ཀུན་ཀྱང་ཆོས་ཕྱིར་བརྩོན་འགྲུས་རྩོམས། །དེ་དག་གི་སྐབས་
སུ་དམ་པའི་ཆོས་ཐོབ་པའི་རྣམ་གྲངས་ལ། འཇམ་མགོན་དཔལ་མཆོག་རྒྱལ་མཚན་པ་ལས་ཁྱི་
ལོ་དང་ ཕག་ལོ་གཉིས་ཆར་ལམ་འབྲས་ཡོངས་རྫོགས་རེ་ཐོབ། དམིགས་རྐང་རྣམས་ཀྱང་མ་
ཆགས་ ཙམ་རེ་སྒོམ་ ལོ་ བྱས། དེ་དག་དང་ རྗེས་སུ་འབྲེལ་བའི་ཆོས་སྐོར་མང་ རབ་ཐོབ། དེ་
ཡང་སྣང་གསུམ་སྐབས་སུ་ཨེ་ཝཾ་ཆོས་ལྡན་གྱི་གཙུག་ལག་ཁང་ཆེན་པར་བསྒྲིགས་འདོན་ཡོད་པའི་
ཆོས་ སྤྱོད་ པུསྟི་ པཎ་ ཆེན་ ཐར་ རྩེ་ ནས་ ཀྱིས་ བསྒྲིགས་ པ་ སོགས་ དང༌། བིརླ་ པ་ནས། རྡོ་ རྗེ་
འཆང་ཀུན་དགའ་བཟང་པོའི་བར་གྱི་བླ་མ་རྣམས་ཀྱི་རྣམ་ཐར་ཕལ་ཆེ་བའི་ལུང་ཁོག་ཕུབས་ཀྱི་
བཤད་པ་ལ་གསུང་ངག་བསྟན་པ་རྒྱས་པའི་ཉི་འོད་ཁ་བསྐང་ཀུན་མཁྱེན་གུང་རུ་དང་གོ་རམ་པས་
317

མཛད་པ་སོགས་དང་ རྗེ་དཀོན་མཆོག་ལྷུན་གྲུབ་ཀྱིས་མཛད་པའི་ཆོས་འབྱུང་སོགས་ནས་ཀྱང་
དྲངས་ཏེ་ལྗགས་ཐོག་ནས་བཤད་པ་ཞིབ་པོ་ཐོས། རྒྱུད་གསུམ་སྐབས་སུ་དམ་ཚིག་རབ་གསལ།
ལམ་འབྲས་གླེགས་བམ་ཡོངས་རྫོགས། ལམ་སྐོར་ཕྱི་མ་བརྒྱད་ཀྱི་ལུང་མ་ཁྲིད། པུསྟི་དམར་
ཆུང་ནས་ ཁ་ ཤས་སོགས་ དང་། ལམ་ཟབ་བླ་མའི་ ཁྲིད་ བྱིན་རླབས། བིར་སྲུང་ཐུན་མོང་བ།
ན་རོ་མཁའ་སྤྱོད་རི་ཁྲོད་མ་སེར་མོའི་རྗེས་གནང་། སྤྱན་རས་གཟིགས་གཙོ་འཁོར་གསུམ་པའི་
རྗེས་གནང་། དེའི་སྒྲུབ་ཐབས་བུ་མཆོག་སོགས་ཀྱི་ཡིག་ཆ་རིན་པོ་ཆེ་དཔལ་ལྡན་དོན་གྲུབ་ཀྱིས་
མཛད་ པ་ གོང་ དུ་ སྨོས་ པའི་སྒྲོལ་དཀར་ སོགས་ དང་། ས་སྐྱའི་ རྗེ་ བཙུན་གོང་མ་ལྔའི་བཀའ་
འབུམ་ཚང་འགྲིག །ངོར་ཆེན་ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱི་བཀའ་འབུམ་
པུསྟི་ དང་ པོ་ཚང་ འགྲིག །གཉིས་ པ་ དང་ གསུམ་ པ་ནས་ སྐབས་ ཕལ་ཆེར། སྒྲུབ་ཐབས་བརྒྱ་
རྩའི་རྗེས་གནང་། དེའི་རྒྱ་གཞུང་བོད་གཞུང་རྗེ་དཀོན་མཆོག་ལྷུན་གྲུབ་ཀྱིས་མཛད་པ་སོགས་
ཐོས། ཡང་ འཇམ་ མགོན་ དེ་ ཉིད་ ཀྱིས་ མཁན་ པོ་ དང༌། འཇམ་ དབྱངས་ ནམ་ མཁའ་ དཔལ་
བཟང་ པས་ལས་སློབ། རྗེ་བླ་མ་དམ་ཆོས་བསམ་འགྲུབ་པས་གསང་སྟོན། དབུ་མཛད་ཤར་
མི་ཉག་གི་སྟོན་པ་ཀུན་དགའ་དཔལ་འབྱོར་པས་དུས་བསྒོ་བ། བླ་མ་སྡེ་དགེ་བ་བླ་མ་བསོད་
ནམས་རྒྱལ་མཚན་སོགས་ཀྱིས་དད་དགེ་མཛད་དེ་ཀུན་མཁྱེན་བུ་སྟོན་ཆོས་རྗེས་མཛད་པའི་ལས་
ཆོག་གི་སྟེང་ནས་ཚིགས་གསུམ་རིམ་ནས་གསོལ་བཞིའི་ཆོ་གའི་སྒོ་ནས་བསྙེན་པར་རྫོགས་པ་དགེ་
སློང་ གི་ སྡོམ་ པ་ ཐོབ་བོ། །ཡོངས་ འཛིན་ དམ་ པ་ རྣམས་ ཀྱི་ བཀའ་ དྲིན་ ལས། །དུས་ གསུམ་
རྒྱལ་ བ་ རྣམས་ ཀྱི་བགྲོད་ གཅིག་ ལམ། །སྡོམ་ གསུམ་ བཀའ་ དྲིན་ ཐོབ་ པ་ འདི་ བསམས་ ན།
།ཉམ་ཆུང་བདག་ ཀྱང་སྐལ་བཟང་ཡིན་སྙམ་བགྱིད། །ཟུར་ཆོས་པ་ཉང་སྟོད་པ་རྗེ་བླ་མ་དམ་
ཆོས་བསམ་འགྲུབ་པ་དེ་ཉིད་སྔ་མ་མཇལ་སྐབས་ཨེ་ཝཾ་གཟིམས་ཁང་གོང་ན་བཞུགས་སྣང་བ་
ལས། སྦྱོང་ དཀྱིལ་ བཅུ་ གཉིས་ སོགས་ བཀའ་ ཆོས་ མང་ དུ་ ཐོབ། ཕྱིས་ ཚོགས་ ཁང་ གོང་ དུ་
ཕེབས་ནས་དེར་ཡང་བཀའ་ཆོས་མང་དུ་ཐོབ། ཆོས་ཐོས་པའི་རྐང་གྲངས་རྣམས་ཐོབ་ཡིག་དུ་
བཀོད་ཟིན་པས་འདིར་མ་བྲིས། རྗེ་ བླ་མ་འདིའི་ལུགས་ གཉིས་ ཀྱི་སྒོ་ནས་སྤྱན་གྱི་འབྲས་བུ་
ལྟར་འཚོ་བར་མཛད་ཅིང་བཀའ་དྲིན་འཁོར་ཐབས་མེད་དོ། །དེར་བྱ་ལོ་ནས་གླང་ལོའི་བར་གྲྭ་
སར་བསྡད། མང་ཇ་གཞུང་དོན་ gr
 སོགས་ ཀྱི་བསྒྲིགས་དང༌། དཀྱིལ་འཁོར་རྣམས་ཀྱི་ལག་ལེན་
སོགས་ དང༌། ཆོས་ཞུ་ས་ གང་ རྙེད་ ལ་ འདུན་ པ་ དང་ བརྩོན་ འགྲུས་ བསྐྱེད་ པ་ དང་། རྩེ་ རྒྱུད་
༢
318

བརྟག་གཉིས་ཀྱི་འགྲེལ་པ་དག་ལྡན་རྗེ་བཙུན་རིན་པོ་ཆེས་མཛད་པ་དང༌། སྤྱི་རྣམ་ལྗོན་ཤིང་
སོགས་ཀུན་དུ་དགོས་པའི་གཞུང་བདུན་དུ་གྲགས་པའི་ བློ་འཛིན་སོགས་བསམ་པ་ཡར་འཕེལ་
བྱེད་པའི་ཁུལ་བྱས་མོད། དེང་སང་ནི་གཞུང་དེ་དག་གི་ཚིག་དོན་གྱི་ཤུལ་ཙམ་ཡང་མི་སྣང་བས་
གྲགས་པ་སྐམ་པོ་དེས་ཆོག་པར་གྱུར་ཅིག །ཡང་དེ་སྐབས་ཀླུ་སྡིངས་སུ་ཤར་པ་བདག་ཆེན་ཡེ་
ཤེས་བཟང་པོས་ཕྱོགས་བཅུའི་སངས་རྒྱས་ལ་སོགས་པའི་གསེར་སྐུ་མང་པོ་བཞེངས་པའི་རབ་
གནས་ ལ། ཐར་ རྩེ་ ནས་ རྗེ་ ནམ་མཁའ་དཔལ་བཟང་ སྤྱན་དྲངས། གཞན་ ཡང་ དཔོན་སློབ་
དམ་ཆོས་ པ་ སོགས་བླ་མ་མང་ དུ་ ཡོད་ པ་ བཅས། ནོར་བུ་གླིང་དུ་ རབ་གནས་གནང་སྐབས།
བདག་ཆེན་གྱི་གསུང་གིས་རབ་གནས་ཀྱི་དགའ་སྟོན་གྱི་སྐབས་འདིར། རབ་གནས་བཟང་དྲུག་
སོགས་ཀྱི་བཤད་པ་བྱེད་སྲོལ་ཡོད་པས་གྱིས་གསུངས་པར། རང་གི་གང་ནུས་ཕུལ་བས་ཐམས་
ཅད་མཉེས་མཉེས་མཛད་པའང་བྱུང་ཞིང་། བདག་ཆེན་སྐུ་བདུན་གྱི་གསོལ་རྐང་རྣམས་གནང་
བ་སོགས་མཛད། དེའི་ཕྱི་ནས་ཤར་པའི་བླ་བརྒྱུད་སོགས་སྔ་ཕྱིར་རབ་གནས་གཞན་མང་པོ་ལ་
བདག་ཅག་ཡོད། བདག་ཆེན་འདི་ལ་ཆོས་ཐོས་པའི་རྣམ་གྲངས་རྣམས་སྔ་ ཕྱི་སྣ་ཚོགས་ཡོད་
ཀྱང་ཕྱོགས་གཅིག་ཏུ་མཚོན་ཙམ་བརྗོད་ན། དཔལ་གསང་བ་འདུས་པ་འཇམ་པའི་རྡོ་རྗེ་ལྷ་བཅུ་
དགུའི་དཀྱིལ་འཁོར་དུ་དབང་བསྐུར་བ། དེ་བཞིན་ཕྱག་རྡོར་འཆི་འཇོམས། འཆི་མེད་རྔ་སྒྲ།
མི་འཁྲུགས་ པ་ སྟ་གོན་མ། འཇམ་ དཔལ་སྨྲ་ སེང་ གི་ རྗེས་ གནང་། བཀའ་གདམས་གླེགས་
བམ་སྒྲོལ་མ་ཉེར་ གཅིག་ གི་ རྗེས་གནང་ སོགས་ མང་དུ་ཐོབ་སྟེ་ ཐོས་ཡིག་ཏུ་བཀོད་ཟིན་ཏོ།
།གཞན་ཡང་ཨེ་ཝཾ་ཆོས་ལྡན་གྱི་དབུ་མཛད་པ་དགེ་བའི་བཤེས་གཉེན་ཆེན་པོ་ཤར་མི་ཉག་གི་སྟོན་
པ་ཀུན་དགའ་དཔལ་འབྱོར་པ་ལས་བརྒྱུད་པའི་བཀའ་བབས་དུ་མ་ལས་འོངས་པའི་རྗེ་བཙུན་ནཱ་
རོ་ མཁའ་ སྤྱོད་ ཀྱི་ བྱིན་ རླབས། སངས་ རྒྱས་ སྨན་ བླ་ མཆེད་ བདུན་ གྱི་ རྗེས་ གནང་། གཉན་
སྒྲོལ་ཡན་ལག་དྲུག་པའི་ རྗེས་གནང་། སྒྲོལ་མའི་མཚན་བརྒྱ་རྩ་བརྒྱད་པ་ས་ལོའི་འགྱུར་ཡིན་
གསུངས་ པ་ ཞིག་ གི་ སྟེང་ ནས་ ཐོབ། གཙུག་ཏོར་རྣམ་ རྒྱལ་ལྷ་དགུའི་ རྗེས་ གནང་། ཇོ་ བོ་ རྗེ་
ནས་བརྒྱུད་པའི་སྨེ་བརྩེགས་ལྗང་ནག་གི་རྗེས་གནང་བཀྲུ་བྱབས་སྲུང་གསུམ་དང་བཅས་པ།
རྗེས་གནང་དེ་དག་དང་འབྲེལ་པའི་ལུང་དང༌། འཇམ་དབྱངས་དཀར་པོའི་ཆོས་སྐོར། རྡེའུའི་
བཅུད་ལེན། ཅོང་ཞིའི་བཅུད་ལེན་ སོགས་ ལུང་ མང་དུ་ཐོབ་ཅིང་། ཕྱག་ལེན་རྣམས་ ལ་ ཡིན་
མིན་ གྱི་ དྲི་གཏུགས་ ཀྱི་ བདར་ཤ་ལེགས་ པར་ བཅད་ དོ། །འཇམ་མགོན་ དཔལ་ མཆོག་ རྒྱལ་
319

མཚན་གྱི་དངོས་སློབ་མདོ་ཁམས་ ཀྱི་བླ་མ་རྒྱལ་མཚན་འབུམ་མམ། རབ་ཏུ་བྱུང་བའི་མཚན་
དངོས་བསོད་ནམས་རྒྱལ་མཚན་ཞེས་བྱ་བ་ལས་བདེ་མཆོག་མཁའ་འགྲོ་རྒྱ་མཚོའི་དབང་ཐོབ།
སྐྱེད་ཚལ་འོག་མའི་མཁན་ཆེན་མངའ་རིས་པ་ཚོགས་བསོགས་རབ་འབྱམས་སྨྲ་བའི་དབང་པོ་ཀུན་
དགའ་ཚུལ་ཁྲིམས་པ། སྐྱེད་ཚལ་གྱི་མཁན་པོ་དགོས་པའི་སྒྲོས་ཤིག་ཚོར་ནས་ཨེ་ཝཾ་དུ་བྱོན་བྱུང་
བར། རྗེ་བཙུན་ནཱ་རོ་མཁའ་སྤྱོད་ཀྱི་ཆོས་སྒོར་ཀུན་མཁྱེན་གོ་རམ་པས་མཛད་པའི་མཁའ་སྤྱོད་
སྒོ་འབྱེད་སོགས་ཀྱི་སྟེང་ནས་སྨིན་པར་ཐོབ། འོན་ཀྱང་ལུས་དཀྱིལ་སོགས་ཐུན་མོང་མ་ཡིན་
པའི་གདམས་པ་འགའ་ཞིག་སྐྱེད་ཚལ་དུ་འགྲོ་ན་བྱ་དེ་མིན་མི་འོང་གསུངས་ནས་མ་གནང་། དེ་
དུས་འགྲོ་བ་ལ་ནི་ངོར་གྱི་ཆོས་འཕྲོ་རྣམས་མ་རྫོགས་པས་འགྲོ་བར་མ་ཤར། བླ་མའི་ཞལ་ནས་
ཁྱོད་མཚན་ཉིད་ཀྱི་གྲྭ་སར་ལོ་ཤས་རིང་ལུགས་སྦྱང་ན་སྤ་བ་ལ་མེ་བཀྱེ་བ་འདྲ་བ་ཞིག་འོང་བར་
འདུག་སྟེ་ཞེས་པ་ཡང་ཡང་གསུང་། རང་གིས་གང་ཤེས་ཀྱི་གསུང་རབ་ཀྱི་གནད་རྣམས་ལ་དྲི་
མོལ་བྱས་པས་བློ་སྐྱེད་ཆེན་པོ་བྱུང་ཞིང་། དད་པ་སྙིང་ནས་སྐྱེས་ པ་ཞིག་བྱུང་ཞིང་། ཕྱི་ནས་
ཀྱང་ཇ་ཕྲན་བུ་ཕུལ་ཞིང་ཡི་གེའི་ལམ་ནས་དྲིས་ལེན་གྱི་ཚུལ་དུ་ཐེ་ཚོམ་མང་དུ་བཅད་པ་ཡིན་ནོ།
།ཡང་དག་པ་ཡོངས་ཀྱི་བཤེས་གཉེན་ཆེན་པོ་ཞ་ལུ་མཁན་ཆེན་རིན་ཆེན་བསོད་ནམས་མཆོག་གྲུབ་
པ་ཨེ་ཝཾ་སྒྲུབ་ཁང་དུ་འཇམ་མགོན་དཔལ་མཆོག་རྒྱལ་མཚན་ལས། སྒྲུབ་ཐབས་བརྒྱ་རྩ་སོགས་
གསན་པར་ཕྱེ་བས་ཆོས་གྲལ་ཅིག་ཏུ་བྱུང་ཞིང་ཐར་རྩེར་གདན་དྲངས་ཚེ་དེ་སྐབས་འབྲུམ་པ་ཡོད་
པས་ ཁྱེད་ཐོས་བསམ་བྱེད་མཁན་འདི་ཚོར་བར་ཆད་བྱུང་ན་མི་འོང་ གསུང་ཞིང་། ཐར་རྩེའི་
དབང་ཁང་བཞུགས་ཁྲི་ལ་བཞུགས་ནས་འབྲུམ་བསྲུང་སྣ་ཚོགས་ཡུམ་གྱི་རྗེས་གནང་ཞིག་ཐོབ་ད་
འབྲུམ་པ་བྱུང་ཡང་སྐྱོན་མི་འོང་གསུང་ཞིང་ཐུགས་བརྩེ་བར་མཛད་དོ། །གཞན་ཡང་ཀུ་ས་ལི་
དག་ལས་མན་ངག་ཕྲན་བུ་བླངས་སོ། །ཕག་ལོ་རྗེ་དཔལ་མཆོག་གི་ཨེ་ཝཾ་བླ་བྲང་འཇོག་པ་
གནང་ ནས། ལམ་ འབྲས་ ཀྱི་ ཕྱི་ བསྐྱེད་ རིམ་ ཡན་ གཙུག་ ལག་ ཁང་ཆེན་མོར་ གནང་། དེའི་
འཕྲོས་དང་ས་སྐྱ་པ་བཀའ་འབུམ་ གྱི་འཕྲོས་རྣམས་སྒྲུབ་ཁང་དུ་གནང་ངོ་། ། ལོ་དེའི་ཧོར་ཟླ་
གསུམ་པའི་ཉེར་ལྔ་ལ་རྗེ་ནམ་མཁའ་དཔལ་བཟང་ངོར་གྱི་ཁྲི་ཐོག་ཏུ་ཕེབས་དབྱར་ས་སྐྱར་ཕེབས།
དེ་ནས་ངོར་དུ་དབྱར་ཆོས་ལ་གཙུག་ལག་ཁང་དུ་ཚེ་དཔག་མེད་དཀར་པོ་སོགས་དང་། དབང་
ཁང་ དུ་ གཤེད་ དམར། འཇིགས་ བྱེད་ སོགས་ གནང་། དེའི་ སྟོན་ ལྷ་ ས་ དང་ པོ་ ཏ་ ལར་ རྒྱལ་
དབང་ཐམས་ཅད་མཁྱེན་པ་ཆེན་པོ་ལ་ཕྱག་དབང་ཞུ་བར་ཕེབས་དེ་སྐབས་ཁོ་བོས་ཀྱང་ ཕྱིན།
320

ལྷ་ས་ཡེར་པ་སོགས་ ཀྱི་རྟེན་མཇལ་དང་། རྒྱལ་དབང་མཆོག་གི་ཕྱག་དབང་ལན་གཉིས་ཐོབ།
ལྷ་ས་ལ་བསྐོར་བ་བརྒྱ་ཕྲག་བཅུ་བཞི་ཙམ་སོང་། བྱི་བའི་ལོ་རྗེ་ནམ་མཁའ་དཔལ་བཟང་པོ་དེ་
ཉིད་སྐུ་གཟུགས་བཟང་རྒྱུ་མི་འདུག་ནའང་། དབུ་མཛད་ཀུན་དགའ་དཔལ་འབྱོར་དང་བདག་
ཅག་སོགས་ཀྱིས་ནན་ཞུས་བྱས་ནས་ལམ་འབྲས་བཙུགས་ཀྱང་སྣང་གསུམ་སོང་ནས། རྒྱུ་དབང་
ཚར་གཉིས་གསུམ་ཙམ་གྱི་མཚམས་སུ་ལུས། དེ་ནས་ཐར་རྩེར་ཕེབས་ནས་ཧོར་ཟླ་བཞི་པའི་ཚེ་
བཅུ་དགུའི་སྲོད་ལ་བདེ་བར་གཤེགས། དམ་པ་འདི་ལ་སྔ་ཕྱིར་ཆོས་ཐོབ་པ་ལ། ལམ་འབྲས་
རྒྱུ་ དབང་ ཡན། གཤེད་ དམར། འཇིགས་ བྱེད། ཀུན་ རིག་ ཚེ་ དཔག་ མེད་ ལྷ་ དགུ། མི་
འཁྲུགས་ པ་ ལྷ་ དགུ་ རྣམས་ ཀྱི་ དབང་ དང༌། ཚེ་ དཔག་ མེད་ དཀར་ པོ། གྲུབ་རྒྱལ་མ། གྲུབ་
ཐོབ་ ཚེ་ དབང་། འཇམ་ དབྱངས་ དཀར་ པོ། ཀུ་ རུ་ ཀུལླ། མགོན་ དཀར། རི་ ཁྲོད་ མ་ སེར་
མོ། གུར་ དྲག་ ལས་ གཤིན་ སོགས་ ཐོབ། སྐུ་ བཞུགས་ ཚེ་ བསྙུང་ གཡོག་ སོགས་ དང་།
གཤེགས་རྫོངས་ཀྱི་རོག་རམ་ཅི་ནུས་བྱས་པ་ལགས། དེའི་དབྱར་ཐར་རྩེ་ནས་བང་ཆེན་བཏང་
སྟེ། མཁན་ཆེན་ཤེས་རབ་རྒྱ་མཚོ་བ་ཁམས་ན་བཞུགས་པ་སྤྱན་དྲངས་ནས་ཐར་རྩེའི་གདན་ས་
བཟུང་སྟེ་ ཕྲིན་ལས་ཀྱི་འཁོར་ལོས་སྒྱུར་བ་ཉིད་དོ། ། མཁན་ཆེན་འདི་ལས་ཆོས་ཐོས་པ་ནི།
སྔ་ ཕྱིར་ ཐོས་ ཀྱང་ ཕྱོགས་ གཅིག་ཏུ་ བཤད་ན། གསང་ འདུས་ སྤྱན་རས་ གཟིགས། ཚེ་དཔག་
མེད་ ལྷ་ དགུ། མི་ གཡོ་བ་ དཀར་པོ། འཇམ་ དབྱངས་ གང་ བློ་མ། འཇམ་ དབྱངས་ནག་པོ།
འདོད་རྒྱལ་ཚོགས་བདག་དམར་ཆེན། དམར་པོ་སྐོར་གསུམ་གྱི་སྒྲུབ་སྐོར་པོད་ཆུང་། གསོ་བ་
རིག་ པའི་ རྒྱུད་ བཞི་ སོགས། འཇིགས་ བྱེད་ དུག་ དབང་། རྒྱ་ གཞུང་། བོད་ གཞུང་ རྭ་ པོད་
སོགས། མགོན་ པོད་ མེ་ འབར་ མ། གསེར་ པོད་ སོགས་ ཐོབ། ཡང་ ཁམས་ སྟོན་ རྣམ་ དཔྱོད་
བློ་ གྲོས་ རབ་ ཏུ་ གསལ་ བ་ ཆོས་ རྗེ་ སངས་ རྒྱས་ དཔལ་ བཟང་ པོ་ ལས། སྒྲ་མདོ་ ཀ་ལཱ་ པའི་
མཚམས་སྦྱོར་ལྔའི་རི་མོ་དང་། སྙན་ངག་མེ་ལོང་གི་དོན་རྒྱན་གྱི་སྐབས་དང་། ནང་རིག་པ་ལ་
རྗེ་བཙུན་ནཱ་རོ་མཁའ་སྤྱོད་ཀྱི་ཆོས་སྐོར་རྣམས། ཐུགས་རྗེ་ཆེན་པོའི་དམར་ཁྲིད། དཔལ་རྡོ་རྗེ་
ནག་པོ་ཆེན་པོ་གུར་གྱི་མགོན་པོ་ཁྲོ་བཅུའི་རྗེས་གནང་སྔོན་དུ་འགྲོ་བས་བྲག་རྫོང་མའི་ཁྲིད་ཕྱི་ནང་
od
གསང་གསུམ། ལྷ་བརྒྱད་བེར་དམར་ཟངས་གྲི་ཅན་དང་བཅས་པ་ལྷ་དགུའི་རྗེས་གནང་སྔོན་དུ་
བཏང་ནས་རྩ་གསུམ་འཁོར་ལོ་ལྔ་ལ་བརྟེན་པའི་གསང་ཁྲིད་ཐུན་མོང་མ་ཡིན་པ་སོགས་དང་།
ཁྲོས་མ་ནག་མོ་ལྷ་ལྔའི་དབང་སྔོན་དུ་སོང་ནས་ཟབ་དོན་ལུགས་ཀྱི་གཅོད་སྐོར་སོགས་མང་པོ་ཞིག་
321

ཐོས་ཏེ་ཞིབ་པར་ཐོབ་ཡིག་ཏུ་བཀོད་ཟིན་ཏོ། ། བླ་མ་ཉིད་ལ་ཡང་རྒྱུ་དབང་དང་ལམ་དབང་
སོགས་ དགོངས་བཞེད་ ལྟར་ ཕུལ་ ཞིང་ འབེལ་ གཏམ་ ལ་ མཉེས་ པ་ ཞིག་ འདུག་ པས། ཐུགས་
འདོད་ལྟར་ཆལ་ལེ་ཆོལ་ལེ་འདྲ་ལབ་བཏང་བས་གཞན་དང་མི་འདྲ་བའི་མཉེས་པོ་རང་མཛད་པ་
བྱུང་ ལགས། གླང་ ལོ་ དེར་ དགེ་ སྦྱོར་ བྱེད་ པའི་ ཁུལ་ བྱས་ རྡོ་ རྗེ་ འཇིགས་ བྱེད། ཀུན་ རིག་
སོགས་ཀྱི་བསྙེན་པ་སྦྱིན་སྲེག་དང་བཅས་པ་གྲུབ། དེ་སྐབས་འཇམ་མགོན་དཔལ་མཆོག་རྒྱལ་
མཚན་བདེ་བ་ཅན་དུ་གཤེགས་འདུག་པའི་མཚན་མ་ཡང་རྨི་ལམ་དུ་གསལ་པོ་བྱུང་། དེ་ནས་
ཐར་རྩེ་ནས་ངེད་ལ་ཁམས་མངའ་རིས་གང་འཐད་ཅིག་ལ་དུས་ཇ་དཀར་མེའི་འབུལ་སྡུད་ལ་འགྲོ་
དགོས་གསུངས་པར། རང་ལ་ཀྱག་རེ་མེད་པས་ཕན་ཐོགས་པའི་ངེས་པ་མེད་གལ་ཏེ་ཕན་མ་
ཐོགས་ན། རང་གི་ཐོས་བསམ་གྱི་བར་ཆད་དུ་འགྲོ་ལ་གཞན་མ་མཉེས་པ་ཞིག་ལས་མི་འོང་
བས། དཀོན་མཆོག་ ལ་ ལུང་ ཞུའི་བརྟག་སྒྲིལ་བྱས་ནས་ཐོན་ན་འགྲོ་རྒྱུ་བྱེད། མ་ཐོན་ན་མི་
འགྲོ་ བར་ ཞུས་ནས། བླ་བྲང་གི་གསང་ བའི་མགོན་ཁང་གི་སྒོར་ བརྟག་སྒྲིལ་བྱས་ པས་ མདོ་
ཁམས་དགའ་སྟོད་ལ་ཕྱིན་ན་དགའ་བ་ཐོན་ནས། གླང་ལོ་ཧོར་ཟླ་དགུ་པ་ལ་མདོ་ཁམས་སུ་
བཏེག །དེ་ལྟར་འདི་ཀོ་འདབ་ཆགས་ཉམ་ཆུང་ཡང་། །ཆོས་གྲྭ་གསེར་རིའི་ངོས་ལ་བརྟེན་པ་
ཡིས། །གསེར་ བྱ་ ལྟར་ སྣང་ མདོ་ ཁམས་ ཡིད་ བཞིན་ མཚོར། ། རྙེད་ ཚོགས་ འོ་མཚོ་ བཏུང་
ཕྱིར་ འབད་ དེ་ སོང་། །དེ་ སྐབས་ མཁན་ ཆེན་ ལྷུན་ གྲུབ་ དཔལ་ ལྡན། ངོར་ གྱི་ གདན་ སར་
ཕེབས་ རྒྱུ་ དང་། པ་རྣམ་ གཞུང་ དུ་ མཇལ། རྟེན་ འབྲེལ་ གྱི་ གནད་ ཞིག་ ཡིན་ པར་ སྣང་། དེ་
ནས་ལམ་བར་རྣམས་སུ་སེམས་སྐྱོ་བའི་ངང་ནས་ཁ་ཏོན་ལ་འབད་ཅིང་སོང་། ས་གྲང་བ་དང་
ནམ་ཟླ་དགུན་ལ་ཕྱོགས་ཤིང་ཁ་བ་ཆེན་པོ་བབས་པ་བཅས་དཀའ་ཚེགས་ཆེ་རབ་བྱུང་། དོ་གལ་
ཆེ་བའི་གནས་འགའ་ལ་དཀོན་མཆོག་ལ་བརྟག་སྒྲིལ་ཞུ་བ་དང་། ཇག་རྐུན་ཆེ་ས་ཚོར་སྒྲོལ་མ་
དང་། དུར་ཁྲོད་ བདག་ པོ་ ལ་ གསོལ་ བ་ བཏབ། ལམ་བར་རྣམས་ སུའང་། དག་ ཡིག་ ཟ་མ་
ཏོག་བཀོད་པའི་གཞུང་ལ་བག་ཆགས་འཇོག་པའི་ལྟ་རྟོག་བྱས། རྗེ་ས་པཎ་གྱི་ཞལ་གདམས་
ཚིགས་སུ་བཅད་པ་བརྒྱད་པ་སོགས་བལྟ་རྟོག་བྱས་པས་སྲིད་པའི་གནས་ལ་ངེས་འབྱུང་སྐྱེས།
ཆོས་བསྒྲུབ་འདོད་ཀྱི་འདུན་པ་དྲག་པོའང་སྐྱེས། དེ་ལྟར་རིམ་གྱིས་མདོ་ཁམས་དགའ་སྟོད་ཀྱི་
ས་ཆ་ཆུ་བོ་གསེར་གདན་ཅན་འབྲི་ཆུར་གྲགས་པ་འབབ་པའི་ཀླུང་གྲུབ་པའི་དབང་ཕྱུག་སློབ་
དཔོན་པདྨ་འབྱུང་གནས་ཀྱིས་ས་དགྲ་གནོན་པའི་མཆོད་རྟེན་དཀར་པོར་གྲགས་པ་བཞུགས་པ་
322

དང་། གྲུབ་མཐའ་རིས་མེད་ཀྱི་གྲུབ་པ་བརྙེས་པའི་སྐྱེས་བུ་དཔག་ཏུ་མེད་པ་བྱོན་ཞིང་བྱིན་གྱིས་
བརླབས་པ་ཁྱད་པར་འཇམ་དབྱངས་ས་པཎ་ཁུ་དབོན་སོགས་འཁོན་གྱི་གདུང་བརྒྱུད་མང་པོ་དང་།
ཀརྨ་ཞྭ་དམར་ནག་སོགས་ཀྱང་བྱོན་འདུག་ཅིང་། གཞན་ཡང་ས་དགེ་ཀར་འབྲུག་སོགས་གྲུབ་
མཐའ་ཐ་དད་འཛིན་པའི་དགོན་སྡེ་མང་དུ་བཞུགས་པ། སྦྱིན་བདག་རྣམས་གྲུབ་མཐའི་ཕྱོགས་
རིས་མེད་པར་ཆོས་མཛད་ཐམས་ཅད་ལ་གུས་པ་རིན་ཆེན་ས་ལེ་སྦྲམ་གྱི་འབྱུང་ཁུངས་དང་ཡུལ་
འབྲོག་ སོགས་ མཁོ་ དགུ་ ཚང་ ཞིང་ འབྱོར་ པ་ རྒྱས་ པ། དགེ་ བ་ ལ་ གཏོང་ཕོད་ཆེ་བ། གནོད་
སྦྱིན་འབྲོག་གནས་སྐྱོགས་ཆེན་ལྡོང་ར་སོགས་གཞི་བདག་ཆོས་ལ་དཀར་བ་འབའ་ཞིག་གནས་པ་
དགེ་མཚན་དཔག་ཏུ་མེད་པ་དང་ལྡན་པའི་ཡུལ་ ལྗོངས་དེར་སླེབས་པར་གྱུར་ཏོ། །ངེས་མེད་
སྣང་བ་གདོང་འདེད་བྱ་བྲལ་བ། །ནད་མེད་བྱེས་ལམ་དཀའ་བ་དང་བཅས་ཏེ། ། དཔེ་མེད་དགེ་
མཚན་ལྡན་པའི་ཡུལ་དུ་སླེབས། །དཔག་མེད་ངོ་མཚར་དགའ་བ་འཕེལ་བར་གྱུར། ། དེ་ལྟར་གླང་
ལོ་ནས་མེ་སྟག་གི་བར་ལོ་རིལ་པོ་བཅུ་གཉིས་ངོ་མཐོང་གཉིས་ཏེ་བཅུ་བཞི་བསྡད། ཐོག་མར་
ངོར་པ་རང་གི་གྲྭ་རྒྱུན་དགོན་སྡེ་ཕལ་ཆེར་གྱི་སྣ་ལེན་རེ་གནང་ཞིང་། རང་ཉིད་གྲུབ་མཐའ་རིས་
མེད་ཀྱི་བླ་མ་ཐམས་ཅད་ཀྱི་རྣམ་པར་ཐར་པ་ཞིབ་བལྟས་བྱས་པས་དག་སྣང་ཕྱོགས་མེད་དུ་འཆར་
པ་དང་། གྲུབ་མཐའ་ཕན་ཚུན་གྱི་ཆོས་ཀྱི་གནད་ཀྱི་དགག་སྒྲུབ་རྣམས་ལའང་ཆགས་སྡང་མེད་
པར་མ་ཟད་འདི་ལྟ་བུའི་རིག་པའི་རྩལ་རྩེད་ངོ་མཚར་ཆེ་སྙམ་པ་འཆར་བ་ཞིག་ཡོད་པས་དེའི་རྟེན་
འབྲེལ་ཞིག་ཡིན་ནམ་གཞན་ཕྱོགས་པ་ཆོས་འབྲེལ་ཡོད་པའང་དུ་མ་བྱུང་ཞིང་ཐམས་ཅད་སྤྱན་
བྱམས་པར་བྱུང་། སྔར་ནས་བླ་མ་སངས་རྒྱས་དཔལ་བཟང་གི་སྒར་གཞིའི་ཆས་དང་སྦྱིན་བདག་
རྙིང་པར་འདུག་པས་དེ་རྣམས་ཀྱིས་ཀྱང་བག་དྲོ་བར་བྱུང་། ལོ་དེ་ཉིད་ཀྱི་ནང་དུ་འབུལ་སྐྱེལ་
འགྲིགས་པ་བྱུང་། ཇོ་བོ་རི་ནས་འདན་ གྱི་བར་གྱི་ས་ཆ་ཕལ་ཆེར་དུ་ཕྱིན། འབྲོག་རིས་རྨ་ཆུ་
ཚུན་དང༌། ལྷོའི་དྭའུའི་དགོན་པ་བདག་ཆེན་རྒྱ་གར་བས་འདེབས་པ་གནང་བ་དོན་གྲུབ་གླིང་
ཚུན་རྣམས་སུ་རྒྱུ་འདྲུལ་བྱས། དེ་དག་གི་སྐབས་སུ་ཤི་གསོན་གྱི་དགེ་རིམ་དུ་སེར་སྐྱ་མཆོག་
དམན་ མང་ པོར། དབང་ བསྐུར། རབ་ གནས། སྦྱིན་ སྲེག་ གཏོར་ མ། རོ་ སྲེག་ གཤིན་
ཆོག་དགེ་ཚུལ་རེ་རེ་ཙམ། སྐྱབས་འགྲོའི་དགེ་བསྙེན་གྱི་སྡོམ་པ། བསྙེན་གནས་ རབ་ཏུ་མང་
པོ་སོགས་རྣམ་གྲངས་དུ་མ་ཞིག་བྱ་དགོས་བྱུང་ཞིང་ཁམས་ཕྱོགས་སུ་དེ་ལྟ་བུའི་དབང་བསྐུར་དང་།
འབུལ་སྡུད་བྱེད་མཁན་མང་བས། འཇིག་རྟེན་པ་རྣམས་ཀྱི་ཁ་དཔེར་ཡང་། གཙང་ས་སྐྱའི་བླ་
323

མས་ སྒོ་འགྲིམ་བྱེད། དབང་ རྡོ་ རྗེ་ ཕྲེང་བ་དང་བརྗེ། ཟེར་བ་འདུག་ཅིང་། གཞན་ཡང་ ར་ཧུ་
ཀུན་མཁྱེན་པ་ཞེས་པ་ཞིག་གིས། གྲུབ་མཐའ་རིས་སུ་མ་བཅད་པའི་ཆོས་པ་རྣམས་ལ་དྲི་བ་སྣ་
ཚོགས་པ་དབྱར་གྱི་རི་མོ་ཞེས་པའི་ཡིག་འཇོག་ཞིག་བྱས་འདུག་ཅིང་། དེའི་ཡི་གེ་མཐའ་དག་ནི་
བྱ
ཤོག་བུ་ཆད་པ་དང་ཡི་གེ་ཡལ་བ་སོགས་ཀྱིས་མི་གསལ་བ་འདུག་ལ། གང་སྣང་རྣམས་ལ་ལེན་
དུ་བྱས་པ་ཞིག་བྲི་འདོད་བྱུང་ཀྱང་མ་གྲུབ། ཡི་གེ་དེའི་དེང་སང་གི་ལག་ལེན་ལ་དཔྱད་པའི་དྲི་
བའི་གནད་བསྡུས་ནི་འདི་ལྟར་སྣང་སྟེ། དེང་སང་སོ་སོ་ཐར་པའི་སྡོམ་པ་འབོག་ལེན་བྱེད་པ་
ཕལ་ཆེར་ཐོབ་མཚམས་བསྲུང་ཚུལ་སྡོམ་པ་རང་གི་ངོ་བོ་བསླབ་བྱ་ཕྲ་རགས་སོགས་གང་གི་ཡང་
གཏད་སོ་མེད་པར་ཞུ་མཁན་བྱུང་ཚད་ལ་ཚམ་ཚོམ་མེད་པར་བྱེད་པ་འཐད་དམ་ཞེས་པ་དང༌།
དེ་བཞིན་དུ་སེམས་བསྐྱེད་དབང་བསྐུར་སོགས་ཐམས་ཅད་འགྲེ་ཞིང་དཔྱད་པ་མང་དུ་བྱས་སྣང་
མོད། དེ་དག་ལ་ཡིན་མིན་རང་གི་བློ་ལ་ཤར་ཚོད་འདི་ཙམ་ཞིག་སྨྲས་ཏེ། སྡོམ་གསུམ་འཁྲུལ་
མེད་ལག་ལེན་སོགས། ། རྒྱ་ཆེན་གསུང་རབ་ཟབ་མོའི་དོན། །ཤིང་རྟ་ཆེན་པོ་རྣམས་ཀྱི་སྲོལ།
།དེ་འཛིན་བྱེད་པའང་མང་ཡོད་ཅིང་། །བློན་པོ་ནོར་ཕྱིར་འབྲང་འགའ་ཡིས། །སྨྱོ་སྤྱོད་ཀུན་ལ་
བསྒྲེ་ མི་ བྱ། །རང་ འདོད་ རྔམ་ ཅན་ མེད་ པ་ ཡི། ། བླ་ མ་ མཆོག་ གསུམ་ མཆོད་ ཐེས་ དང་།
།གཞན་ ཕྱིར་ དམིགས་ ནས་ རྙེད་ ཕྱིར་ དུ། །དབང་ བསྐུར་ རབ་ གནས་ ལ་ སོགས་ པ། །རྣམ་
གྲངས་མང་པོས་ཟང་ཟིང་ཚོགས། །བསྒྲུབ་ཀྱང་འགལ་མེད་ལུང་གིས་ཟིན། ། སྡོམ་གསུམ་ལག་
ལེན་ གཞུང་ བཞིན་དུ། །ཇི་བཞིན་ ལྕོག་ པར་ མ་ གྱུར་ནའང་། ། སྨྲ་ཤེས་དོན་ གོས་ལེན་འདོད་
ཀྱིས། །བླངས་ ནས་ ཐོབ་ སེམས་ དང༌ བཅས་ པས། །བསླབ་ བྱའི་ གཙོ་ རྣམས་ ལེགས་ བསྲུང་
བས། །དེ་ ལ་ དགོངས་ནས་ ཐམས་ ཅད་ མཛད། །དཔེར་ན་ སོ་ནམ་བྱེད་ པ་རྣམས། །སྐབས་
འགར་ སད་ སེར་ ལ་ སོགས་ པ། །འབྱུང་ ཡང་ སོ་ ནམ་ འདོར་ རམ་ ཅི། །ཞེས་ སྨྲས་ སོ། །དེ་
ལྟར་བླ་གཟུགས་ཀྱིས་འཆད་ཉན་གྱི་ཁུལ་བྱས་པ་ལ། ལམ་འབྲས་དང་བསྙེན་རྫོགས་ཕྱོགས་
གཞན་དུ་བྱེད་ས་མེད་པ་དེང་སང་གྲྭ་ས་རང་གི་བཅད་རྒྱ་ཡོད་པ་བཞིན་མ་བཤད། གཞན་རང་
གིས་གང་ཐོབ་ཀྱི་ཆོས་བཀའ་ཚོ་སོ་སོའི་བློ་འདོད་དང་བསྟུན་ནས་རྣམ་གྲངས་མང་པོ་ཞིག་བྱས་ཏེ།
དེ་ ཡང་ རགས་ པ་ ཙམ་བརྗོད་ན། ཀྱེ་རྡོར་ གྱི་ རྒྱུ་ དབང་། ལམ་དབང་། བདེ་ མཆོག་ མཁའ་
འགྲོ་ རྒྱ་ མཚོ། ནག་ པོ་ ལུགས་ ལོ་ ཧི་པ། འཇིགས་བྱེད། ཁྱད་ པར་ ས་ ཕྱོགས་ དེ་ ན་ གཤེད་
དམར་ལྷ་ལྔ་མ་ལ་གཤེད་དམར་ཞག་གཅོད་ཟེར་ཤིན་ཏུ་དར་སོ་ཆེ་བས་ཚར་བཅུ་ཕྲག་མང་པོ་
324

དང་། ཀུན་ རིག་ ཚེ་ དཔག་ མེད་ ལྷ་ དགུ། ཕྱག་ རྡོར་ འཆི་ འཇོམས། མི་འཁྲུགས་པ། གུར་
དྲག་ སོགས་ དང༌། སྒྲུབ་ ཐབས་ བརྒྱ་ རྩ་ དང༌། ཟུར་ བཀའི་ རྗེས་ གནང་ རབ་ཏུ་མང་ པོ་དང་།
གུར་ཞལ་སོགས་ཆོས་སྐྱོང་རིགས་དུ་མའི་ རྗེས་གནང་དང་། ཁྲིད་ཀྱི་རིམ་པ་ལ་བློ་སྦྱོང་དོན་
བདུན་ མ། སྐྱིད་ སྡུག་ ལམ་ ཁྱེར། ཞེན་ པ་ བཞི་ བྲལ། གཅོད་ ཀྱི་ སྐོར་ ཁ་ ཤས། རྡོ་ རྗེ་
འཇིགས་ བྱེད་ ཀྱི་ རྭ་ རྩེ་ སེམས་ འཛིན་ གྱི་ ཁྲིད། ཐུགས་ རྗེ་ ཆེན་ པོའི་ དམར་ ཁྲིད། གུར་ གྱི་
མགོན་པོའི་བསྲུང་བ་རྡོ་རྗེ་བྲག་རྫོང་མའི་ཕྱི་ནང་གསང་གསུམ། གསང་ཁྲིད་ཐུན་མོང་མ་ཡིན་
པ། ནཱ་རོ་མཁའ་སྤྱོད་ཀྱི་ཁྲིད་སོགས་དང་། ལུང་གི་ཚོགས་མང་པོ་སོགས་སྐབས་སུ་གང་བབ་
བྱས། སྦྱིན་བདག་གྲྭ་རིགས་རེ་རེ་བཞིན་གྱི་འདི་ལ་འདི་བྱས་དང་འདིས་འདི་ཕུལ་རེ་རེ་བཞིན་
འབྲི་ མ་ ཐུབ། གདོང་ ཕྲད་ བསམ་ གཏན་ གླིང་ དུ་ སླེབ་ ཕྲལ་ གཙུག་ ལག་ ཁང་ དེར་ བསྡད།
དགོན་པ་དེ་འདེབས་པ་པོ་གུ་རུ་མཚོ་སྐྱེས་རྡོ་རྗེ་ཞུ་བའི་གྲུབ་ཐོབ་ཞིག་བྱུང་འདུག་པ་སོགས་དེར་
བྱོན་བསྔགས་འོས་རྣམས་ལ་ཆེད་དུ་བརྗོད་པའི་ཚིགས་སུ་བཅད་པ་བཞི་བ་ཞིག་བྲིས་ཏེ་གཙུག་
ལག་ཁང་གི་སྒོ་དེ་ལ་སྦྱར་བས་སྣག་ཤོག་ཡི་གེ་ལེགས་རྒྱུ་མེད་ཀྱང་དེའི་གནས་བདག་ཆོས་སྐྱོང་
སོགས་མཉེས་ཤིང་གནས་དེར་གཞི་འདིང་བའི་རྟེན་འབྲེལ་དུ་སོང་འདུག་སྙམ་པ་ཤར། བཞིན་
བཟང་ རང་གི་ཐོས་པའི་ཆུ་རྒྱུན་རྣམས། །དོན་གཉེར་འགྲོ་བློའི་འཛིན་མར་ལེགས་ཕབས་པས།
། མཐར་ཐུག་ངེས་ལེགས་འབྲས་ བུའི་རྒྱུར་སྨོན་དང་། །གནས་སྐབས་ རྙེད་སོགས་འབྱོར་པ་
མཉམ་དུ་རྒྱས། །དེ་དག་གི་སྐབས་སུ་སྦྱིན་བདག་སེར་སྐྱ་དྲག་ཞན་མང་པོ་རྣམས་རེ་རེ་ནས་ཡི་
གེར་མ་བྲིས་ཤིང་དྲིན་ཆེ་ཞིང་འབྲེལ་ཡོད་རྣམས་ཀྱི་གཙོ་བྱས་མ་གྱུར་མཁའ་མཉམ་སེམས་ཅན་
རྣམས་བདེ་བ་དང་བདེ་བའི་རྒྱུ་དང་ལྡན་ན་ཅི་མ་རུང་སྙམ་པའི་འདུན་པས་ཀུན་ནས་བསླངས་ཏེ་བླ་
མ་ དཀོན་མཆོག་ གསུམ་ ལ་ འདོད་ གསོལ་མང་པོ་དང་། ཁྱད་ པར་ སྐྱེས་ རབས་ལས། མཐོང་
ཞིང་ཐོས་སམ་རྗེས་སུ་དྲན་ཡང་རུང་། །རེག་གམ་གཏམ་དུ་བརྗོད་པ་ཙམ་གྱིས་ཀྱང་། །རྣམ་
པ་ཀུན་དུ་འགྲོ་ ལ་ ཕན་ པ་ནི། ། བདེ་དང་ལྡན་པ་རྟག་ཏུ་བྱེད་གྱུར་ཅིག །ཅེས་གདུང་ཤུགས་
དྲག་པོས་གསོལ་འདེབས་སྨོན་ལམ་སོགས་ལ་རྟག་འགྲུས་བྱེད་པ་ནི་རྒྱུན་ལྡན་གྱི་ཁུར་ལགས།
རྙེད་པའི་ཚོགས་བྱུང་བ་རྣམས་འཕྲལ་བྱུང་འཕྲལ་དག་ཁོ་ན་མ་གཏོགས་ཡུན་དུ་ཕྱོགས་གཅིག་ཏུ་
བསོག་པ་ནི་མ་བྱས་ཤིང་ཕྱོགས་གཅིག་ཏུ་བསྡོམས་ན་ནི་རང་ཚོད་ལ་དཔག་པའི་ཁམས་ཆེ་རབ་
འོང་བ་ཡོད། དེ་ལ་འདི་སྐད་ཅེས་བྱ་སྟེ། སྣང་བ་འདི་དག་གཡོ་བ་སྟོན་ཀའི་སྤྲིན། །འབྱོར་པ་
325

རྨི་ལམ་བག་མ་ལེན་དང་མཚུངས། །ལུས་ཅན་ཚེ་ནི་ཤུགས་དྲག་འབབ་ཆུ་བཞིན། །ཚུལ་འདི་
བསམ་ན་ཡིད་བརྟན་དངོས་པོ་ཅི། །དེ་སྐབས་ཀྱི་ལོངས་ སྤྱོད་རྣམས་འདིར་སོང་གི་དམིགས་
བསལ་ཅུང་ཟད་བརྗོད་ན། གླང་ལོ་ནས་བཟུང་སྟེ་སྟག་ལོའི་བར་ལ་ངོར་ཐར་པ་རྩེར་འབུལ་
སྐྱེལ་བཅུ་གཅིག་ཙམ་སོང་ཞིང་། ཐར་རྩེ་རང་དུ་འབུལ་རྒྱུ་ཉུང་མཐའ་ཇ་འཁོར་དྲུག་སུམ་ཅུ་སོ་
གྲངས་དང་། མང་མཐའ་བརྒྱད་ཅུ་མན་ཡོད་ལ་ཁམས་ནས་བརྒྱ་ལྷག་ཙམ་བརྗོད་པ་སྟར་བྱེད་
རྒྱུ་ལན་དུ་མ་བྱུང་ཡང་ ཇ་ཁྲལ་ལམ་ཆས་ སོགས་དང་། གཞན་ ཡིག་ རྟེན་ ཕྲན་ དང་། འཕྲལ་
དགོས་སྐྱབ་བྱེད་ཕྲན་དང་། མང་ཇ་རགས་རིམ་སོགས་དགོས་བྱེད་མང་བས་བརྒྱ་འབུལ་རང་ནི་
མ་བྱུང་ལགས་ཤིང་། གཞན་ ཡང་ གོས་ཡུག་ཁ་ཤས། གསེར་ སྔ་ ཕྱི་ཀུན་བསྒྲིལ་བས་ གསེར་
ཞོ་ སུམ་ བརྒྱ་ ལྷག་ སོང་། རས་ ཆ་ མང་ པོ། རྟ་ དྲེལུ མཛོ་ རྣམས་ ཀྱང་ མང་ དག་ སོང་།
ཀརྨ་ གན་ དྲིལ། ཐེག་ ཆེན་ གན་ དྲིལ། བདུན་ ཆ་ སོགས་ ཕྲན་ཚེགས་ ཀྱང་མང་དུ་སོང་ ཞིང་།
གདོང་ ཕྲད་ དུ་ ཁང་ པ་ སོགས་ སྒར་ གཞིས་ ཐེས་ ཆེ་ བ་ བཅས་ རང་ ཉིད་ ངོ༌ མི་ གནོང་ བ་ ཡོད།
ཁམས་ ཕྱོགས་ རང་ དུ། དགའ་ སེ་ དཀར་ ཆོས་ སྡེ་ ནས། འདམ་ཐོག་ ཡན་ གྱི་ ཆོས་ སྡེ་ ཐམས་
ཅད་དུ། མང་ ཇ་དངོས་ སྤྱད་སྣེ་མོ་རེ་དང་། བླ་མ་རྣམས་ལ་བསྔོ་རྟེན་ ར་ དང་ བཅས་པ། ཁྲི་
འདུར་ སེར་སྐྱ་མང་དུ་ཚོགས་ཐོག་གུར་ཐབ་གདན་ཆ། རྟ་དྲེའུ་སྒྲ་སྙན་བཅས་པ། མཆོད་ཆ།
ཇ་ སོགས་ བཏང་། གདོང་ ཕྲད་ བསམ་ གཏན་ གླིང་ རང་ དུ་ འདུ་ ཁང་དུ། ཐུབ་ དབང་ ས་ བིར་
མགོན་ ཁང་ དུ་ གུར་ ལྷ་ བརྒྱད། ཞལ་ བྲམ་ གཟུགས། སྟག་ ཞོན། དམག་ ཟོར་ མ་ རྣམས་
བཞེངས་ཏེ། སྤྱན་ གཟིགས་ སྙན་ དར་ སོགས་ ཀྱང་ རང་ མཁོས་ ཀྱི་ གང་ ཟབ་ བགྱིས། བདེ་
གཤེགས་ མཆོད་རྟེན་བརྒྱད་ ཀྱང་ ཡོད། ཐུབ་ དབང་ གི་ གསེར་ སྐུ་ རྒྱ་ ནག་མ། འཕན་ བླ་ རེ།
ཆོས་ རྣམས་ ལ་ གདོང་ དར། རྟེན་ རྣམས་ ཀྱི་ གཟུངས་ གཞུག །རབ་ གནས་ སོགས། བླ་ མ་
གོང་མའི་གསུང་རབ་ལ་ཞིབ་ལན་བགྱིས། རྟ་ལོ་ནས་བཟུང་སྟེ་ཆོ་འཕྲུལ་ཟླ་བའི་ཚེས་བཅུ་ནས་
བཅུ་ དྲུག་ གི་ བར་ རྗེ་ བཙུན་ནཱ་རོ་མཁའ་སྤྱོད་ ཀྱི་ སྐུ་ ཚོམ་བུ། གསུང་བདུད་ རྩི། ཐུགས་ སིན་
རའི་དཀྱིལ་འཁོར་སྒྲུབ་མཆོད་ཉིན་རེ་བཞིན་ཆོ་ག་ཚར་གཉིས་མ་ཞག་བདུན་པ་ཞིག་གདོང་ཕྲད་
བསམ་གཏན་གླིང་དུ་ལོ་ལྟར་ཆག་མེད་འོང་ཁུལ་དུ་བཙུགས། དེའི་རྐྱེན་བྱས་དགོན་སྡེ་དུ་མར་
མཁའ་སྤྱོད་མའི་སྒྲུབ་མཆོད་དར་བ་བྱུང་སོང་། གཞན་ཡང་རྣམ་རྒྱལ་སྟོང་མཆོད་ལོ་ལྟར་བྱས་
ཤིང་། སཱཙྪ ཁྲི་ ཚོ་ དུ་ མ། གཏོར་མ་འབུམ་ སྟེར་ གཉིས་ སོགས་ སོང་། དཔེ་ ཆ་ ལྟ་རྟོག་ བྱས་
326

ཚུལ་ ལ། གཙོ་ བོར་ མཐུ་ སྟོབས་ ཀྱི་ དབང་ ཕྱུག་ ཨ་ གཉན་ དམ་ པའི་ བསྟི་ གནས་ སྐལ་བཟང་
དགོན་ན། དམ་ པ་ ཉིད་ ཀྱིས་ བཞེངས་པའི་མདོ་མང་ སོགས་ དང༌། བླ་མ་ ཕྱི་མ་རྣམས་ ཀྱིས་
བཞེངས་ པའི་བཀའ་འགྱུར་བསྟན་འགྱུར་འདི་དྲུང་ རིན་ཆེན་ཞེས་གྲགས་ པ་དེས་ དོར་ སོགས་
དབུས་གཙང་དུ་བཞེངས་འདུག །བསྟན་འགྱུར་སོགས་ཕྱག་དཔེ་མང་དུ་འདུག་པ་རྣམས་གདོང་
ཕྲད་དུ་འཕོ་ཐབས་ཞུས་ནས་བལྟ་རྟོག་ཚར་གཅིག་བགྱིས། རས་ཀཱ་ཤི་དང་གོས་ཆེན་གསེར་
ཇུས་སྦྱར་བའི་གདོང་དར་ རེ་ཡང་ཕུལ། གླེགས་ཐག་རྙིངས་པ་རྣམས་ལ་གླེགས་ཐག་རེ་ཡང་
ཕུལ། རང་གི་ཅུང་ཟད་གོ་བའི་ཚིག་འབྲུ་ཅུང་ཟད་ཤོག དྲིལ་དུ་བཀོད་པས་ཤོག་དྲིལ་མང་
དག་བྱུང་བ་ཕལ་ཆེར་འཐོར། ཅུང་ཟད་ལུས་པ་ལུང་གི་བེ་བུམ་གླེགས་བམ་ཅིག་ཀྱང་ཡོད།
གཞན་ཡང་དགོན་དུ་མའི་དཔེ་མང་དུ་ལྟ་ཐུབ། གོ་བ་ཐན་ཐུན་སྐྱེས་པས་དཔེ་ལ་འདོད་པ་ཆེར་
སྐྱེས་ པས། མངའ་རིས་ སུ་སྡོད་དུས། དབུས་གཙང་མདོ་ཁམས་རྣམས་ སུ་ གླེགས་བམ་བརྒྱ་
ཕྲག་དུ་མ་སྒྲུབ་རྩོལ་བྱས་སོ། །གང་ཁྱོད་དཔེ་ཆས་གདུང་བའི་འདོད་སྲེད་ཅན། །ད་ནི་ཀུན་
ཀྱང་ས་རྡོ་ཇི་བཞིན་དུ། །ཆོས་དང་གང་ཟག་སོ་སོར་འབྲལ་འགྱུར་བས། །འདུས་བྱས་དངོས་
པོའི་མཐའ་འདིས་སྐྱོ་བར་འགྱུར། །སྔགས་ཀྱི་བསྙེན་ པ་བགྱིས་ཚུལ་ལ། དཔལ་ ཀྱེ་རྡོ་ རྗེའི་
གཞི་བསྙེན་ལས་བཞིའི་སྦྱིན་སྲེག་དང་བཅས་པ། སྐབས་གཞན་དུ་ལས་བཞིའི་སྦྱིན་སྲེག་ཀྱང་
སོང་། འཁོར་ལོ་བདེ་མཆོག་ནག་པོ་ལུགས་ཀྱི་སྒྲུབ་ཐབས་ཀྱི་སྟེང་ནས་གཞིའི་བསྙེན་པ་སྦྱིན་
སྲེག་དང་བཅས་པ། རྗེ་བཙུན་རྡོ་རྗེ་རྣལ་འབྱོར་མའི་བསྙེན་པ་རྒྱས་པ་འབུམ་ཕྲག་སུམ་ཅུ་སོ་
བདུན་སྦྱིན་སྲེག་དང་བཅས་པ། བསྙེན་པ་བསྡུས་པ་བཞི་འབུམ་སྦྱིན་སྲེག་དང་བཅས་པ་དུ་མ་
སོང་། འཇིགས་བྱེད་ཆོས་རྒྱལ་འཕགས་པའི་ཡིག་ཆའི་སྟེང་ནས་བསྙེན་ པ་ ལས་ བཞིའི་ སྦྱིན་
སྲེག་དང་བཅས་པ། རིགས་བྱེད་པའི་བསྙེན་པ་ཞི་བའི་སྦྱིན་སྲེག་གི་ཁ་བསྐང་དང་བཅས་པ།
མགོན་དཀར་བསྙེན་པ་སྦྱིན་སྲེག་དང་བཅས་པ། གུར་ལྕམ་དྲལ་གྱི་བསྙེན་པ་བཀའ་སྟོང་ལྟར་
སྒྲུབ་པ། བྲག་ རྫོང་མ་ལ་བརྟེན་པའི་བསྙེན་པ། ལྷ་ དགུ་གསང་ཁྲིད་ ལྟར་ གྱི་བསྙེན་ པ། དེ་
རྣམས་ ཁ་ བསྐང་ སྦྱིན་སྲེག་དང་ བཅས་ པ། གཞན་ ཡང་ འབྱུང་ འདུལ། འཇམ་དབྱངས་དམར་
སེར། དཀར་ པོ། དབྱངས་ ཅན་ མ་ དཀར་ མོ། སྨྲ་ བའི་ སེང་ གེའི་ བསྙེན་ པ། སྦྱིན་ སྲེག་
རིལ་ བུའི་ སྒྲུབ་ པ་ དང་ བཅས་ པ། སྤྱན་རས་ གཟིགས་ བཅུ་ གཅིག་ ཞལ། སྤྱན་རས་ . ：གཟིགས་
ཕྱག་བཞི་པའི་བསྙེན་པ་སྔར་ཡང་མང་དུ་སོང་ཞིང་ད་དུང་འཐོར་བསྙེན་རྣམས་བཅས་དུང་གཅིག་
327

འགྲོ་བའི་བློ་གཏད་ཡོད། བཅུ་གཅིག་ཞལ་གྱི་གྲངས་བསྙེན་སོགས་དང་སྒྲུབ་བསྙེན་སྨྱུང་གནས་
ཀྱང་ སོང་། ཀུན་ རིག་ གི་བསྙེན་པ་སྦྱིན་སྲེག་དང་བཅས་པ། ཕྱག་རྡོར་འཆི་བདག་འཇོམས་
པའི་བསྙེན་ པ། ཚེ་དཔག་མེད་ ཛེ་ཏཱ་རིའི་ལུགས་ ཀྱི་བསྙེན་པ་བསྡུས་པ། གྲུབ་ རྒྱལ་ ལུགས་
ཞག་ བདུན་ མ། སྒྲོལ་ དཀར་ སྦྱིན་ སྲེག་ དང་ བཅས་ པ། སྒྲོལ་ མ་ དམར་ མོ། ལྷ་ མོ་ ཏེ་ ནུ།
མི་འཁྲུགས་ པ་ སྦྱིན་ སྲེག་ བཅས། བདེ་མཆོག་དྲིལ་བུ་པ། རྣམ་འཇོམས་ བ་ རི་ ལུགས་ སྦྱིན་
སྲེག་ དང༌ བཅས་ པ། དེ་ སོགས་ ཡི་ དམ་ ལྷའི་ གྲངས་བསྙེན་ མང་ དག་ སོང་ ཞིང་། མཚན་ མ་
སོགས་ནི་སྡིག་སྒྲིབ་ཅུང་ཟད་དག་པའི་རྟགས་སོགས་རྨི་ལམ་ཟ་ཟི་འདྲ་བྱུང་བ་ནི་འདིར་མ་བྲིས།
ངོ་མཚར་ཆེ་བ་ནི་ག་ལ་ཡོད་དེ། དེའི་རྒྱུ་མཚན་ཚེ་རབས་ཐོག་མ་མེད་པ་ནས་སྡིག་སྒྲིབ་ཀྱི་རྒྱུན་
གྱི་སྟེང་དུ། ཚེ་འདིར་དཀོར་སྒྲིབ་སོགས་སྡིག་ལྟུང་མང་པོ་ཆར་བཞིན་བབས་པས་སོ། །སྤྱིར་
ན་ཚོད་གཞོན་དུས་ནས་ལུས་ཤེད་མེད་ཅིང་། ཉེར་འཚེ་མང་དུ་འབྱུང་བ་ཞིག་ཡོད། ཁྱད་པར་
རང་ལོ་བཅོ་ལྔ་ཙམ་ནས་རྡོར་དཀར་བའི་ཁུལ་བྱས་པས་ཀྱང་གཟུགས་གཞི་ཐུད་ཤོར་བ་ཡིན་
འདུག་ ཟེར། གང་ལྟར་ནའང་། རང་ལོ་ སུམ་ཅུ་ ཙམ་ ནས་ གཟུགས་ གཞི་ འདིའི་འགྲོ་འདུག་
མང་པོའི་འགན་ཡེ་མི་ཐེག་པར། སྔར་གྱི་དཀར་རྡོར་སོགས་ཀྱི་དམ་བཅའ་འདུ་བྱས་ཚོའང་ཞིག །
སྨན་དཔྱད་རིམ་གྲོ་ལ་ངེད་རང་བློ་འདོད་ཆེར་མེད་རུང་ཟླའོ་རྣམས་ཀྱིས་འབད་རྩོལ་ཆེན་པོས་
བསྒྲུབ་པས་ད་ལྟ་ཕན་འཚོ་བ་འདི་བཞིན་ཡིན། དེའི་ཚེ་དབུས་གཙང་དུ་བསྙགས་ནས་ཆོས་ཀྱི་
ཐོབ་རྒྱ་གང་དྲག་བྱས་ནའང་། གཞན་དོན་གཉེར་འོང་བའི་ངེས་པ་མེད་ཅིང་། རང་ལ་མཁས་
བཙུན་བཟང་གསུམ་གྱི་ཡོན་ཏན་གང་ཡང་མེད་པས་གཞན་ལ་ཕན་ཐོགས་པའང་དཀའ། རང་
སྒྲུབ་པ་ཉམས་སུ་ལེན་པ་ལ་ནི་སྔར་གང་ཐོབ་ཚོ་ལ་ཉམས་ལེན་ཆིག་བསྒྲིལ་ཅིག་བྱེད་དགོས་སྙམ་
པ་ཤར་ཚེ། ནུབ་ཅིག་རྨི་ལམ་དུ་ཨ་ཙ་ར་འདྲ་ཞིག་དང་གཞན་ཡང་ངོས་མི་ཟིན་པའི་ཟ་ཟི་མང་
པོ་སྣང་བ་ལས། གཅིག་གིས་ཚད་མ་རིགས་གཏེར་ཡིན་ཟེར་བའི་དཔེ་ཅིག་གཏད་བྱུང་བ་ལ།
ཁ་བྱང་ལ་ནི་ལཉྩའི་ཨ་ཁོ་ན་འདུག་ཅིང་། ཞལ་ཕྱེ་བ་ན་བདེ་མཆོག་རྩ་རྒྱུད་ཀྱི་ཊིཀ་མུ་ཏིག་ཕྲེང་
བར་འདུག །དེའི་ཚེ་ནམ་མཁའ་ལ་སྤྲིན་ཆོ་ལེ་པའི་ནང་ནས་ལྷའི་ཚོགས་མང་པོས་བདེ་མཆོག་
གི་རྒྱུད་ ལ་ མཆོད་ པ་ འབུལ་བའི་ ཁུལ་ དུ་ སྤྲིན་ གཟུགས་ ཀྱི་ གདུགས་དང་། རྒྱལ་མཚན་དང་།
འ
མེ་ཏོག་གི་ཆར་སོགས་འབབ་པ་སྙམ་བྱེད། དེ་དག་ན་རེ་བདེ་བ་ཅན་ན་ཉི་ཟླའི་སྣང་བ་འདི་འདྲ་
དགོས་སམ་མི་དགོས། ཞེས་འདྲིར་བྱུང་བ་ལ་ལན་གསལ་པོ་བྱེད་རྒྱུ་མ་རྙེད། དེའི་ཚེ་ཨ་ཙ་
328

ར་དེ་ལ་ད་སྒྲུབ་པ་བྱས་ན་དགའ་འམ། ཆོས་འཆད་སོགས་གཞན་ཕན་ཕྲན་བྱས་ན་དགའ་དྲིས་
པས་སྒྲུབ་པ་བྱས་ན་དགའ་ཚུལ་བྱེད་ཀྱིན་འདུག་སྟེ་ཀུན་མཁྱེན་གོ་རམ་པའི་རྣམ་ཐར་མཐོང་བ་
དེའི་བག་ཆགས་ཡིན་ནམ་བསམ། གང་ལྟར་ནའང་གདོང་ཕྲད་བསམ་གླིང་གི་ཁང་བུ་དེ་ཉིད་དུ་
མཚམས་ ཁོངས་ སུ་ཐོད་པ་འབོགས་ པ་ཅིག་ ཨེ་འོང་བསམས་ནས། སྒར་གཞི་དེའང་སྔ་ནི་ས་
ཕྱོགས་དེར་ངོར་ཐར་པ་རྩེའི་འབྲེལ་མི་སྣང་། རང་རེའི་ངོ་ལ་ཁང་པ་དཔེ་ཆ་རྟེན་མཆོད་སོགས་
མཁོ་དགུ་ཚང་བར་བྱས་ཤིང་། གཞན་གྱི་བསྙད་གཙེར་མི་འོང་བའི་མཆོད་ཡོན་གྱི་བཀའ་ཤོག་
ཞུ་བའི་དོ་དམ་བཅས་སྒར་གཞི་ལེགས་པར་ཚུགས་པ་ནས། སྤྱིར་ངོར་པ་སྒོས་ཐར་རྩེ་རང་གི་
འཛིན་ཚུགས་ནམ་གནས་ཀྱི་བར་དུ་ཕན་ཆ་ཞིག་ཨེ་འོང་བསམ་ནས། སྒར་འཛིན་མི་ཞིག་ཀྱང་
རྫོང་བསྟར་མཛོད་ཞུས་པར། དེང་སང་གི་ངོར་མཁན་ཆེན་ཤེས་རབ་བཟང་པོ་གནང་བྱུང་ཞིང་།
ངེད་རང་གིས་ནི་དགེ་སྦྱོར་ལ་རྟགས་ཤིག་མ་ཐོན་བར་དུ་མི་ལྡང་བའི་དམ་བཅའི་ཡི་གེ་བྲིས།
དངོས་པོ་རྣམས་ནི་ཉེར་མཁོའི་དཔེ་ཆ་ཕྲན་མ་གཏོགས་གང་ཡང་བདག་ཏུ་མ་བཟུང་བ་རྒྱུས་ཡོད་
ཀུན་ གྱི་ཐུགས་ ལ་ གསལ་ བ་ ཡིན་ ཞིང་། བརྟན་ པ་ ཕོངས་ པར་ གྱུར་ན་ཡང་། །སྙིང་སྟོབས་
ཡོན་ཏན་ཉམས་མི་འགྱུར། །མེ་ནི་ཐུར་དུ་ཁ་བསྟན་ཀྱང་། །མེ་ལྕེ་ནམ་ཡང་ཐུར་མི་འགྲོ། །
ཞེས་པ་ལྟར་གོ་ཆ་གྱོན་ལོ་བྱས། མཚམས་ཡུན་རིང་བ་ལོ་གསུམ་པ་ཅིག །གཞན་ལོ་དང་ཟླ་
སྦྲེལ་སོགས་མང་དུ་བྱས་ཤིང༌། ཉམས་སུ་བླངས་བྱ་ནི་སྔར་སྨོས་པའི་བདེ་ཀྱེ་དང་རྣལ་འབྱོར་
མའི་འབྲུ་འབུམ་སོགས་བསྙེན་པའི་ཚོགས་རྣམས་ཡིན་ཞིང་། ཁྱད་པར་ལམ་འབྲས་ཀྱི་དམིགས་
ཁྲིད་བསྒོམ་ལོ་ བྱས་ཤིང་བླ་མ་བརྒྱུད་པའི་རྣམ་ཐར་བལྟས་ཤིང་དད་པ་བསྒོམ་ཞིང་གསོལ་
འདེབས་ དང་། སྣང་ གསུམ་ གྱི་ དམིགས་ རིམ་ རྫོགས་ ནས། བྱང་ ཆུབ་ སེམས་ གཉིས་ བསྒོམ་
པའི་ གནས་སྐབས་ སུ། མདོ་བཀླག་ དཀོན་མཆོག་མཆོད་ལ་བརྩོན་ པར་ བྱ། །ཞེས་ པ་ ལྟར་
སྣང་གསུམ་གྱི་རྟེན་གཞིར་བྱེད་པའི་ཟབ་མོ་མདོ་ལྔ་སོགས་མདོ་བསྟན་བཅོས་མང་པོ་ལ་བལྟ་རྟོག་
དང༌། ལྟ་བའི་སྐབས་སུ་གང་ཟག་གི་བདག་མེད་སྒོམ་ཚུལ་རིགས་པ་བདུན་གྱི་སྒོ་ནས་བསམ་
པ་སོགས་དང་། ཆོས་ཀྱི་བདག་མེད་བསྒོམ་ཚུལ་གྱི་རིག་པ་ངོ་བོ་ལ་དཔྱོད་པ་གཅིག་དང་དུ་
བྲལ། རྒྱུ་ ལ་ དཔྱོད་ པ་ རྡོ་ རྗེ་ ཟེགས་མ། འབྲས་ བུ་ ལ་ དཔྱོད་ པ་ ཡོད་ མེད་ སྐྱེ་ འགོག །རྒྱུ་
འབྲས་གཉིས་ཀ་ལ་དཔྱོད་པ་མུ་བཞི་སྐྱེ་བྲལ། ཐམས་ཅད་ལ་དཔྱོད་པ་རྟེན་འབྲེལ་གྱི་རིག་པ་
སྟེ། དེ་ རྣམས་ ལ་ ཡང་ བསམ་ མནོ་ ཞིབ་ཏུ་བཏང་ ཞིང་། འཁོར་ བས་ ཡིད་འབྱུང་ ལས་འབྲས་
329

དཔང་ དུ་ བཙུགས། ། བྱམས་ དང་ སྙིང་ རྗེ་ བྱང་ ཆུབ་ སེམས་ གཉིས་ འབྱོངས། །གནས་ པའི་
བཞོན་པར་ལྟ་བའི་ཁ་ལོ་སྒྱུར། །མཐར་ཐུག་གནས་སུ་བགྲོད་པར་བྱིན་གྱིས་རློབས། །ཞེས་
གསུངས་པ་ལྟར་གྱི་གསོལ་འདེབས་ལ་བརྩོན་པར་བྱས་སོ། །སེམས་བསྐྱེད་ཀྱི་སྐབས་སུ་དབུ་
མ་ལུགས་ཀྱི་སེམས་བསྐྱེད་རང་གིས་ བླང་བའི་ཚུལ་དེ་ཡང་ཡང་བླངས་ནས། ཀྱེ་རྡོར་བདག་
འཇུག་བརྒྱ་རྩ་གཅིག་བླངས། དེ་སྐབས་མཁས་ཤིང་གྲུབ་པའི་གཙུག་རྒྱན་ཨཱ་ནནྡ་རཏྣ་བྱོན་བྱུང་
བར་ ཁོང་ལ་ཡང་རྒྱུ་དབང་ནས་བརྩམས་ཏེ་ རང་གི་ གང་ལྕོགས་ ཀྱི་ཆོས་བཀའ་རྣམས་ཕུལ།
རང་གིས་ཀྱང་གསུང་ངག་སློབ་བཤད་ཀྱི་རྒྱུན་ཁོང་གི་ཞབས་དྲུང་རྒྱལ་རྩེ་བ་ལ་གསན་པའི་རྒྱུན་དེ་
ཞུས། གཞན་ ཡང་ ཆོས་ མང་ དུ་ ཞུས་ སོ། ། ཁོང་ སྦས་ པའི་ རྣལ་ འབྱོར་ མཆོག་ དེ་ དང་།
།བདག་མིང་བརྟགས་ཀྱི་བླ་གཟུགས་ དཀོར་ཟན་གཉིས། །ཡིད་གཅིག་འདྲེས་ཆོས་ཀྱི་དགའ་
སྟོན་ དཔལ། ། ཚེ་ འདི་ སྣང་ གི་ བདེ་ སྐྱིད་ དེ་ དུས་ བྱུང༌། །རྒྱུད་ གསུམ་ གྱི་ སྐབས་ སུ།
བསགས་སྦྱང་གི་མཎྜལ་མཆོད་བཤམ་རྒྱས་པ་དང་བཅས་ཟླ་བ་གསུམ་ལ་ཉེ་ཙམ་ཉམས་སུ་བླངས་
པའི་སྐབས་ངོར་ནས་གདན་ས་ལ་ཁུར་ལེན་དགོས་ཚུལ་གྱི་འཕྲོས། ཞ་ལུ་མཁན་ཆེན་ཐར་རྩེ་
ནས་ ཀྱི་ཐུགས་དམ་གནང་ བྱུང་ངོ་། །དེ་ ལྟར་ཞེ་བཅད་ དག་པོས་དགེ་སྦྱོར་བྱེད་པའི་བསྐུལ་
འདེབས། མཁས་ཤར་བའི་གསུང་རྒྱུན་དུ་སྣང་། མཁས་གྲུབ་དམ་པ་དག་ གི་ གསུང་ལས་ཇི་
སྐད་ དུ། བདག་ འཛིན་ བཏང་ན་ བགེགས་ ཀྱིས་ ཚུགས་ མི་ སྲིད། །རྒྱུན་ གཏོར་ བརྩོན་ ན་ བར་
ཆད་རང་སར་དག །འཛིན་པ་སྤངས་ན་གོལ་སར་ལྷུང་མི་སྲིད། །བཤགས་པ་བྱས་ན་སྡིག་པ་
ཐམས་ཅད་འདག །བསོད་ནམས་བསགས་ན་དགེ་སྦྱོར་ཤུགས་ལ་འཆར། །རྩོལ་བཅས་བྱས་
ན་རྩོལ་མེད་ངང་གིས་འཆར། ། དུག་ལྔ་སྐྱེས་ཚད་འཛིན་མེད་གྲོལ་བར་འགྱུར། །སྣང་བ་མི་
འགགས་ ལམ་ཁྱེར་ སངས་ རྒྱས་ ཐོབ། ། རེ་མེད་ཡེངས་ མེད་ ལོ་ཟླས་ བྱང་ ཆུབ་འགྲུབ། །མོས་
གུས་ཚད་མེད་གཞན་སྣང་ཟིལ་གྱིས་གནོན།། དམིགས་མེད་བསྔོ་བས་བསོད་ནམས་དཔག་མེད་
འཕེལ། །རེ་དོགས་སྤངས་ན་བྱང་ཆུབ་མྱུར་དུ་འཐོབ། །ཐུགས་ལ་ཞོག་ ལ་ཉམས་སུ་ལོངས་
མཛོད་ དང་། །རིང་ པོར་ མི་ ཐོགས་ འབྲས་ བུ་ ཐོབ་ པར་ འགྱུར། །ཞེས་ དང་། ལྕེ་ སྒོམ་ ཞིག་
པོས། ཚུལ་འཆོས་གཡོ་སྒྱུ་ཀུན་དང་བྲལ་གྱུར་ཏེ། །ཟབ་མོའི་ཚིག་དོན་ཐོགས་པ་མེད་པ་ནི།
།ཤེས་བྱའི་ གནས་ ལུགས་ ཇི་ བཞིན་རྟོགས་ པའི་རྟགས། །ཞེས་དང་། སྦྱིན་ སོགས་ དགེ་བ་ཅི་
བྱེད་ ཀུན། །ཁེངས་ གྲགས་ ག ནདབང་ མེད་ ལན་ ཕན་ ཡོན། །འགྱོད་ པ་ ཕྲག་ དོག་ རློམ་ སེམས་
330

རྨོངས། །དྲི་ མ་ བརྒྱད་ བྲལ་ དམ་ པ་ གསུམ། ། དག་ གཞི་ འཁོར་ གསུམ་ མི་ དམིགས་ པའོ།
།ཞེས་པ་དེ་རྣམས་ལའང་མོས་པ་གོ་ཡུལ་གྱི་རྗེས་དཔག་ཅི་སྐྱེ་བྱས་སོ། །ཡང་སྐབས་ཤིག་རྨི་
ལམ་དུ། །གདོང་ཕྲད་ཀྱི་རྒྱབ་ཀྱི་ལ་ཆུང་དེ་ན་ཡར་ལ་རྗེ་བླ་མ་ནམ་མཁའ་དཔལ་བཟང་བྱོན་
གྱིན་འདུག་པས་དགའ་སྤྲོ་ཆེན་པོས་བྱིན་རླབས་ཞུས་པས། ངས་གཏེར་བཏོན་ཏེ་སྟེ་གསུངས་
ནས། བྲག་གསེབ་ནས་རྡོ་རྗེ་རྣལ་འབྱོར་མའི་སྐུ་པདྨ་རཱ་ག་ལས་གྲུབ་པ་ཞབས་གཡས་བསྐུམ་
གཡོན་བརྐྱང་གི་གར་སྟབས་སུ་ཡོད་པ། གྲུ་མོར་ཁ་ཊཱ་ག་ གཡས་ གྲི་གུག་ནམ་མཁར་འཕྱར་
ཞིང་། གཡོན་ཐོད་པ་ཐུགས་ཀར་བསྣམས་པ་ཞིག་ དང་། མུ་མེན་ལས་གྲུབ་པའི་གུར་མགོན་
གྱི་སྐུ་ཅིག་གནང་བྱུང་ཞིང་གཉིས་ཀའང་མཐོ་གང་ཙམ་པ་ས་རྡུལ་ཅུང་ཟད་གོས་པ་རེ་སྣང་དེ་ལྟར་
གནང་བས་སེམས་ལ་དགའ་སྤྲོ་དཔག་ཏུ་མེད་པ་བྱུང་ཞིང་། གཉིད་སད་ཙ་ན་ག་ཤེད་ཡོད་སྙམ་
བྱེད་ཅིང་ཚོལ་བ་འདྲ་ཡང་བྱས་ཤིང་ཤིན་ཏུ་ཕོངས་པ་ཞིག་བྱུང་ངོ་། །དེ་ནི་རྣལ་འབྱོར་མའི་སྒྲུབ་
མཆོད་ཚུགས་པ་དང༌། མགོན་ཁང་བཞེངས་ཐུབ་པའི་ལྟས་ཡིན་ནམ་བསམ་བྱུང་ཞིང་། བླ་མ་
ཀུན་དགའ་རིན་ཆེན་པའི་ཞལ་ནས་ཀྱང་དེ་ཀ་ཡིན་པར་འདུག་གསུང་ངོ༌། །ཡང་དེ་སྐབས་སུ་
ངོར་ གྱི་གདན་ ས་ བྱེད་ དགོས་ པའི་མཚན་མ་ ཡང་ གསལ་པོ་བྱུང་ཞིང་། དེ་དུས་ནི་བདེན་མ་
བཅས་ཕྱིས་མངོན་དུ་གྱུར་བྱུང་དུས་ཁོང་བླ་མ་རི་ཁྲོད་ བ་ཚོར་ཞུས་པས། དེ་མཐུན་ཁོང་ཚོ་
ལའང་བྱུང་ཞིང་དགེ་སྦྱོར་བྱས་པའི་རྟགས་ཀྱང་དེ་ཀ་ཡིན་ངེས་པར་དབུས་གཙང་ལ་འགྲོ་དགོས་
གསུངས་ནས་ངེད་རང་སེམས་འཚེར་ཀྱང་ཐམས་ཅད་ཧཱུྃ་གཅིག་བསྒྲིལ་བྱུང་ངོ་། ། སྒྱུ་མ་རྨི་ལམ་
འཁྲུལ་པའི་དཔེ་ཆེན་ཏེ། །བསམ་ན་ཐམས་ཅད་རྨི་ལམ་སྒྱུ་མར་འདུག །འཁྲུལ་ངོར་གཉིས་
ཀ་དོན་བྱེད་ནུས་པ་ཅན། །བརྟགས་ཤིང་དཔྱད་ན་བརྗོད་བྲལ་ཨེ་མ་ཧོ། སྤྱིར་རང་གི་བསམ་
པ་ལ་གདོང་ཕྲད་ཀྱི་ཁང་ཆུང་དེར་མཚམས་བྱས་བཞིན་པའི་ངང་དུ་འཆི་བ་ཞིག་ཨེ་འོང་ལ་བློ་རྩེ་
གཏད། ཚེ་འདིའི་དཔལ་འབྱོར་སྙན་གྲགས་ གང་ལ་ ཡང་ ཡིད་སྨོན་པའི་འདུན་པ་མེད་ཀྱང་།
སྔོན་ལས་ཟེར་བའི་ཚན་པོ་ཆེ་དེ་ཡིན་ནམ། རང་གི་བསམ་པ་བཞིན་སོ་བསོད་ཀྱི་དགེ་སྦྱོར་ལྔ་
བར་ ཆད་ ཡིན་ ནམ། གང་ ཡིན་ ཅི་ ཡིན་ ཀྱང་ ངོར་དུ་མཁན་ཆེན་ལྷུན་གྲུབ་དཔལ་ལྡན་ སྐུ་ན་
བགྲེས་པ་དང་སྐུ་གཟུགས་མི་བདེ་བ་ནས་གོང་ཞབས་ཆེན་པོར་གྲོལ་ཆ་ཞུས། སྤྱིར་ངོར་བླ་བྲང་
སོ་སོར་སྐུ་ངོ་རྣམས་དང་ཁྱད་པར་ཀླུ་སྡིངས་ཞབས་དྲུང་ཡེ་ཤེས་ལགས་འོས་གཅིག་ཏུ་དྲིལ་ནས་
གདན་ས་ཆེན་པོ་ནས་གཞུང་ས་ཆེན་པོར་ཞུས་ནས་ཞབས་དྲུང་ཀླུ་སྡིངས་པར་བཀའ་ཤོག་གནང་
331

སྟེ། དེའི་ཚེ་ངེད་ལ་ཀླུ་སྡིངས་ པའི་ཐུགས་དམ་གནང་བར་ཡང་། ད་ལམ་ངེད་ལ་གཞུང་ས་
ཆེན་ པོ་ནས་ བཀའ་ཤོག་འདི་བཞིན་ ཕེབས་བྱུང་བས་ གྲོལ་ ཆ་ཞུ་བ་ལ་ སོང་ཡོད། གལ་ཏེ་
དགོངས་པ་མ་ཁྲོལ་ན་ལོ་གཉིས་གསུམ་ཁྱི་རྒན་བོང་རོ་བསྲུང་མི་བྱེད་ཁ་མེད་ཡིན་པར་འདུག་པས་
གྲྭ་རྒྱུན་འདྲ་ལ་ཐབས་གང་དྲག་མཛོད། དེ་ནས་ནི་ཁྱེད་རང་ཚོ་འོས་ཡིན་ནོ་གསུང་བ་གནང་
བྱུང༌། བླ་བྲང་ནས་ཀྱང་ཀླུ་སྡིངས་ནས་དགོངས་པ་ཞུ་མཁན་སོང་བ་ཤེས་ནས། སྤང་ཤར་བླ་
མ་ཀུན་དགའ་བསམ་གཏན་ཞུ་སྒོ་འགེགས་པར་བརྫངས། དེའི་ཚེ་གལ་ཏེ་ཞུ་སྒོ་མ་ཁེགས་ན་
སྔར་གྱི་འོས་རྣམས་དང་། དེའི་མཇུག་ཏུ་བདག་ཀྱང་འཇུག་པའི་འཕྲོས་མཁན་ཆེན་རིན་པོ་ཆེ་
དང༌ འབུས་ ཙམ་ བྱུང་ ཟེར། དེ་ ནས་ ཀླུ་ སྡིངས་ བར་ གྲོལ་ ཆ་ སོང་ཚར། གཞན་ འོས་ ཐོ་ཕུལ་
གསུང་བར་ ཐོ་ཕུལ་བས་བདག་ལ་ ཁུར་ལེན་དགོས་ཚུལ་དང་། གཞིས་ རྩེ་རྫོང་དུ་བཀོད་ཇ་
ཐོངས་གསུང་པའི་བཀའ་ཤོག་གཉིས་ཀ་གནང་འདུག །དེའི་ཚེ་མཁན་རིན་པོ་ཆེར་མནལ་ལྟས་
བཟང་པོ་བྱུང་ཚུལ་སོགས་ཁོང་རང་གི་རྣམ་ཐར་དུ་བྲིས་ཡོད། དེའི་རྒྱུ་མཚན་ཞིབ་པར་བཅས་ཟླ་
བ་བདུན་པའི་ནང་དུ་སྤང་ཤར་བླ་མ་ཀུན་དགའ་བསམ་གཏན་པས་ས་སྐྱོང་མི་དབང་ཆེན་པོ་
སངས་རྒྱས་རྒྱ་མཚོའི་བཀའ་ཤོག །དཔལ་ས་སྐྱ་པ་སྔགས་འཆང་ངག་དབང་ཀུན་དགའ་བཀྲ་
ཤིས་གྲགས་པ་རྒྱལ་མཚན་དཔལ་བཟང་པོའི་བཀའ་ཤོག །མཁན་རིན་པོ་ཆེ་ལྷུན་གྲུབ་དཔལ་
ལྡན་གྱི་ཐུགས་དམ། བླ་བྲང་གི་སྐུ་ཚབ་ཆུ་འདུས་པ་དགེ་སློང་ཤེས་རབ་བཀྲ་ཤིས་བཅས་འབྱོར་
བྱུང་ཞིང་། དེ་སྐབས་སྐྱེ་དགུ་ནས་ཉམས་དང་རྟོགས་པའི་དབང་ཕྱུག་སངས་རྒྱས་རྒྱ་མཚོ་གྲྭའུ་བླ་
མ་ཚང་གི་སྐུ་སྐྱེ་གཅིག་དཔོན་པོ་གཅིག་སོགས་བྱོན་རབ་བྱུང་སྒྲུབ་པ་དང་ཀྱེ་རྡོར་རྒྱུ་དབང་སོགས་
བྱས་ཁོང་རྣམས་ཀྱིས་ཀྱང་རྟ་ཁྲབ་ཇ་སོགས་འབུལ་བ་སྟོབས་ཆེ་བ་སྣང་། སངས་རྒྱས་རྒྱ་མཚོར་
དེ་སྐབས་ཚུར་ཟངས་གྲི་སྐོར་གསུམ་གྱི་རྗེས་གནང་ནོས་ཚེ་བྲན་བདུད་ཀྱི་རྗེས་གནང་དང་དུས་
མཚུངས་རྟ་བྲ་ནག་དེ་མཚུངས་གོས་གཟར་སོགས་སྒ་སྟན་ཚང་འགྲིག་ཁྲབ་སེར་སོགས་དང་བཅས་
བླ་མ་བསོད་ནམས་ཤེས་རབ་པས་སྦྱིན་བྱུང་བས་རྟེན་འབྲེལ་ལེགས་སྙམ་སེམས་དགའ་བ་ཅིག་
བྱུང༌། ཕྱིས་རྟ་དེས་ཡུན་རིང་པོར་ཕན་ཐོགས་པར་བྱུང་། དེ་ལྟ་བུའི་གྲུབ་ཆེན་སངས་རྒྱས་རྒྱ་
མཚོ་ཁོང་རང་ལ་ཡང་ངེད་རང་གིས་གང་ཤེས་ཀྱི་གདམས་པ་རྣམས་ཕུལ་ལ། རང་གིས་ཀྱང་སྔ་
ཕྱིར་གདམས་པ་དུ་མ་ཞིག་ནོས་ཏེ་རྣམ་གྲངས་ནི་ཐོབ་ཡིག་ཏུ་གསལ། སྐྱེས་བུ་དམ་པ་འདི་དང་
དུས་ ཐམས་ ཅད་ དུ་ སེམས་ ལ་འབྲལ་བ་མེད་ པར་ གནས་ སོ། །གང་ ནའང་ དེ་སྐབས། ཡོན་
332

བདག་གྲུ་རིགས་རྣམས་ ཀྱིས་བརྫོང་བའི་སྟེར་བྱ་དང་དབང་ཆོས་ཀྱི་འབྲེལ་པ་རེ་བྱེད་དགོས་
སོགས་ཤིན་ཏུ་བྲེལ་པར་བྱུང་། ཧོར་ཟླ་བདུན་པའི་ཉེར་ལྔ་ལ་སྐར་འཛིན་བྱས། བརྒྱད་པ་ལ་
ཡར་ བཏེག །དེ་ཚེ་ དེ་ ཕྱོགས་ འདྲིས་ པའི་ ཚོགས་ རྣམས་ནི། ། ཤིན་ཏུ་བརྩེ་ བའི་ ངག་ ཚིག་
མང་སྨྲ་ཞིང་། །ཤུགས་འབྱུང་འདྲེན་བྱེད་ཆུ་རྒྱུན་གྱིས་བརླན་པས། ། རང་ཡང་བརྩེ་གདུང་མིག་
ཆུ་གཡོ་བར་གྱུར། །དེ་ནས་ལམ་དུ་ཞུགས་ནས་རང་གི་སེམས་ལ་ནི་བདེ་སྡུག་གང་དུའང་བརྗོད་
མི་ཤེས་པའི་ཧོད་དེ་ཆོད་དེ་བ་ཞིག་ལས་མ་བྱུང་། ལམ་ལ་ ཇག་རྐུན་སོགས་དང་། ཁལ་རྟ་
ཆད་ལུས་སོགས་མེད་ཅིང་གནམ་གཤིས་ཀྱང་ཁ་ཆར་རླུང་འཚུབ་སོགས་མེད་པར་བདེ་སིམ་པ་
བྱུང་། བཀའ་གདམས་ཀྱི་གདན་ས་ཆེན་པོར་བསྒྲེང་དཔལ་གྱི་གཙུག་ལག་ཁང་ཆེན་པོའི་རྟེན་
མཇལ་སྨོན་ལམ་སོགས་ཞིབ་བར་བྱས་མང་ཇའི་བསྙེན་བཀུར། སྙན་དར་དཀར་མེ་སོགས་ཀྱང་
གང་ལྡབ་ བྱས། དེ་སྐབས་ མཁན་པོ་ རབ་ འབྱམས་ པ་ ཟླ་བ་གྲགས་པ་ཞུ་བ་བགྲེས་པོ་ཅིག་
བཞུགས་སྣང་བས་བདག་རྐྱེན་ཡོངས་དག་སྣང་བས་དེ་ནུབ་སྐྱིད་དུ་བཅུག ། དཔལ་ར་བསྒྲེང་
གི་མཁན་ ཆེན་ ཟླ་ གྲགས་ ཀྱིས། །ཐུགས་ དག་ སྣང་ གིས་ བརྩེ་ སྐྱོང་ ཡང་ དག་ གནང་། །དུས་
འདི་ནས་སྐྱེ་བ་ཐམས་ཅད་དུ། དཔལ་ ཀུན་བཟང་གི་སྨོན་ལམ་འདེབས་པར་མཛད། །དགེ་
བའི་བཤེས་གཉེན་གླང་རི་ཐང་པའི་གདན་ས་གླང་ཐང་མཇལ་དགོན་གྲོང་འདྲེས་མ་དང་བ་འདྲེན་
རྒྱུ་མི་སྣང་། རོང་སྟོན་ཆེན་པོའི་དགོན་པ་ན་ལེནྡ་བོད་སྐད་དུ་རྒྱུན་གྱི་དབང་པོར་སོན། རྟེན་
མཇལ་དང་མང་ཇ་ཞུས། བཅོ་བརྒྱད་ཆོས་རྗེ་བྱམས་པ་ངག་དབང་ལྷུན་གྲུབ་པ་ལས་འཁོར་ལོ་
བདེ་མཆོག་དྲིལ་བུ་ལུས་དཀྱིལ་གྱི་དབང་དང་། གྲུབ་ཐོབ་ཐང་སྟོང་རྒྱལ་པོའི་ལུགས་ཀྱི་ཚེ་
དབང་། ལྷ་མོ་རྡོ་ རྗེ་ རབ་བརྟན་མའི་ རྗེས་གནང་ སོགས་ཐོབ། ཁོང་ཆོས་ རྗེ་ ངག་དབང་ལྷུན་
གྲུབ་ པ། །དུས་ དེང་ སང་ དཔལ་ ལྡན་ས་སྐྱ་པའི། །ཆོས་ བསྟན་འཛིན་ནང་ན་ཆེ་བར་མཆི།
།རྗེ་ རོང་ སྟོན་ ཕྲིན་ ལས་ རྒྱས་ གྱུར་ ཅིག །ལུགས་ གཉིས་ སྒོ་བརྒྱའི་ འབྱུང་ གནས་ ཆོས་ འཁོར་
དཔལ་གྱི་ལྷ་སར་སླེབ། འདི་སྐབས་སུ་བླ་བྲང་ནས་ཞུ་སྒོ་འགེགས་པ་དང༌། ངེད་ལ་ཡང་བྱིན་
རླབས་ བླ་གོས་ སོགས་ གནང་བྱུང་ཞིང་། ཐར་རྩེ་ནས་ནོར་ བུ་དར་རྒྱས་ངེད་ ཀྱི་ རོག་ རམ་ལ་
ས
བཏང་བྱུང་། ཡོངས་རྫོགས་བསྟན་པའི་མངའ་བདག་ཁམས་གསུམ་ཆོས་ཀྱི་རྒྱལ་པོ་རྒྱལ་དབང་
ཐམས་ཅད་མཁྱེན་པ་ཆེན་པོ་ངག་དབང་བློ་བཟང་རྒྱ་མཚོའི་འཇིགས་མེད་གོ་ཆ་ཐུབ་བསྟན་ལང་
ཚོའི་སྡེ་དང༌། སྡེ་སྲིད་མིའི་དབང་པོ་སངས་རྒྱས་རྒྱ་མཚོ་ལ་ཕྱག་འབུལ་དང་འབུལ་བའི་རྣམ་
333

བཞག་རང་འཁོས་ ཀྱི་ཅི་འགྲུབ་བྱས། རང་ལ་འཁོས་མེད་པས་ཆོས་སྡེའི་འགན་མི་ཐེག་ཚུལ་
སོགས་གནས་ཚུལ་ཞུས་པས། རེ་ཞིག་ཁུར་ལེན་གྱིས་ཕྱིས་མ་ལྕོགས་ན་འཕྲོས་བྱས་ཆོག་བྱ་བ་
ཕེབས། ཟུར་གསོས་གནང་ ཆ་ སོགས་ ཀྱང་བཀའ་དྲིན་སྩལ། རྟེན་མཇལ་སོགས་ཀྱང་ལེགས་
པར་བྱས། རོང་ཆུང་བརྒྱུད་དེ་སྐྱེད་ཚལ་གོང་འོག་གི་རྟེན་མཇལ་དང་མང་ཇའི་བསྙེན་བཀུར།
དེ་སྐབས་ཞ་ལུའི་མཁན་པོར་ཐར་རྩེ་ནས་རྗེ་ཤེས་རབ་རྒྱ་མཚོ་བཞུགས་སྐབས་ཡིན་པས། ཞ་
ལུར་ འབྱོར་ ནས་ རིམ་ ཐིལ། རྒྱན་ གོང་ རྣམས་ ཀྱི་ རྟེན་ མཇལ་ཞིབ་ པར་ བྱས། རྒྱན་ གོང་དུ་
བདུན་ཆ་ཞིག་ཡོན་ཆབ་འབུལ་སྣོད་དུ་ཕྱིས་བསྐུར། གཞན་སྙན་དར་སྔ་གོང་དཀར་མེ་སོགས་
སོང་ཞིང་མང་ཇའི་བསྙེན་བཀུར། དེ་ནས་ སྔ་སོར་གདན་ས་དང་བླ་བྲང་མཁན་རིན་པོ་ཆེའི་
ཐུགས་དམན་ཟླ་བ་བཅུ་པའི་ནང་དུ་སླེབ་ཅིང་དུས་ཆོས་གསུང་ངག་ལམ་འབྲས་ཐབས་མི་ཆགས་
པ་དགོས་ཚུལ་ནན་ཆགས་འདུག་པ་བཞིན་ཟླ་བ་བཅུ་པའི་ཉེར་གཅིག་གི་སྔ་ཆར་ངོར་དུ་འབྱོར།
དེའི་ཚེ་ མང་ ཇའི་ཚོགས་དུང་འབུད་པ་དང༌། ལ་ ཆུང་ཁའི་རྩེར་སླེབ་པ་ཉི་མ་ཤར་བ་རྣམས་
འཛོམ་པས་སེམས་སྤྲོ་བའི་སྣང་བ་ཅུང་ཟད་ཀྱང་བྱུང་ངོ༌། །དེའི་སང་སྔ་དྲོ་བླ་བྲང་དུ་མཇལ་བས་
མཉེས་མཉེས་དཔག་མེད་མཛད་ཅིང་། དར་སྣེ་གནང་བ་དང་། སྟོན་མོ་བཞུགས་ གྲལ་གཟན་
གོས་སོགས་གནང་། ལམ་འབྲས་ ཀྱི་ ཆ་ ལག་འགའ་སོགས་ཆོས་ ཞུ་དགོས་འདྲ་ཡོད་པ་ གྲོས་
ཕུལ་པས། དཔལ་མགོན་ཞལ་བཞི་པའི་རྗེས་གནང་སྔར་ཁྱོད་རང་གི་ཞབས་དྲུང་རྒྱལ་རྩེ་བ་ལ་
ཐོབ་ འདུག་ པས་ དེས་ ཆོག །ངས་ འདི་ འཚུབ་དྲག་ མི་ ཡོང་ གཞན་ རྣམས་ གང་ ལྕོགས་ བྱེད་
གསུངས་ནས་རིམ་གྱིས་གནང་ལ་ཆོས་ཀྱི་རྣམ་ གྲངས་རྣམས་ནི་ཐོབ་ཡིག་ནི་གསལ་ལོ། །དེ་
སྐབས་ཡོ་བྱད་རྣམས་ནི་ཁམས་ནས་ཡར་འོང་སྐབས་ཀྱང་རང་བྱ་བྲལ་སོ་བསོད་ཀྱི་མཚམས་ལ་
བསྡད་ཡོ་བྱད་གང་ལའང་ཆེད་འཛིན་མེད་པའི་འདུན་པ་ཞིག་ཤར་པ་དང་། ངོར་ནའང་དུས་
ཆོས་སོགས་འཆད་ཉན་བྱེད་མཁན་མེད་ཟེར་བ་མ་གཏོགས་ཡོ་བྱད་གནད་ཆེ་བ་རང་ཡང་མགོ །
དོན་ལ་རང་ལ་མདོ་མེད་པས་ལན་པ་ཀ་ལོས་ཡིན། ཨ་ན་ཚུགས་ཀྱི་ཆེད་གཉེར་ཡང་མ་བྱས།
གང་ཡོད་དེ་སྟེང་ནས་ཇ་ཁྲལ་སོགས་ཡར་ལམ་གཟན་ཆ་ཐམས་ཅད་ཀྱང་ངེད་རང་གིས་གུས་ཁུར།
ཡར་སླེབས་ནས་ཇ་གསེར་སོགས་དམར་ཆ་ཐམས་ཅད་ནི་ཐར་རྩེ་རང་དུ་དྲིལ། རྟ་མཛོ་རྣམས་
ཀྱི་སྟེང་ ནས་ གདན་ ས་ གོང་འོག །བཀྲ་ཤིས་ ལྷུན་ པོའི་ མཆོག་ སྤྲུལ། ངོར་ རང་ གི་ བླ་ བྲང་
རྣམས་སུ་གང་ལྗབས་ སུ་ ཕུལ་ མོད། སེམས་ ཅན་ རྣམས་ སྤུས་གཙང་རྒྱུ་ཆེར་མི་སྣང་བ་དང་།
334

ས་ཐག་རིང་ནས་ ཤ་ཆད་པ་བཅས་རྡོ་ཐོགས་པའི་རིས་སུ་ནི་མི་སྣང་ངོ༌། །གང་ནའང་སྟག་ལོ་
ཧོར་ཟླ་བཅུ་གཅིག་པའི་འགྲོ་མགོན་ཆོས་རྒྱལ་འཕགས་པའི་དུས་ཆེན་ཉེར་གཉིས་ལ་ཉི་མ་མེ་
བཞིའི་ འགྲུབ་སྦྱོར་ འདུག་ པས་ དེ་ སྟེང་ ཁྲི་འདོན་ བྱེད་གསུངས་ བླ་ བྲང་ནས་དེ་བཞིན་བཅའ་
བསྒྲིགས། གཞུང་ས་ཆེན་པོའི་སྐུ་ཚབ་གཞིས་རྩེའི་མགྲོན་གཉེར་རྩེ་ཐང་ནས་གནང་ནས་བཀོད་
ཡིག་ བཀོད་ ཇ། གནང་ ཆ། འགྱེད་ ཀྱི་ འཛིན་ བཅས་ དང་། གདན་ ས་ ཆེན་ པོའི་ སྐུ་ ཚབ།
ནང་པ་རྒྱ་ཚོ་བ་དང་། བཟང་པོ་ལགས་གཉིས་སྦྲེལ་གྱི་ཐུགས་དམ་གནང་ཆ། མང་ཇ་བཅས་
གནང་། ངོར་རང་གི་བླ་བྲང་ཁང་ཚན་རྣམས་ཀྱིས་ཚན་གྲངས་རེ་དགོས་སྲོལ་འདུག་པ་བཞིན་
དང༌། གཙོ་ཆེར་ ས་ བཟང་ འཕགས་ པའི་ ཆོས་ དུང༌། ལམ་ འབྲས་ གླེགས་ བམ། བཀྲ་ ཤིས་
རྫས་བརྒྱད་རྣམས་གཏོད་སྲོལ་འདུག་པ་བཞིན་དང་བཅས་རྒྱལ་བས་ལུང་བསྟན་པའི་སྐྱེས་ཆེན་རྡོ་
རྗེ་འཆང་ཀུན་དགའ་བཟང་པོའི་ཆོས་ཁྲིའི་སྟེང་དུ་འགྲོ་དགོས་པ་བྱུང་། དེའི་དུས་ཐོག་མར་རབ་
གསལ་ ཤར་ གྱི་ ཕྱག་མཛོད་ ཀྱི་ ཆོས་ དུང་ སོགས། དེ་ནས་ གཞུང་ གི་ གནང་ ཆ་དང་། བཀོད་
ཡིག་ བསྒྲགས། དེ་ ནས་ གདན་ ས་ སོགས་ རིམ་ པས་ འབུལ་ བ་རྣམས་ བྱས་ སོང་། དེ་ སྐབས་བས་
བསྔོ་ བའི་ རྣམ་ བཞག་ རེ་བྱེད་ སྲོལ་ འདུག་ པར། ཐོག་མར་རྩ་ བརྒྱུད་བླ་མའི་མཆོད་བསྔོ། །
གསོན་བསྔོའི་སྐབས་རྒྱས་པ་བསྟན་པ་སྤྱི་བསྔོ་རྣམས་བསྔོ་བའི་བསྟན་བཅོས་རིན་པོ་ཆེའི་མེ་ཏོག་
ནང་ བཞིན་བྱས། རང་ ལ་ ཤ་ ཚ་ བ་རྣམས་ན་རེ། མི་ཆེན་རྣམས་ཀྱི་སྐུ་ཚབ། གནས་གཉེན་
པོ། །དགེ་འདུན་འདུས་པ་རྒྱ་མཚོ་དང་བཅས་པ་ཟིལ་ཆེ་བ་ཡིན་པས་བསྔོ་བ་ལ་སྒྲིམ་དགོས་
ཟེར་ཁ་ཏ་བྱེད་པ་ཡང་གདའ། དེ་ལ་རང་གི་བློ་ལ་ཤར་ཚོད་སྤྱིར་རྒྱལ་བ་རྡོ་རྗེ་འཆང་ཀུན་དགའ་
བཟང་པོ་ལྟ་བུའི་བཞུགས་ཁྲིར་ཁོ་བོ་ཅག་སོ་སོ་སྐྱེ་བོ་ལས་དང་པོ་པའི་ཡང་ཆེས་དང་པོ་པ་ཉོན་
མོངས་པའི་འཆིང་བ་ཀུན་ལྡན། ལུགས་གཉིས་ཀ་ནས་མཛུབ་མོ་འཛུགས་རྒྱུ་མེད་པ་ཞིག་སྡོད་
པ་གཡང་ཟ་མོད། འོན་ཀྱང་གཞུང་ལུགས་འཆད་པ་པོར་ཡང་རེ་བ་ལ་བསྔོ་བ་ཙམ་ལ་དཀའ་
གནས་ག་ལ་དགོས་སྙམ་པ་བྱུང་གང་ལྟར་རྣམ་རྟོག་བཟང་ངན་གཞན་གང་ཡང་མ་བྱས་བར་ལྷའི་
ང་རྒྱལ་ གསལ་ འདེབས་ པའི་ ཁུལ་ བྱས་ སོ། །དེ་ནས་ དབང་ ཁང་ བཞུགས་ ཁྲིར་ ཕྱིན། མཁན་
རྙིང་གིས་རྡོ་རྗེ་འཆང་གི་གསེར་སྐུའི་གཙོས་འབུལ་ཚན་གཅིག་གནང་། ཆུ་འདུས་པའི་འབུལ་བ་
དེར་བྱེད་པའི་སྲོལ་ཡིན་ཟེར་ཚན་གྲངས་ཞིག་བྱུང་། དེ་ནས་ཕེབས་སྐྱེས་ཟེར་བའི་སྐྱས་རྙིང་དེ་
བཙུགས་ཏེ་གཟིམ་ཁང་གཡབ་ཆེན་དུ་ཕྱིན་ནོ། །ཕྲན་ཚེགས་དེ་ཚོ་སྲོལ་ཟེར་རྩེག་དམ་བྱེད་ཀྱིན་
335

འདུག་པས་ བྲིས་པའོ། །དེ་ནས་རིམ་ པས་ རྩིས་ལེན་བྱས་འགན་ཁྱེར་ལོ་བྱས་པ་ལགས། བླ་
བྲང་གི་སྤྱོད་ཐོ་དེ་རྣམས་ལ་ཆད་དོ་ཆད་དོ་ཟེར་བའི་ཡམ་མེ་བ་ཞིག་ལས་ཀྲིག་པ་ཞིག་མི་འདུག་
མོད། སྔར་ནས་དེ་ ལྟར་ ཡིན་ ཕྱིར་ཁོ་བོ་ ལྟ་ བུ་ འཁོས་མེད་ཞིག་གིས་ཅི་བྱ། བསམ་ན་རང་
གཞན་དགོད་ བྲོ་བར་གདའོ། །སེང་གེའི་ ཁྲིར་བཞུགས་ མཁན་ཆེན་མཆོག་རྣམས་ དང་། །ཡ་
རབས་བསྟན་ པ་ སེམས་པ་རྣམས་ཀྱིས་ནི། །དངོས་སྤྱད་ ཕྲན་ལ་ཞེ་འདོད་ག་ལ་སྲིད། །ནོར་
ཕྱིར་ གནམ་རྡིབ་ པ་ཡི་ཅོལ་ཆུང་འགས། །དཀོན་མཆོག་ རྫས་ལའང་ རས་ཆོད་ བྱས་ཏ་རེ། །
ཞེས་པ་སྟེ། ལམ་ཟབ་སྦུགས་ཀྱི་ཕྱག་མཛོད་དུ་རྐུན་མ་ཤོར་གསུང་ཞིང་མཁན་རྙིང་ཐུགས་སུན་
དུ་བཅུག་གདའ་ཞིང་། མཁན་རྙིང་རང་གི་བྱུ་རུ་སྤོས་ཤེལ་ཚབ་འཇུག་འདྲ་ཡང་གནང་སོང་ཞིང་།
རྐུན་མ་དེ་ལ་དམིགས་པའི་དྲུག་ཅུ་པའི་གཏོར་མ་སོགས་གནང་སོང་བས་བསྒྲུབ་བྱ་ཉིད་ལྔ་དབང་
དུ་སོང་ཡོད་པ་ནི་གོར་མ་ཆག་གོ། །དེ་ཤུགས་ཀྱི་རང་རེ་སྡོད་རིང་བླ་བྲང་གི་ཡོ་བྱད་བོར་ཟོས་
བྱུང་དོགས་སེམས་འཚབས་འོང་གི་གདའ་ནའང་དཀོན་མཆོག་གི་ཐུགས་རྗེས་སྐྱོན་ནི་མ་བྱུང་ངོ༌། །
དེ་ལྟར་མཛོད་ནག་ཏུ་གྲགས་ཀྱང་གསེར་ནི་ལུགས་སུ་བླུགས་པ་ལ་ཡིན་ནམ་མིན་ནམ་ཟེར་བ་ཐེ་
ཚོམ་ཟ་དགོས་པའི་རྡོག་པོ་ཆེན་པོ་ཞིག་འདུག །ཞོ་དགུ་བཅུ་གོ་གྲངས་ཡོད་ཁུལ་ཤིན་ཏུ་གཞལ་
དཀའ་བ་ཞིག་སྣང་། དེ་དུས་གཞལ་བ་ལྷག་པ་ལྟར་གྱུར་ནས་ཁོང་དཔོན་སློབ་ལ་ནི་ཅུང་ཟད་
བསྣམས་རྒྱུ་ཡང་བྱུང་སོང་། ཕྱིས་ངེད་ཀྱི་སྤྱོད་དུས་གཞལ་བས་ཆོད་འདུག་གསུངས་ནས་ཞོ་ལྔ་
དྲུག་བསྣན་དགོས་པ་ཡང་བྱུང་། དེ་ལྟ་བུའི་གསེར་དེ་ནི་སྔོན་མཁས་གྲུབ་དཔལ་ལྡན་དོན་གྲུབ་
ཀྱིས་སྐུ་རིང་ནས་བཞག་པ་ཡིན་ཟེར་ཞིང་། གཞན་ཡང་བྱུ་རུ་སྤོས་ཤེལ་སོགས་དངོས་པོ་མང་པོ་
འཇོག་ པ་གནང་འདུག་ཅིང་། བསྟན་དོན་ཆོས་ གཞི་དཀར་མེ་དུས་ཇ་སོགས་དོ་གལ་ཆེ་དུས་
ཕན་ ཆ་ དང་། རང་འདོད་ དུ་ སྤྱད་ན་ཆོས་སྐྱོང་རྣམས་ ཀྱིས་ རབ་ མདའ་ མཛོད་ཅིག་ པར་ དམ་
བཞག་ བྱས་ པ་ ཡིན་ སྣང༌། གསེར་ དེ་ རིན་ པོ་ ཆེ་ དཔལ་ མཆོག་ རྒྱལ་ མཚན་ མཁན་ ཐོག་ཏུ་
བཞུགས་དུས་ལུགས་སུ་བླུགས་པ་ཡིན་ཟེར་རོ། །བདག་གིས་ཀྱང་གསེར་ཞོ་སུམ་ཅུ་སོ་བདུན་
བསྟན་ཐེས་ སུ་དམིགས་ནས་བཞག་ལ། སྤྱན་གཟིགས་ སུ་ཁྲབ་ལེགས་ པ་ གཅིག །ཇ་འཁོར་
དྲུག་ཧོར་གོས་སྤུས་གཙང་བ་ཁ་ཤས་ཡོད་པ། ཨ་ཀ་རུ་དོས་རྣམས་བཞག་ཡོད་དོ། །རང་བླ་
བྲང་དུ་བསྡད་པ་ནས་བཟུང་སྟེ་དུས་ཆོས་མ་ཡིན་པའི་གནས་སྐབས་སུ་ཡང་སོ་སོའི་བློ་འདོད་དང་
བསྟུན། རང་ལ་གང་ཡོད་ཀྱི་ཆོས་རྣམས་ བརྡལ་གཏོང་ཁོ་ན་བྱས་སོ། །དེ་ལྟར་སྟག་ལོ་ནས་
336

སྤྲུལ་ལོ་ཟླ་བ་དགུ་པའི་བར་བླ་བྲང་དུ་བསྡད། ཡོས་ལོའི་སྟོན་གདན་ས་གོང་དུ་ཕྱིན། །དྲུང་
འཁོར་རགས་རིམ་གྱི་རྟབས་སུ་དང་། དར་སྣེ་གནང་བ་སོགས་བདག་རྐྱེན་བརྩེ་སྐྱོང་བཀའ་དྲིན་
བསྐྱངས་ཕུར་ པ་ ས་ ལུགས་ ཀྱི་དབང་ཞིག་ཐོབ། བདག་ཆེན་འདི་ནི་ལུགས་གཉིས་ ཀྱི་མཁྱེན་
རབ་ གསལ་ ཞིང་ དང་ བ་འདྲེན་ པ་ ཞིག་ བཞུགས་ སོ། །ངག་དབང་ ལྷ་ ཡི་ གདུང་ འཛིན་ ཀུན་
དགའི་ དཔྱིད། །བཀྲ་ཤིས་ ལྷར་བཅས་འགྲོ་བའི་སྐྱབས་ མགོན་ མཆོག །ཞབས་ པད་ བརྟན་
ཞིང་ གདུང་ སྲས་ འཕེལ་ བ་ སོགས། ། སྡེ་ བཞིའི་ སྒོ་ འཕར་ འབྱེད་ པའི་ བཀྲ་ཤིས་ བྱོན། །དེ་
སྐབས་ ངོར་ན་དབུ་མཛད་མེད་པས་གྲྭ་སའི་བསྒྲིགས་འཕྱུགས་དོགས་བསྐོ་བར་བརྩམས་ཏེ།
ནོར་བུ་དར་རྒྱས་ན་རེ། སྤོ་འབོར་དགེ་རྒན་བཀྲ་ཤིས་འོད་ཟེར། རོང་པོ་ཡེ་ཤེས་ལྷུན་གྲུབ།
མི་ཉག་ ཕྲིན་ལས་ རྒྱ་མཚོ། འདི་ གསུམ་པོ་འོས་ཡིན་ཀྱང་། དེའི་ནང་ནས་ཡེ་ཤེས་ལྷུན་གྲུབ་
དང་ཕྲིན་ལས་གང་རུང་འོས་པར་འདུག་རུང་། ཡེ་ཤེས་ལྷུན་གྲུབ་མི་ཚན་གྱི་རྒྱབ་མི་འཁྱོར་བས།
དབུ་མཛད་འདི་བྱེད་ དཀའ་ རང་ཞིག་འོང་གི་ཡོད་པས། ཕྲིན་ལས་ལ་ཁྱོད་ རང་གི་ལབ་བརྡ་
ཐོངས་ཟེར་བའི་འཆང་སྟོན་བྱུང་བ་ལྟར་བྱས་པས་ཁོང་གིས་ཀྱང་ཁས་བླངས་པས། དེ་བརྟན་
པའི་ཆེད་དུ་གདན་ས་ནས་ཐུགས་དམ་ཅིག་ཀྱང་ཞུས། གདན་ས་སོགས་དང་ཁའུ་བྱས་འགྱུར་
སོགས་ རྟེན་ མཇལ་ ཞིབ་ པར་ བགྱིས། སྤོས་ དཀར་ མེ། སྙན་ དར། དཀར་ པོ་ རྒྱང་ གྲགས་
འབུད་པ་སོགས་ཀྱི་མང་ཇོ། རང་གི་དམིགས་ཡུལ་གསོན་གཤིན་མང་པོ་ལ་དམིགས་པའི་སྨོན་
ལམ་ ཡང་ དག་ བཏབ་ པོ། །རང་ གི་ འབྱོར་ དང་ བསྟན་ པ་ ཡིས། །གནས་ མཆོག་ བླ་ མ་ དགེ་
འདུན་ བཅས། །ཅུང་ ཟད་ མཆོད་ པས་ རང་ གི་ སེམས། །སྤྲོ་ བའི་ བཞིན་མདངས་ གསལ་བར་
གྱུར། །དེ་ ནས་ གཟའ་ སྐར་ བཟང་ ཐོག་ ཅིག །གདན་ སའི་ ཐུགས་ དམ་ བཅས་ དབུ་ མཛད་
བསྐོས་ པས། །རོང་ སྤོ་འབོར་གཉིས་ མ་ཉན་པར། །མང་ཇ་བཏང་དུ་མ་བཅུག །བླ་ བྲང་ ལ་
འཚང་ཀ་རྒྱབ། མི་ཉག་དང་འཁྲུག་གྲབ་འདུག་པ་ལ་ངེད་རང་གིས་རྔོ་ཆལ་དུ་ཕྱིན་ནས་འཁྲུག་
པ་མ་བྱེད་བྱས་ཕྱག་བཙལ་བས་ཐམས་ཅད་མ་ཉན། འོན་ཀྱང་དབུ་མཛད་བརྟག་སྒྲིལ་དགོས་
ཟེར་ཏེ་སོ་རྒན་གཅིག་གཉིས་ཀྱིས་ཨུ་ཚུགས་ཆེན་པོ་བྱེད་ཀྱིན་འདུག་མོད། རང་གི་བློ་ལ་ཉེ་རིང་
ཕྱོགས་ཆ་བྱས་པ་སོགས་ཀྱི་ཉེས་ནི་མེད། སྔར་ཁ་ཐལ་བས་བྱ་ཐབས་མ་བྱུང་བ་ཡིན་པ་ལ་འདི་
འདྲའི་ཨུ་ཚུགས་བྱེད་པ་བསམ་ཚིག་པ་ལོག །ཐར་རྩེའི་སྒྲུབ་ཁང་དུ་ཐོན་ནས་ཕྱིན། གཞུང་དུ་
འདི་ ཙམ་ རེ་ ཡང་ མི་ཉན་པས་ དགོངས་ པ་ ཞུ་ དགོས་ བྱ་བའི་བསེང་བཀྲོལ་ ཕུལ་བས། དབུ་
337

མཛད་ སྔར་ བསྐོས་པའི་དེ་ཀ་དང་། ངེད་ལ་ཡང་བླ་བྲང་དུ་འགྲོ་དགོས་ཚུལ་ སོགས་གནང་།
ཡང་སྐབས་ཤིག་མདའ་དཔོན་ངམ་རུ་ནས་ཀྱི་མི་གྲ་དགོས་ཟེར་གཙེར་ངེད་རང་གིས་ཀྱང་གསེར་
ཞོ་བདུན་ཙམ་བཏོན། གཞན་བསྡུ་བྱ་ཕྲན་བུ་ཡང་བྱས་བཀའ་ཤོག་ཞུས་པས་དེ་དུས་ནི་ལེགས་
པར་ཁྲོལ་ལོ། །དེ་དུས་འགའ་ཞིག་ན་རེ་དེ་སྔ་ཡན་མཁན་ཐོག་སུས་ཀྱང་མི་གྲ་མ་ཤོར་བས་ད་
རེས་ཤོར་ན་མཁན་པོ་ཁ་དྲོ་མི་དྲོ་དེ་ཁ་ཡིན་ཟེར་བའང་ཚོར་བས་སེམས་འཚབས། ཆུ་འདུས་
ནས་གསེར་གླིང་དབང་ཕྱུག་བྱ་བས་ཀྱང་ངོར་བ་རྒྱབ་སྐྱུར་བྱེད་ཀྱིན་འདུག་ཟེར་བ་སོགས་གཙེར་
བ་མང་བས་གཞན་གྱི་བྱ་ཐབས་མ་མཆིས། མི་ལ་རེ་མ་ཆེ་དཀོན་མཆོག་ལ་གསོལ་བ་ཐོབ་བྱ་
བར་བསྒྲེང་པའི་གསུང་ལྟར། རྒྱལ་བ་རྡོ་རྗེ་འཆང་གི་སྐུ་བསྟོད་མདོ་རྒྱུད་ཀུན་གྱི་རྒྱ་མཚོ་མ་
འབུམ་ཐེར་དང་། འདོད་དོན་གསོལ་བཏབ། ཡོན་ཏན་བསམ་གྱིས་མི་ ཁྱབ་འདྲེན་མཆོག་ གི་
། ཞབས་ཟུང་ འཁོར་ ལོ་ བཀོད་པའི་སེང་གེའི་ ཁྲིར། །བདག་ཅག་མགྲིན་བཟང་ གཟིག་ཤུན་
ཀླུབས་འདྲ་འདི། །ལུགས་ཟུང་ངེས་གནས་གང་ཡང་མི་ལྡན་པས། །བསམས་ཀྱིན་སྐྱོ་བ་ལྷག་
པར་འཕེལ་བའི་གནས། །ལྔ་དབང་གྱུར་ལ་དགའ་བ་སྐྱེ་བ་ཅན། །དེ་ཕྱིར་ཁྱོད་ཞབས་ རིང་
ལུགས་དྲི་ མེད་ ལ། །ཕན་ པའི་ རྟེན་ འབྲེལ་ཅུང་ ཟད་ སྣང་ གྱུར་ ན། །ལུགས་ཟུང་ དོན་ ཀུན་
འབད་མེད་ལྷུན་གྲུབ་ཏུ། ། ལོ་དང་ཟླ་བར་མ་འགྱངས་མྱུར་དུ་སྩོལ། །ཕན་ཆ་མེད་ན་བདག་
གི་ཚེའི་འདུ་བྱེད། །མྱུར་དུ་བཏང་ནས་ ཁྱོད་ཞབས་ པདྨོའི་དྲུང་། །སྐྱེས་ནས་ཐེག་ཆེན་བདུད་
རྩིས་ སྐྱོང་ བར་ མཛོད། །དེ་ ལྟར་ གསོལ་ བཏབ་ བཏང་ སྙོམས་ མངའ་ གྱུར་ ན། །ཡིད་ བཞིན་
ནོར་ འདྲས་ གཞན་ དོན་ མཛད་ དེ་ བརྫུན། །གལ་ ཏེ་ ཕྲིན་ ལས་ འཇུག་ ཡུལ་ མིན་ གསུང་ ན།
།ལྟོས་བཅས་ཉམ་ཆུང་གསོལ་བ་འདེབས་བྱེད་པ། །ཕྲིན་ལས་འཇུག་ཡུལ་མིན་ན་གཞན་ཅི་ཞིག
།ཉམ་ཐག་སྙིང་ནས་ཡུས་པའི་ང་རོ་འདིས། །ཡིད་ལ་བརྣག་པའི་དོན་དེ་ད་ལྟར་སྩོལ། །ཞེས་
དང༌། སྒྲོལ་ མ་ འབུམ་ ཐེར་ དང་། འདོད་ དོན་ གསོལ་ བ། སྡུག་ བསྔལ་ མཚོར་ ལྷུང་ བདག་
གིས་ སྒྲོལ་ ལོ་ ཞེས། །དམ་ བཅའ་ ཕྱོགས་ བཅུའི་ རྒྱལ་ བ་ ཀུན་ གྱིས་ བསྔགས། །ཐུགས་ རྗེས་
གཞན་ལས་མྱུར་བའི་རྗེ་བཙུན་མ། །ཐུགས་དམ་དུས་ལ་བབས་པོ་གནད་ནས་བསྐུལ། །སྔོན་
གྱི་ ལས་ དང་ འཕྲལ་ རྐྱེན་ ལས་ བྱུང་ བའི། །དམ་ ཆོས་ སྒྲུབ་ པའི་ ཕྱི་ ནང་ ཉེར་ འཚེའི་ ཚོགས།
།བསམ་མི་ཁྱབ་དང་ད་ལྟ་ཡིད་བརྣག་པའི། །སེམས་ཀྱི་ནད་ཆེན་འདི་ལས་སྐྱབས་སུ་གསོལ།
།ཞེས་གསོལ་བ་གདབ་བོ། །གང་ལྟར་རང་ལ་འཁོས་མེད་ཙ་ན། གང་ཅི་ནས་སེམས་བདེ་བ་
338

ཞིག་མི་འོང་འདུག་ཅིང་། ཡང་ལོ་གཅིག་ཟླ་བ་ངོ་མི་འགྱངས་པ་ལྟ་བུའི། །བློ་བོ་སྤོ་འབོར་མི་
བསད། ལྡན་གླིང་མི་བསད་ཚོ་བྱུང་བས། རྫོང་དཔོན་གྱིའང་ནམ་ཟླ་ཐོག་བརྗེ་ལོང་མེད་པར་
ཆོས་སྡེར་འདི་འདྲ་འོང་བ་མཁན་པོ་ནས་ཀྱང་མགོ་འཆིང་མི་བྱེད་ཡོང་བ་ཡིན་ནམ་གསུང་གི་ཟེར།
དོན་ལ་དགོན་པ་འདིར་ཁམས་མངའ་རིས་ཀྱི་དད་པ་ཅན་ཚོས་མཆོད་ས་བསྟོད་སའི་གཙོ་བོ་བྱས།
དངོས་སྤྱད་མང་པོ་འདིར་ཐིམ། དེ་ལ་བླ་མ་རྣམས་བསྟན་པའི་ཐུགས་འགན་ལྕི་བ་གཞིར་བཅས་
ནའང་། ཕྱག་ གཡོག་ འགའ་ རེ་ སོགས་ འདིར་ གནས་མང་ དག་ནོར་ ལ་ མིག་ཉེ། སྤྲོ་ སྤྲོས་ ལ་
དགའ། སྦྱིན་བདག་གི་འགྱེད་ཆེ་ཆུང་ལ་དགའ་མགུའི་རྣམ་འགྱུར་མང་དུ་བྱེད། ཡིན་མིན་ལ་
འཁྲུག་པ་སྤྱོད་ཅིང་དད་པ་བཟློག་ཏུ་འཇུག་དེ་དག་ལ་དངོས་སྤྱད་ཀྱི་རྗེས་སུ་འབྲང་བའི་མི་མ་ཡིན་
ཚོ་མི་དགའ་བས། མཐོ་བ་མཁན་པོ་ནས་འདིར་གནས་རྣམས་ལ་གནོད་འཚེ་སྣ་ཚོགས་བྱེད་
པར་སྣང་སྟེ། ཀུན་མཁྱེན་གོ་རམ་པ་འབྲས་ཡུལ་སྐྱེད་ཚལ་ན་བཞུགས་དུས་ཤིན་ཏུ་བསྙུང་བར་
བྱུང་། དེ་ལ་སྔགས་འཆང་ རིན་ཆེན་རྣམ་རྒྱལ་བས་ནད་བདག་བཀུག་ པས་མངའ་ རི་སྟོད་ཀྱི་
རྒྱལ་ པོ་ ཞིག་ འདུག ། ཁོ་ན་རེ། ངོར་ གྱི་ བླ་ བྲང་འདིར་ངེད་མངའ་རིས་ཀྱི་ནོར་གནང་ཆེ་བ་
ཐིམ་པ་ཡིན། རབ་འབྱམས་པ་འདི་མ་འོངས་པ་ན་ངོར་གྱི་གདན་སར་འགྲོ་བར་འདུག་པས་
གནོད་པ་བྱེད་པ་ཡིན་ཟེར་བས་མཚོན་ནོ། །དེས་ན་དཀོན་བརྩེགས་ལས། དད་རྫས་ཀྱི་ཉེས་
དམིགས་གསུངས་པ་དང་། གཞན་ཡང་མདོ་ལས། བསོད་སྙོམས་ལ་སྤྱོད་པ་ན་ཡང་བུ་ཤ་ལ་
སྤྱོད་ པ་ལྟ་བུའི། བརྩེ་ བའི་ རང་བཞིན་ དགོས་ པར་ གསུངས་ན། བརྩེ་མེད་ དུ་ སྤྱད་ན་ལྟ་ཅི་
སྨོས། དེས་ན་ནོར་རྗེས་འབྲངས་པའི་མི་མ་ཡིན་དག་གིས་གནོད་པ་བྱེད་པར་ཡང་ཡོད་པར་
སྣང་ལ། ཕན་ཚུན་དམ་ཚིག་གི་སེལ་གྱིས་འབྱུང་བ་ཡང་མང་ངོ་། །གང་ནའང་བླ་བྲང་དུ་ཡུན་
རིང་པོ་བསྡད་ན་སླེབ་རྒྱང་ཆེ་བ་ནི་དཀའ། རྗེ་བཙུན་མུས་པ་ཆེན་པོ་ལྟ་བུ་ཡང་བྱི་གླང་སྟག་
གསུམ་ཀ་ཡིན། དེ་བཞིན་དུ་མཁན་ཐོག་ཕལ་ཆེར་ལོ་གཉིས་གསུམ་རེ་མཛད་པ་མང་བ་བཞིན་
ཁོ་བོ་ཅག་གིས་ཀྱང་ རང་ གི་འཁོས་ཀྱིས་ ལྕོགས་ པའི་ཆོས་འཆད་ཕྲན་བུ་བྱུང་ན་ནི། ཟུར་དུ་
བསྡད་ཀྱང་ཁྱད་མི་འདུག་ཁྱད་པར་དུས་ཕྱིས་སྔར་གཟུགས་གཞི་ངན་ཐོག་ཏུའང་རྐང་འབམ།
ཡ་མ་སོགས་ནད་མང་པོས་གཙེར་བ་བཅས། བླ་བྲང་གི་འགན་ཤར་པ་བདག་ཆེན་སངས་རྒྱས་
བསྟན་འཛིན་ཕན་བདེའི་འབྱུང་གནས་དཔལ་བཟང་པོ་ལ་འབུལ་རྩིས་ཀྱི་གཞུང་སར་རྒྱུ་མཚན་
ཞུས་པས་བཀའ་དྲིན་བསྐྱངས་ནས་ཐོག་ཏུ་ཁེལ་ མོད། སྐུ་ཚེ་ རིང་པོ་མ་བཞུགས་པས་བདག་
339

སོགས་མྱ་ངན་གྱི་གླིང་དུ་བསྒྱུར་ བ་ དེ་ ལྟར་བྱུང་སོང་། འོན་ཀྱང་མཁན་ཆེན་འདི་ཐུགས་བྱང་
སེམས་འབྱོང་ཞིང་ཡ་རབས་དམ་པའི་སྤྱོད་ཚུལ་དང་ལྡན་པ་ཞིག་སྣང་ལ། ཁུ་བོ་བདག་ཆེན་ཡེ་
ཤེས་བཟང་པོས་མཁན་པོ་དང་། བདག་ཅག་གི་ལས་སློབ་ཆོས་རྗེ་ཀུན་དགའ་རྒྱ་མཚོས་གསང་
སྟོན་སོགས་དགེ་ འདུན་གྲངས་ཚང་བ་ལས་བསྙེན་པར་རྫོགས། མཁན་ཆེན་ལྷུན་གྲུབ་དཔལ་
ལྡན་དང་བདག་ཅག་གིས་ཆོས་བཀའ་འབུལ་གང་ཐུབ་བྱས། དགུང་རྟ་མེ་ལུག་ལ་བལྟམས་
ནས། དགུང་ལོ་ཉེར་གསུམ་པ་ས་མོ་སྦྲུལ་ལོའི་ཐ་སྐར་ཟླ་བའི་དཔལ་ས་སྐྱ་པ་ཆེན་པོའི་དུས་
ཆེན་ཚེས་བཅུ་བཞིའི་ཉིན་རེས་གཟའ་ཕུར་བུ་སྐར་མ་དབྱུག་པ་སོགས་འཛོམས་པ་ལ་རྡོ་རྗེ་འཆང་
ཆེན་ པོའི་ ཆོས་ ཁྲིར་མངའ་གསོལ། གཞུང་ ས་ ཆེན་པོ། གདན་ ས་ གོང་། བཀྲ་ཤིས་ལྷུན་ པོ་
རྣམས་སུ་ཕྱག་འབུལ་ཡང་མཛད། མཁན་ཆེན་འདིའི་སྐུ་རིང་ལ། བླ་བྲང་ལ་སྤེན་བད་གཙུག་
ལག་ ཁང་ ཆེན་ མོའི་ རྡོ་ ཆལ་ གྱི་ ཁྱམས་ ལ་ ལྡེབས་རིས། དེ་ སྟེང་ བདེ་ མཆོག་ ལྷ་ ཁང་ དང་།
བཀའ་འགྱུར་མཁན་ཆེན་བསོད་ནམས་རྒྱ་མཚོས་བཞེངས་པའི་གསར་མ་བཞུགས་པའི་ལྷ་ཁང་
བཅས་བྱུང་། ལམ་འབྲས་ཚར་གཉིས་སོགས་བཀའ་ཆོས་ཀྱང་མང་དུ་གནང༌། སྐུ་ཚེ་རིང་ན་
འགྲོ་དོན་འོང་ངེས་སུ་ཡོད་རུང་བསོད་ནམས་གྱིས་མ་ཐུབ་པར་དགུང་ལོ་ཉེར་བདུན་པ་བྱ་ལོ་ཧོར་
ཟླ་བཅུ་གཅིག་པའི་ཚེས་བཅོ་ལྔའི་སྲོད་ལ་སྐུ་གཤེགས། ཐུགས་དམ་གསལ་འདེབས་དང་སྐུ་
གདུང་ཞུགས་འབུལ་སོགས་ཁོ་བོ་ཅག་གིས་བྱེད་ དགོས་བྱུང་། གནས་ཚུལ་འདི་ལྟ་བུ་མཐོང་
བས་སེམས་སྐྱོ་དྲགས་སྤྱིར་འཁོར་བའི་ཆོས་ཉིད་ཡིན་རུང་ད་ནི་ཆེ་ཆེ་གཉེན་གཉེན་གྱི་མཆོད་
གནས་བྱེད་འདོད་སོགས་ཚེ་འདིའི་འདོད་ཞེན་དང་བྲལ་ནས་མྱུར་དུ་ཤི་ན་དགའ་སྙམ་པ་དང་།
མཚམས་སྒོ་གསུམ་དབེན་པར་གནས་པའི་དགེ་སྦྱོར་ཞིག་བྱུང་ན་སྙམ་པ་སྙིང་གི་དཀྱིལ་རུས་པའི་
གཏིང་ན་གདའོ། །སྤྱིར་ཁོ་བོ་ཅག་ཤེས་སྒོ་ཆུང་བ་དང་ཁྱད་པར་སེམས་ཁོང་ཤིན་ཏུ་སྲབ་པས་བྱ་
བ་ཆེན་པོ་སྒྲུབ་མི་ནུས་པ་སྟེ། གླེན་པ་རང་རྒྱགས་ཁྱེར་པའི་ང་རྒྱལ་འདིས། །བཙན་པོ་དྲེགས་
པའི་སྙིང་ལ་ཁོང་སྲན་འཇུག །མི་ཤེས་བྱ་བ་ ཕྲ་མོ་ཙམ་གྱིས་ཀྱང་། །འབྲས་བུ་སྡུག་བསྔལ་མི་
བཟད་སྐྱེད་པའི་རྒྱུ། །ཁ་ཡན་ རང་དགར་ཤོར་བའི་སྤྱོད་ལོག་འདིས། །ཞེན་ཅན་ཀུན་གྱི་ཞེན་
ལོག་ སྐྱུག་ སྨན་སྦྱོར། །དམན་པ་མཐོན་པོར་འདེགས་པའི་འདུན་ཆུང་འདིས། །འཇིགས་རུང་
གཡང་ སར་ སྐྱེལ་ བའི་ འདུན་ གྲོགས་བྱེད། །ཡུད་ ཙམ་བདེ་ ལ་ ཆགས་ པའི་བློ་ཆུང་འདིས། །
གཏན་བདེ་མཐའ་ལ་འབུད་པའི་གྲོས་ཉེས་བྱེདབྱེ ། །བློ་ཆུང་ཅུང་ཟད་ཙམ་གྱིས་ངལ་བའི་མིས། །
340

སྟོབས་ཆེན་བྱ་བ་གང་ཡང་བསྒྲུབ་མི་ནུས། །འཛམ་བུ་གླིང་པ་དུས་མིན་འཆི་འགྱུར་ཞིང་། །
ངེས་པ་ཅན་ཡང་ཟད་པར་འགྱུར་བས་ན། ། ཡང་དང་ཡང་དུ་འཆི་བར་ངེས་སོ་ཞེས། །བསམ་
པ་འདི་ནི་རྟག་ཏུ་ཡིད་ལ་གཅགས། །གོང་གི་འཕྲོས་བླ་བྲང་ནས་འོངས་སྐབས་སྔ་མོ་ནས་ཐར་
རྩེའི་སྒྲུབ་ཁང་དུ་མཚམས་བྱས་སྡོད་རྩིས་ལ་མཁན་ཆེན་ཤེས་རབ་རྒྱ་མཚོས་དེ་ལྟ་བུ་ཁང་པ་འཁོས་
སྡུག་ནས་མི་འོང་གསུང་ཞིང་ངེད་སྡོད་ས་ལ་དམིགས་གསུངས་ནས་ཐར་རྩེའི་ཁང་ལས་སོགས་
མཛད་སོང་ནའང་སྒྲུབ་ཁང་དུ་སྡོད་པ་མ་གཏོགས། བླ་བྲང་ཆེན་པོ་མི་མང་པོ་ཡོད་ས་དེར་ཡེ་མི་
སྡོད་བྱས་ནས་མགོ་དྲིལ། དེའི་ཚེ་ཀླུ་སྡིངས་ནས་མཁན་པོ་ལ་ཆོས་འཕྲོ་འདྲ་འབུལ་སྟབས་བདེ་
བས་གཟིམས་ ཕྲུག་ཏུ་བསྡུད་གསུང་། དེར་ཁོ་བོའི་རྟོག་པ་ལ་དེ་ལྟར་བྱས་ན་ཐར་རྩེ་མི་མཉེས་
སྙམ། ད་འོ་ན་ཚོགས་ཁང་གོང་དུ་སྡོད་བྱས་པས་ཐར་རྩེ་ནས་གཟིམས་ཕྲུག་ཏུ་སྡོད་ཞབས་དྲུང་
ཆེན་མོ་རང་གི་གཟིམས་ཁང་ཡིན་སྤྲོ་མོ་ཡོད་དེ་རང་ལེགས་གསུངས་ནས་དེར་བསྡད་པ་ལགས།
དེ་ནས་གཟུགས་གཞི་ལ་ཕན་རྒྱུའི་ཁུངས་བྱས་ནག་རྡོར་ཡང་གཏང་གཙོ་ཆེར་མཚམས་འདྲ་གང་
འོང་ བྱས། གསེང་ སྐབས་ ཆོས་ འཆད་ འདྲ་ ཡང་ གང་ དྲག་ བྱས། ཁམས་ མངའ་ རིས་ ཀྱི་ དད་
འདུན་ཚོས་དངོས་པོ་ཕྲན་ཚེགས་སྟེར་མཁན་བྱུང་བ་ལ་ཡང་རྐང་བཞི་པ་མི་ལན་པའི་ཁུངས་བྱས།
བརྒྱ་ལ་རེ་ཙམ་ལེན་དགོས་བྱུང་ན་ཐར་རྩེར་ཕུལ། རེ་རེ་ཙམ་ནི་ཚོར་ཡང་བྱས་གང་ལྟར་དུད་
འགྲོའི་ རིགས་མ་བཅངས་སོ། །སྐམ་ཆ་བྱུང་བ་ཚོ་ འདིར་ སོང་ གི་ ཁུངས་འོག་ཏུ་འཆད། །དེ་
སྐབས་ནས་ དབྱར་ ཞིག་ དཔོན་ཚང་ ཚྭ་ རོང་ནས་བསྙུང་ནས་ཁྱུག་ཙམ་འགྲོ་ དགོས་ བྱུང་ ཞིང་།
དབང་བཀའ་རྗེས་གནང་གང་དྲག་བྱས། ད་རེས་སྐུ་ཁམས་ཀྱང་དངས། དེའི་ཞོར་ལ་གླང་ལ་
བརྒྱུད་ ཁྲོ་ཕུའི་བྱམས་ཆེན་མཇལ། སྨན་ཙི་ ཡུག་ རྫོགས་ ཀྱི་འཕན་སོགས་མཆོད་འབུལ་སྨོན་
ལམ་བཏབ། དགེ་འདུན་རྣམས་ལའང་མང་ཇ་དར་འགྱེད་བྱས། ལོ་པཎ་རྣམ་གསུམ་གྱི་རྣམ་
ཐར་ཡིད་ལ་གཅགས་ པས་ཡིད་ཚིམ་པར་བྱུང༌། ཁྲོ་ཕུ་སེམས་དཔའ་ཆེན་པོས་བཞེངས་ པའི་
ཕྱིའི་མཆོད་རྟེན་དེ་ཡང་ལེགས་པར་མཇལ། སྤྲེལ་ལོ་ཞབས་དྲུང་ཀླུ་སྡིངས་པ་ཁུ་དབོན་འཇང་ཆུ་
ཚན་ ལ་ ཕེབས། ངེད་ ལ་ ཡང་ འགྲོ་ བཞད་ ཆོས་ སུ་ ཞལ་ ངོ་རྣམས་ལ་ དབང་ བཀའ་ ཞིག་ བྱེད་
དགོས་གསུངས་ནས་ཕྱིན། དེ་ཞོར་བོ་དོང་ཨེ་དང་བྱ་རྒོད་ཤོངས་ཀྱི་ཇོ་བོ་མཇལ་བས་སེམས་
ཚིམས། ཁྲོ་ནས་སྡེ་པ་རྒྱ་མཚོ་ནས་ཀྱིས་ཀྱང་སྔ་སོར་ཡང་ཡང་འོང་དགོས་གསུང་ཡང་མ་གྲུབ་
པས་དེ་ཞོར་རིབ་ཙམ་ཕྱིན། དེའི་དབྱར་ཏང་ཏང་འབྲོག་པ་ཀ་ཀོ་ཅན་ན་ཨ་ནེ་རྒན་མོ་ཞིག་ཡོད་
341

པས། ཁོང་ཚོས་ཡང་ཡང་ཨུ་ཚུགས་བྱས་པས་རིབ་ཙམ་ཕྱིན། དེའི་སྟོན་གཞུང་ས་སྐུ་ཞབས་
ཡས་ཕྱིན་ལ་ཕྱག་དབང་ཞིག་ཞུ་བ་སོགས་ལ་དབུས་ལ་ཕྱིན་འགྲུལ་ཚགས་མ་ཐེག་པས་རྐྱེན་བྱས་
ཤིན་ཏུ་ཐུ་བར་ན་ནས་སྔར་གྱི་བསྐོར་བའི་འཕྲོ་ཞིག་ཡོད་པ་ཐུབ་ན་བསམ་པ་ཡོད་ཀྱང་མ་ཐུབ།
གཞུང་ས་ནས་མཇལ་ཀ་བཞུགས་ གྲལ་ཟུར་གསོས་གནང་སྦྱིན་སོགས་ལེགས་པར་གནང་། དེ་
སྐབས་པོ་ཏ་ལར་རྒྱལ་དབང་མཆོག་གི་ཞབས་ཕྱི་བ་གནས་བརྟན་འདུལ་བ་འཛིན་པ་ཆེན་པོ་དགེ་
སློང་འཇམ་དབྱངས་ གྲགས་པའི་དྲུང་ལ། ངོར་ཆེན་དཀོན་མཆོག་ལྷུན་གྲུབ་ཀྱི་བཀའ་འབུམ།
པཎ་ ཆེན་ ཐར་རྩེ་ ནས་ ནམ་ མཁའ་ དཔལ་ བཟང་ གི་ བཀའ་ འབུམ། གཞན་ ཡང་ ཁྲིད་ བཀའ་
སོགས་ དགོངས་ བཞེད་ ལྟར་ གང་ ལྕོགས་ ཕུལ། ཚུར་ མགོན་ པོ་ ཕྱག་ དྲུག་ པའི་ རྗེས་ གནང་།
དཔལ་ མགོན་ བྲམ་ གཟུགས་ ཤན་ པ་ དྲུག་ བསྐོར། རྣམ་ སྲས་ སེར་ ཆེན་ སོགས་ དང༌། རྒྱལ་
དབང་ཐམས་ཅད་མཁྱེན་པའི་གསུང་རབ་མང་པོའི་ལུང་ཞུས་ཏེ་ཞིབ་པར་ཐོབ་ཡིག་ཏུ་གསལ།
འདི་སྐབས་པོ་ཏ་ལར་སྐུ་ཞབས་གྲྭ་ཚང་དུ་ཡང་མང་ཇ། རྒྱལ་དབང་མཆོག་ལ་བསྔོ་རྟེན་འབུལ་
པ་བཅས་གྲུབ། དེ་ཞོར་བསམ་ ཡས་ མཇལ་ བར་ཕྱིན། དེ་ཡང་སྔར་གསང་ཕུ་མ་ མཇལ་བས་
གསང་ཕུའི་རྟེན་མཇལ་ཞིབ་པར་བྱས་བསམ་ཡས་སུ་ཕྱིན། མཆིམས་ཕུ་དང་བཅས་པའི་རྟེན་
མཇལ་ཞིབ་པར་བྱས། རབ་བྱུང་བའི་གྲ་པ་མང་དག་ལ་དབང་བཀའ་རྗེས་གནང་ལུང་འདྲ་ཡང་
བྱས། མང་ཇི་སྙན་དར་དཀར་མེ་སོགས་འཁོས་ཀྱི་ཅི་ནུས་བསྒྲུབས་ཡར་རེས་ཐུབ་བསྟན་རྡོ་རྗེ་
བྲག་ཏུ་ཕྱིན་སྤྲུལ་སྐུ་རིན་པོ་ཆེ་པདྨ་ཕྲིན་ལས་མཇལ་ཐུགས་ཤིན་ཏུ་མ་ཉེས་སྔ་སོར་ངོར་དུ་ཕེབས་
ཀྱང་རྟེན་མཇལ་དེ་ལས་མ་བྱུང་། སྡོད་པ་ལ་ནི་རྟ་དྲེའུ་མང་བས་སྟབས་མ་བདེ་ཆོས་འདྲ་ཞུ་
འདོད་ཡོད་ཀྱང་ཡིད་ཡུལ་དུ་ལུས། ད་རེས་ཁྱོད་ཆོས་སྐྱོང་ཞལ་བཞི་པས་བཀུག་པ་ཡིན་ཡུན་
རིང་ཙམ་སྡོང་ཆོས་བཀའ་དུ་མ་ཞིག་དགོས་གསུངས་ཀྱང་། རང་གི་ལུས་ལ་གདེང་མི་ཁེལ་བས་
ཞག་དྲུག་བདུན་ཙམ་ལས་མ་བསྡད་དེའི་རིང་ལ་འཇིགས་བྱེད་གཤེད་དམར་སོགས་ཆོས་འབུལ་
གང་ཐུབ་ བྱས། ཚུར་ ཡང་ ལམ་ འབྲས་ ཀྱི་ ཆ་ ལག་ རྣམ་ འཇོམས་ བིར་ ལུགས། ཚར་ གསུམ་
ཁུག་ པ། བླ་ མ་ རིན་ འབྱུང་ སོགས་ འགའ་ རེ་ཞུས། ད་དུང་ གཤེད་ དམར་ སྤྲོས་མེད་ སོགས་
དགོས་ ཚུལ་ དང་ཐུབ་པའི་ སྨོན་ལམ་ དགོས་ གསུང་བར་ནེམ་ནུར་ ཙམ་ཕུལ། ཕྱི་ནས་གཤེད་
དམར་འཇིགས་བྱེད་བཅས་ལྗགས་བསྙེན་སྦྱིན་སྲེག་དང་བཅས་གྲུབ་འདུག་པས་ཚོས་ཕུལ་བ་དོན་
ཡོད་དུ་སོང་གདའ། སྤྲུལ་སྐུ་འདི་དང་བ་འདྲེན་པ་ཞིག་བཞུགས་ཀྱིན་གདའོ། །དེ་ནས་ར་བ་
342

སྨད་དུའང་མགོན་པོ་ཁྲོ་བཅུའི་ རྗེས་གནང་ཞིག་བྱས་ནས་རིམ་གྱིས་གོང་དཀར་རྡོ་ རྗེ་གདན།
རོང་ངུར་སྨྲིག་བྱམས་ཆེན་རྣམས་ཀྱི་རྟེན་མཇལ་བྱས་ཏེ་ངོར་དུ་སླེབ། བྱ་ལོ་ལ་གོང་དུ་བཤད་པ་
ལྟར་མཁན་ཆེན་སངས་རྒྱས་བསྟན་འཛིན་གཤེགས། ཁྱི་ལོའི་དབྱར་རྩེ་གདོང་ཁྲི་ཆེན་བསོད་
ནམས་བསྟན་འཛིན་དབང་པོ་གཤེགས་ནས་ སྟོན་དེའི་དགོངས་རྫོགས་ཀྱི་ཚོགས་དབུལ་འགྲོ་
དགོས་བྱུང་། དེ་སྐབས་རྩེ་གདོང་ཞབས་དྲུང་ཡབ་སྲས་བདག་མོ་རྒན་གཞོན་བཅས་ཐམས་ཅད་
ལ་དགོངས་བཞེད་ལྟར་དབང་བཀའ་རྗེས་གནང་གང་ལྕོགས་ཕུལ། ཆོས་སྡེ་རབ་བྱུང་བཅུ་ཕྲག་
སོགས་ཆོས་ལུང་འགའ་རེ་བྱས། ཡར་སླེབ་དུས་ཐར་རྩེ་མཁན་ཆེན་ཤེས་རབ་རྒྱ་མཚོ་འདྲ་ལ་
ཁང་དུ་ལོང་འདུ་ཅིང་ཧོར་ཟླ་བཅུ་པའི་ཉེར་བརྒྱད་ལ་གཤེགས། ཐུགས་དམ་གསལ་འདེབས་སྐུ་
གདུང་བཞུ་བ་སོགས་བྱས། ཕག་ལོ་ཧོར་ཟླ་བརྒྱད་པའི་བཅུ་བཞི་ལ་ཐར་རྩེ་དབོན་པོ་ཤེས་བྱ་
བཟང་ པོ་ ངོར་ གྱི་ གདན་མར་ འཁོད། ཁོང་ གི་ཆོས་གསན་ དགོས་ སྔ་ ཕྱིར་ གང་ལྕོགས་ཕུལ།
ཧོར་ཟླ་བཅུ་པའི་ཚེས་བཅུ་ལ་ཤར་པ་བདག་ཆེན་ཡེ་ཤེས་བཟང་པོ་གཤེགས། དེའི་སྐུ་གདུང་
ཞུགས་ འབུལ་ སོགས་ ཀྱང་ བྱས། དེ་ནས་ས་སྐྱར་ གདན་ ས་ པ་ འབྱོན་ པ་ དང་ མཉམ་དུ་ ཕྱིན་
མཇལ་ ཀ་ཕྱག་དབང་། ས་པཎ་དང་ འཇམ་དབྱངས་ སྦགས་ སྒྲུབ་ཀྱི་བྱིན་རླབས། མཁན་ ངག་
དབང་ཆོས་གྲགས་ཀྱིས་མཛད་པའི་ལུང་དང་བཅས་པ། དམག་ཟོར་མའི་མཆོད་གཏོར་བསྐང་
གསོ་སོགས་སྔགས་འཆང་ཆེན་པོས་མཛད་པའི་ལུང་ཞུས། གོང་མ་ལ་གཟུངས་གྲྭ་ལྔ་དང་གདོང་
སྐུ
དྲུག་གི་དབང་ ཞིག་ཐུགས་འདོད་འདུག་ཀྱང་ཁོ་བོས་མ་ཐོབ་པས་འབུལ་རྒྱུ་མ་བྱུང༌། རིགས་
གསུམ་སྤྱི་དབང་གི་དཀྱིལ་ཆོག་པཎ་ཆེན་ཐར་པ་རྩེ་བས་མཛད་པ་དེ་ཆོས་འབྲེལ་དུ་དགོས་
གསུངས་ནས་ཕུལ། བདག་ཆེན་རིན་པོ་ཆེ་སྐུ་ཚེ་བརྟན་པ་དང་གདུང་བརྒྱུད་འབྱོན་པར་གསོལ་
བའི་ ཚིགས་བཅད་གསུམ་བཅས་ངེད་ རང་གི་གསེར་ཞོ་བརྒྱད། སྒྲོལ་མའི་གསེར་སྐུ་ཆེ་ཙམ་
སོགས་དང་། གདན་ས་པ་དང་སྤང་ཤར་བླ་མ་ཀུན་དགའ་བསམ་གཏན་སོགས་ཁོང་གྲྭ་པ་ཁ་
ཤས་ཀྱིས་ཀྱང་ཁ་འདེབས་བྱས་གསེར་ཞོ་བཅུ་བདུན་སོགས་ཀྱི་མཎྜལ་དང་བཅས་བརྟན་བཞུགས་
ཤིག་ཀྱང་ཕུལ། བསམ་གླིང་གི་ལྷ་མོ་མཇལ་ཞིང་མཆོད་གཏོར་ཕུལ། ཆོས་འཁོར་ལྷུན་པོའི་
བྱམས་ པ་ སོགས་ ཀྱང་ མཇལ། མང་ ཇ་འགྱེད་བཅས་བྱས། ཚུར་ ལམ་ རྗེ་ ལུང་ རྒྱ་ མཚོ་ གླིང་
པར་དབང་ བཀའ་ ཞིག་ཀྱང་བྱས། འདི་ལོ་གདན་ ས་ པས་ གཙོ་མཛད་ ཚོགས་ པ་ ཐམས་ཅད་
ཀྱིས། }ངེད་ལ་བརྟན་བཞུགས་མཛད་པས་ལོ་གཅིག་མི་འཆི་བའི་འདུན་པ་བཏང་ལོ་བརྒྱ་བསྡད་
343

ཟེར་ བའི་ ཉམས་ ལྡན་ ཀྱང་ བྱས་ སོ། །ད་ ནི་ གོང་ གི་ དེ་ དག་ དྲི་ ལན། མཛོད་ ལས། ཚུལ་
གནས་ ཐོས་ དང་ བསམ་ ལྡན་ པས། །བསྒོམ་ པ་ ལ་ ནི་ རབ་ ཏུ་ སྦྱར། །ཞེས་ གསུངས་ པས།
ཐོག་ མར་ གཞི་ ཚུལ་ ཁྲིམས་ དང༌ ལྡན་ པ་ ཞིག་ དགོས་ པ་ ལ། སྡོམ་ པ་ གསུམ་ ཀ་ ཐོབ་ མོད།
བསྲུང་བྱའི་ངོས་ནས། རྩ་བཞི་ཆང་དང་ལྔ་མ་འདི་སྤོང་ཡོད་པའི་ཁུལ་དུ་མཆིས། གསུང་རབ་
ལས་ནི། སོ་ཐར་ལ་དགེ་སློང་གི་ཁྲིམས་ཉིས་བརྒྱ་ལྔ་བཅུ་རྩ་གསུམ་བྱང་སེམས་ལ་རྩ་ལྟུང་བཅུ་
བཞི་དང་། ཉེས་བྱས་བཞི་ བཅུ་ རྩ་ གཉིས་ སོགས་ དང་། གསང་ སྔགས་ ལ་ རྒྱུད་ སྡེ་འོག་མའི་
དང༌། བླ་མེད་ཀྱི་རྩ་ལྟུང་བཅུ་བཞི་ཡན་ལག་གི་ལྟུང་བ་བརྒྱད། དམ་ཚིག་ཉི་ཤུ་སོགས་མང་
པོ་བཤད་གདའ་ནའང་། དེ་རྣམས་ཀྱི་རྐང་གྲངས་རྣམ་དབྱེ་ཞིབ་མོ་བློ་ལ་ངེས་པའང་དཀའ་མོར་
མཆིས། འོན་ཀྱང་བཤགས་སྡོམ་སོགས་སེམས་ཁུར་ཆེ་བའི་ཁུལ་ལགས། ཐོས་པ་ལ་འདུལ་
བའི་སྐོར་ལ་ སོ་ཐར་མདོ་དང་ལས་ཆོག་དང་། གསེབ་ཚགས་སུ་འབྱུང་བ་མ་ གཏོགས། མདོ་
རྩ་སོགས་ཀྱི་བཤད་ལུང་ནི་མ་ཐོབ་ལྟ་རྟོག་ནི་ལུང་སྡེ་བཞི་དགོངས་འགྲེལ་དང་བཅས་པ་མང་པོ་
ཞིག་མཐོང་མོད་བཀླགས་པའི་དགེ་བ་དང་དད་པ་བསྒོམ་པ་ཙམ་མ་གཏོགས་བློ་ལ་འཇགས་རྒྱུ་ནི་
ཆེར་ མི་ གདལ། འོན་ ཀྱང་ ཕུགས་ ཀྱི་ རྣམ་ དབྱེ་ བརྡ་ དོན་ཅུང་ ཟད་ དྲག་ པར་ གདལ། བྱང་
སེམས་ཐེག་ཆེན་ལ་དབུ་མ་ལུགས་ཀྱི་སེམས་བསྐྱེད། བློ་སྦྱོང་ཞེན་པ་བཞི་ བྲལ། དོན་བདུན་
མ། སྐྱིད་ སྡུག་ ལམ་ ཁྱེར། རྟེན་ འབྲེལ་ སྙིང་ པོ། །དབུ་ མ་ ལྟ་ ཁྲིད་ སོགས་ དང་། ལུང་ ལ་
འཕགས་པ་བརྒྱད་སྟོང་པ། ཡང་དེའི་ལྟ་སྒོམ་སྤྱོད་པའི་ལུང་གྲུབ་ཐོབ་ཐང་སྟོང་རྒྱལ་པོ་ནས་
བརྒྱུད་ པ། རྡོ་ རྗེ་ གཅོད་ པ། སྡུད་ པ་ ཚིགས་ སུ་ བཅད་ པ་ སོགས་ དང་། བསྟན་ བཅོས་ ལ་
བྱམས་ ཆོས་ སྡེ་ ལྔ། དབུ་མ་རྩ་ བའི་ ཤེས་ རབ། སྤྱོད་འཇུག་ སོགས་དང་། མདོ་ སྔགས་ ཐུན་
མོང་བའི་ཉམས་ལེན་པ་དམ་པ་དང་མ་གཅིག་ལབ་སྒྲོན་ནས་བརྒྱུད་པའི་གཅོད་སྐོར་མང་དག་
དང་། མདོ་ སྔགས་ ཐམས་ཅད་ ཀྱི་ཟབ་བཏུས་ བླ་ མ་བརྒྱུད་པའི་ གསུང་རབ་ཐོབ་ པ་ལ། རྗེ་
བཙུན་ས་སྐྱ་པ་གོང་མ་ལྔའི་བཀའ་འབུམ་པུསྟི་བཅུ་དྲུག །བཀའ་གདམས་གླེགས་བམ། རྒྱལ་
སྲས་ཐོགས་མེད་པའི་བཀའ་འབུམ་འཐོར་བུ་བ། རྡོ་རྗེ་འཆང་ཀུན་དགའ་བཟང་པོའི་བཀའ་
འབུམ་པོད་བཞི་པ། མས་ཆེན་ སེམས་དཔའ་ཆེན་པོའི་བཀའ་འབུམ་ པུསྟི་གཅིག །རྗེ་ དཀོན་
མཆོག་ལྷུན་གྲུབ་ཀྱི་བཀའ་འབུམ་པུསྟི་གསུམ། པཎ་ཆེན་ནམ་མཁའ་དཔལ་བཟང་གི་བཀའ་
འབུམ་པུསྟི་གསུམ། གཞན་ཡང་བླ་མ་རྣམས་ཀྱི་གསུང་ཕྲན་ཚེགས། ཟབ་མོ་རྡོ་རྗེ་ཐེག་པའི་
344

སྐོར་ ལ་ སྨིན་ བྱེད་ ཀྱི་ དབང་། བྱ་ རྒྱུད་ སྤྱི་ ལ་ རིགས་ གསུམ་ སྤྱི་ དབང་། རྡོ་ རྗེའི་ རིགས་ མི་
འཁྲུགས་པ་ལྷ་དགུ་ སྟ་གོན་ཡོད་མེད་ ལུགས་ གཉིས། པདྨའི་ རིགས་ཚེ་དཔག་མེད་ལྷ་དགུ།
ཡང་འཆི་མེད་རྔ་སྒྲ། སྤྱོད་རྒྱུད་འཇམ་དབྱངས་ཨ་ར་པ་ཙ་ན་ལྷ་ལྔ། རྣལ་འབྱོར་རྒྱུད་ལ་སྦྱོང་
དཀྱིལ་ བཅུ་ གཉིས། ཀུན་ རིག་ ཟུར་ བཀའ། འཆི་ འཇོམས་ ཟུར་ བཀལ། རྣལ་ འབྱོར་ བླ་
མེད་ ལ་ ཕ་ རྒྱུད་ གསང་ འདུས་ མི་ བསྐྱོད་ པ། འཇམ་རྡོར། སྤྱན་ རས་ གཟིགས་ ལྷ་ བཅུ་ དགུ།
གཤེད་ དམར་ ལྷ་ ལྔ། འཇིགས་ བྱེད་ རྭ་ ལུགས་ ལྷ་ དགུ་ མ། འཇིགས་ བྱེད་ ས་ ལུགས། མ་
རྒྱུད་ ལ། བདེ་ མཆོག་ ལུ་ ནག་ དྲིལ་ གསུམ། མཁའ་ འགྲོ་ རྒྱ་ མཚོ། གཉིས་ མེད་ རྒྱུད་ ལ་ ཀྱེ་
རྡོར་ བཀའ་ བབས་ བཞི། བདག་མེད་ ལྷ་ མོ་ བཅོ་ ལྔ། མགྲོན་ པོའི་ དབང་ བཀའ་ ལྔ། གུར་
རིགས་ བསྡུས། སཾ་པུ་ཊི་ རྡོར་ དབྱིངས། རྙིང་ མའི་ སྐོར་ ལ། རྡོ་ རྗེ་ ཕུར་ པ་ ས་ ལུགས། བུ་
རུ་ དྲག་ པོ་ དམར་ པོ་ མངའ་ བདག་ མྱང་ ལུགས་ ཀྱི་ དབང་། དེའི་ རྗེས་ གནང་། སློབ་ དཔོན་
པདྨའི་ བླ་ མའི་རྣལ་ འབྱོར། བྱིན་རླབས་ཐུགས་ རྗེའི་ དབང་ འབྲིང་པོ། །སྔོན་འགྲོ་ གཟེར་ ལྔ་
སོགས་ སྒྲུབ་ སྐོར། ལྕགས་ སྡོང་ མ། བར་ ཆད་ ལམ་ སེལ། རྡོ་ རྗེ་ འཆང་ ཆེན་ མ་ ལ་ སོགས་
གཏེར་ སྲུང་ མཆོད་ ཐབས་ སོགས། གསོལ་ འདེབས་ ལེའུ་བདུན་མ། དཀར་ བདུད་ལྕམ་དྲལ་
གྱི་ རྗེས་གནང་སོགས། བྱིན་རླབས་རྗེས་གནང་གི་སྐོར་ལ་ནཱ་རོ་མཁའ་སྤྱོད་ཀྱི་བྱིན་རླབས།
ཁྲིད་ ལུང་ སོགས་ ཞིབ་ རྒྱས། ཨིནྡྲ་ མཁའ་ སྤྱོད། མེ་ ཏྲི་ མཁའ་ སྤྱོད། དཔྱལ་ ལུགས་ ཕག་ མོ་
སྐོར་ གསུམ། དམར་ པོ་ སྐོར་ གསུམ་ གྱི་ རྗེས་ གནང་། དེའི་ ཡིག་ ཆ་ བོང་ ཆུང་། དམར་ཆུང་
མ་སྐོར་གསུམ་ལུང་བཅས། གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་ཁྲིད། དེའི་
ཆ་ལག་རྣམས་ ལ་ ལམ་ཟབ་ ཕྱི་ནང་། བིར་སྲུང་། བླ་མ་ རིན་འབྱུང་། ཚར་ གསུམ་ ཁུག་པ།
སྒྲུབ་ པ་ ལུང་ སྦྱིན། རྣམ་ འཇོམས་ བིར་ ལུགས། བརྡ་ དོན་ གསལ་ བ་ རྣམས། བདག་ མེད་
མའི་ བྱིན་ རླབས། ག་ ཡ་ དྷ་ རའི་ མགོན་ རྐྱང་། བརྡ་ ཆིག་ བརྒྱུད། གླེགས་ བམ་ སེར་ དམར་
སོགས། བ་ རི་ པ་ ནས་ བརྒྱུད་ པའི་ སྒྲུབ་ ཐབས་ བརྒྱ་ རྩའི་ རྗེས་ གནང་། དེའི་ རྒྱ་ གཞུང་།
བོད་གཞུང་རྗེ་དཀོན་མཆོག་ལྷུན་གྲུབ་པས་མཛད་པའི་ཐོ་ཡིག་མུན་སེལ་སྒྲོན་མེ། ཨ་བྷ་ཡ་ནས་
བརྒྱུད་པའི་སྒྲུབ་ཐབས་རྒྱ་མཚོའི་རྗེས་གནང་། དེའི་རྒྱ་གཞུང་། བོད་གཞུང་པཎ་ཆེན་ཐར་རྩེ་
ནས་ཀྱིས་མཛད་པ། ཇོ་བོ་རྗེ་ནས་བརྒྱུད་པའི་སྒྲོལ་མ་ཉེར་གཅིག་གི་རྗེས་གནང་། དེའི་ཡིག་
རྙིང་། རྗེས་གནང་གི་ཆོ་ག་ངག་དབང་ཆོས་གྲགས་ཀྱིས་མཛད་པ། རྗེས་གནང་འཐོར་བུ་བའི་
345

སྐོར་ ལ། རྣམ་རྒྱལ་ལྷ་དགུ། རྣམ་འཇོམས་བཀྲུ་བྱབས་བསྲུང་གསུམ་བཅས། ནོར་རྒྱུན་མ།
སེང་གདོང་མ་ སྔོ་དམར་དེའི་ ལས་ ཚོགས་ སོགས་ ཀྱི་ཡིག་ཆ་རྣམས། མི་གཡོ་བ་དཀར་སྔོན།
དབྱངས་ཅན་དཀར་མོ། ། ཇོ་བོ་ རྗེ་ ནས་བརྒྱུད་པའི་སྨེ་བརྩེགས་ ལྗང་ནག །ས་ སྐྱ་ པ་ནས་
བརྒྱུད་པའི་སྨེ་བརྩེགས་ངུད་ཁ་ ཁྲོ་མོ་སྨེ་བརྩེགས། འཇམ་དཔལ་ནག་པོ། མ་ཏི་ནས་བརྒྱུད་
པའི་ འཇམ་ དཔལ་ དཀར་པོ། དེའི་ ཡིག་ ཆ་ ཡོངས་རྫོགས། འཇམ་ དབྱངས་ ཨ་ ར་ པ་ ཙ་ ན།
འཇམ་ དབྱངས་ གང་ བློ་མ། དམ་ པ་ ནས་ བརྒྱུད་ པའི་ སྨྲ་ སེང་། དེའི་ ཡིག་ཆ་ ཡོངས་རྫོགས།
ཁྱུང་ ཁྲའི་ རྗེས་ གནང་། ཁྱུང་ ནག་ མཁའ་ ལྡིང་ གསེར་ མིག་ འཁྱིལ་ པའི་ རྗེས་ གནང་། དེའི་
ལས་ ཚོགས། ཕྱག་ རྡོར་ འབྱུང་ འདུལ། ཨུ་ ཙམ། གཏུམ་ པོ་ ཁྱུང་ ལྔ། སྤྱན་ རས་ གཟིགས་
གཙོ་ འཁོར་ གསུམ་ པ། བཅུ་ གཅིག་ ཞལ། སེང་ གེ་ སྒྲ། སྒྲོལ་ དཀར་ ཁྲིད་ བཅས། དེའི་
ཡིག་ ཆ་ རྣམས། གཉན་ སྒྲོལ་ མཚན་བརྒྱ་ རྩ་ བརྒྱད་ པ་ དང་ བཅས་ པ། གཤེད་ དམར། གུར།
སོ་ འབྲང་། རས་ ཆུང་ ཚེ་ དབང་། གྲུབ་ ཐོབ་ ཐང་ སྟོང་ རྒྱལ་ པོ་ ནས་ བརྒྱུད་ པའི་ ཚེ་ དབང་།
ཚེ་དབང་ལྕགས་ སྡོང་མ། ཚེ་ དཔག་མེད་དཀར་པོ། རི་ཁྲོད་མ་ལོ་མ་ཅན། སྨན་བླ་མཆེད་
བདུན་ གྱི་ རྗེས་ གནང་། ཞི་བ་འཆོས་མཛད་པའི་སྨན་བླའི་མདོ་ཆོག །ཐུབ་ པ་ གནས་ བརྟན་
བཅུ་དྲུག་ གིས་ བསྐོར་བའི་རྗེས་གནང་། ཀླུ་དབང་རྒྱལ་པོ་གཙོ་འཁོར་ལྔ་ པ། གནས་བརྟན་
ཕྱག་ མཆོད། རྟ་ མགྲིན་ སྐྱེར་ སྒང་ ལུགས། ཟླ་ རྒྱལ་ ལུགས། ཛམ་ སེར་ ནག །ཆོས་ སྐྱོང་
གི་སྐོར་ལ། གུར་ལྷ་བརྒྱད་གསང་ཁྲིད་དང་འབྲེལ་པའི་ལྷ་དགུ་མ། ཁྲོ་བཅུ་ལྷ་བཅུ་གཉིས་
མ། ལྕམ་ དྲལ་ ལྷ་ གསུམ། དུད་ སོལ་ མ། པུ་ ཏྲའི་ ཟུར་ བཀལ། ཞལ་ བཞི་ བསྙེན་ མགོན།
བྲལ་ནག་བཤན་པ་དྲུག་བསྐོར། དཀར་པོ་ཚེ་འཕེལ་སོགས་ལས་བཞིའི་ རྗེས་གནང་། སྒྲུབ་
དུས་ཐུན་མོང་དང་ཐུན་མོང་མ་ཡིན་པ། གསང་ཁྲིད་སྔོན་འགྲོའི་རྗེས་གནང་། བྲམ་ཟེ་སྔགས་
གཏད་ རྗེས་ གནང་། ཁྱུང་ ཞལ་ ཅན། གདོང་ བརྙན་ ཅན་ སོགས། མགོན་ དཀར། ཕྱག་
དྲུག་ པ་ འཁོར་ བཅས། ཕྱག་ བཞི་ ལྷ་ མང་། དམ་ཅན་ཆོས་རྒྱལ་ལྷ་ བཅུ་ གསུམ་མ། དཔའ་
གཅིག་ ཡབ་ ཡུམ། དམར་ པོ་ ཁྲག་མདོག །བསེ་ བྱ་ བཞིས་ བསྐོར། སྟག་ ཞོན་ འཁོར་ བཅས།
གཉན་ མགོན། ཏཱཀྐད། དམག་ ཟེར་ མ། བེག་ རྩེ། ཚེ་ རིང་ མཆེད་ ལྔ། ཕྱག་ རྡོར་ འགྲོ་
བཟང་ལུགས་དང་རྣམ་སྲས་རྟ་བདག་བརྒྱད་བཅས་སྦྲགས་སྒྲུབ་དྲག་པོའི་ རྗེས་གནང་། ཡང་
སེར་ཆེན་གྱི་རྗེས་གནང་སོགས་བཅོ་ལྔ། བུ་སྟོན་གྱིས་མཛད་པའི་བསྟོད་ཆེན་གྱི་ལུང་སོགས།
346

དུར་ཁྲོད་བདག་པོའི་རྗེས་གནང་། དེའི་སྐོར་གྱི་ཡིག་ལུང་ཞང་བློན་རྡོ་རྗེ་བདུད་འདུལ་གྱི་རྗེས་
གནང་ཕྱི་ནང་གསང་གསུམ། ཡང་དེའི་གསང་སྒྲུབ་ལྔ་ལྔའི་རྗེས་གནང་། མ་གཅིག་དཔལ་ལྷ་
མོའི་ རྗེས་ གནང་། ཁྲིད་ཀྱི་སྐོར་ལ། ལམ་འབྲས་ནི་བརྗོད་ཟིན་ལ། ཁྲིད་བརྒྱ་རྩ་བརྒྱད་པ།
གཞན་ཡང་བདེ་མཆོག་ནག་པོ་རིམ་བཞི། རྩ་དབུ་མ་ཡུམ་དང་སྦྱར་བ། འཇིགས་བྱེད་རྭ་རྩེ་
སེམས་ འཛིན་ གྱི་ ཁྲིད། རྭ་ ཁྲིད་ མཁའ་ འགྲོ་ སྙན་ བརྒྱུད། རྣལ་ འབྱོར་ བཞི་ ཁྲིད། གཤེད་
དམར་ སྤྲོས་མེད། ཞེན་པ་བཞི་བྲལ་ སོགས་ ཁྲིད་བརྒྱ་ནས་འབྱུང་བའི་ཁྲིད་མང་པོ། །ཐུགས་
རྗེ་ཆེན་པོའི་དམར་ཁྲིད་ཚམ་བུ་ལུགས། མགོན་པོ་བྲག་རྫོང་མའི་ཁྲིད་ ཕྱི་ནང་གསུང་གསུམ་
གསང་ཁྲིད་ཐུན་མོང་མ་ཡིན་པ་རྩ་གསུམ་འཁོར་ལོ་ལྔ་ལ་བརྟེན་པ། ཞལ་གྱི་བསྲུང་འཁོར་ཚེ་
ཁྲིད་སོགས་མང་ པོ། །ལུང་གི་སྐོར་ ཕལ་ཆེར་འབྲེལ་ ཆགས་སུ་བརྗོད་ཟིན་ལ། ད་དུང་ཅུང་
ཟད་བཀོད་ན། རྒྱུད་འབུམ་ནས། བྱ་རྒྱུད་ལ་ཚེ་ དཔག་མེད་ཀྱི་མདོ་མཚན་བརྒྱ་རྩ་བརྒྱད་པ་
སོགས་ འགའ་ རེ། རྣལ་ འབྱོར་རྒྱུད། ངན་སོང་ སྦྱོང་རྒྱུད་རྣལ་འབྱོར་ བླ་མེད་ ཀྱི་སྐོར་ ཡོངས་
རྫོགས། གཞན་ ཡང་ འཇིགས་ བྱེད་ ཀྱི་ རྒྱ་ གཞུང་ རྣམས། བོད་ གཞུང་ རྭ་ པོད། ལྡོང་ དང་ རྒྱ་
དང༌། འབྲི་གུང་དཔལ་འཛིན་རྣམས་ ཀྱིས་མཛད་པ། གཤེད་དམར་ལ་བིརྱ་བས་མཛད་པའི་
རྒྱ་གཞུང་བརྒྱད་སོགས། མཁྱེན་རབ་ཀྱི་དབང་ཕྱུག་གློ་བོ་མཁན་ཆེན་བསོད་ནམས་ལྷུན་གྲུབ་
ལེགས་པའི་འབྱུང་གནས་རྒྱལ་མཚན་དཔལ་བཟང་པོའི་གསུང་རབ་ལས། རྗེ་ཉིད་ཀྱི་སྐུ་བསྟོད་
མཁྱེན་བརྩེ་མ། རྒྱལ་ཚབ་དམ་ པའི་རྣམ་ཐར། བླ་མ་དཔལ་ སྐྱབས་ ལ་ གནང་ བའི་བློ་སྦྱོང་
སོགས་ དང་། ཡང་ ཞིབ་མོ་རྣམ་འཐག །གནས་ གསུམ་ གསལ་བྱེད། ཡུལ་ ཆེན་ངོས་ འཛིན།
ཙ་རི་དེ་ཝཱི་ཀོ་ཊའི་དགག་སྒྲུབ། བདེ་གཤེགས་སྙིང་པོའི་གསལ་བྱེད། སྡོམ་པ་བསྒྲག་བཟུང་
ཐད་ ཀྱི་ གསུང་ རྒྱུན། སེམས་བསྐྱེད་ཆོ་ག །ནཱ་ རོ་ པ་ ནས་ བརྒྱུད་ པའི་ དབང་ གི་ སྔོན་འགྲོའི་
ཕྱག་ ལེན། ཡས་ གཏམ། རིགས་ གཏེར་ ཉེར་ མཁོ་མཐའ་ གཉིས་ གསལ་ བ། འབྲེལ་ བཤད་
སོགས་ དང༌། རིན་ པོ་ ཆེ་ དཔལ་ ལྡན་ དོན་ གྲུབ་ ཀྱི་ གསུང་ འབུམ། སྨན་ གྱི་ རྒྱུད་ བཞི།
མགོན་པོའི་པུསྟི་མེ་འབར་མ། གུར་ཞལ་གཉིས་ཀའི་གདམས་པ་གསེར་པོད་སོགས་ཐོབ་ལ།
ཞིབ་ པར་ བརྒྱུད་ པའི་ཁུངས་ དང་ བཅས་ ཏེ་ ཐོས་ ཡིག་ དབང་ གི་ རྒྱལ་ པོར་ བཀོད་ཟིན་ཏོ། །
བསམ་ཚུལ་ནི་ཇི་སྐད་ཐོབ་པ་རྣམས་ལ་རང་གི་བློ་ནུས་ཅི་ཡོད་ཀྱི་བསམ་མནོ་དང་དྲི་གཏུགས་
སོགས་ གང་ དྲག་ བྱས། གནད་ ཀྱི་དོན་བཞི་ལམ་འབྲས་ གསུམ། ལྟ་ སྒོམ་ སྤྱོད་ པ་རྣམས་ལ་
347

རྗེས་ དཔགས་ཅུང་ ཟད་ ཙམ་ མཆིས། བསྒོམ་པའི་ཚུལ་ལ། སྔར་བཤད་ པའི་བསྙེན་སྒྲུབ་ ཇི་
སྙེད་ པ་དེ་ རྣམས་ དང་། རྒྱུད་ ལྡན་ ངོར་ པའི་ ཆག་ མེད་ བཞི་ སོགས་མང་ དག་ བྱེད་ པའི་ ཁུལ་
ལགས། སྐབས་སུ་བབས་པའི་འཆད་ཉན་ གྱི་ ཁུལ་ནི། སྟག་ལོ་ནས་ཁྱི་ལོའི་བར། དགོན་
པ་འདིར་འཆད་ཉན་བྱེད་པོའི་ཁུར་བླངས་ཏེ། སྔར་ཐོས་ཚུལ་བཤད་པའི་ཆོས་དེ་རྣམས་ཆོས་སྣ་
ཁ་ཤས་མ་ གཏོགས། ཕལ་ཆེར་རེ་རེ་བཞིན་ཡང་ ལན་ གྲངས་མང་དུ་བཤད་དེ། སོ་ཐར་ལ་
དགེ་སློང་རབ་བྱུང་སྟོང་བརྒྱད་བརྒྱར་ཉེ་བ་ཙམ་བྱས་ཤིང་། བྱང་སྡོམ་སྔགས་སྡོམ་རྣམས་ཀྱང་དེ་
མཚུངས། འགངས་ཆེ་བར་ངོར་ གྱི་གཙུག་ལག་ཁང་ཆེན་མོར་ལམ་འབྲས་ཚར་བརྒྱད། ཤར་
པ་བདག་ཆེན་བློ་གྲོས་གྲགས་པར་ཚར་གཅིག །གཞན་ཟུར་ནས་རེ་རེ་ཙམ་ལ་ཤིན་ཏུ་བསྡུས་པ་
བཅས་བཅུ་གཅིག་ཙམ་སོང་། དེ་ལྟར་ན་རང་ལ་ཆོས་འབྲེལ་ཡོད་པ་སློབ་མར་བསྒོམ་པ་ཡང་
མང་དུ་མཆིས་ཏེ། རང་རེ་མན་གྱི་གདན་ ས་ པ་ཆོས་མཚོན་ངོར་ པ་ རང་གི་ཁུལ་རྣམས་དང་།
གྲྭ་ས་གཞན་ནས་དཔལ་འབྲས་སྤུངས་ ཀྱི་སྡེ་ཆེན་པོའི་དགེ་བཤེས་ཕུན་ཚོགས་རྒྱ་མཚོ་དང༌།
ཆོས་རྒྱ་མཚོ་བ་གཉིས། ཟུར་ཆེན་ཆོས་དབྱིངས་རང་གྲོལ་གྱི་སྐུ་སྐྱེ་ཀུན་དགའ་བསོད་ནམས་པ།
དཔལ་ལྡན་ཞ་ལུ་པའི་མཁན་རིམ་རྗེ་ཤེས་རབ་རྒྱ་མཚོ། མཁན་ཆེན་མལྔ། རི་ཕུག་ནས་སྨོན་
ལམ་ ལྷུན་ གྲུབ་ སོགས་ དང་། ཐུབ་བསྟན་རྣམ་ རྒྱལ་མཁན་ཆེན་རྣམ་ རྒྱལ་ བཟང་ པོ་ སོགས།
ཐུབ་བསྟན་ཡངས་ཅན་གྱི་མཁན་པོ་སངས་རྒྱས་བསོད་ནམས་པ། ཆོས་འཁོར་ལྷུན་པོའི་མཁན་
པོ་ སངས་ རྒྱས་ ཡར་ འཕེལ་ བ་དང་། བྱམས་པ་ཆོས་འཕེལ་ བ་ དང་། གསེར་མདོག་ ཅན་ པ་
ཆོས་རྗེ་ཤེས་རབ་ཕུན་ཚོགས་པ། གསང་ཕུར་བ་སྨད་ཀྱི་གདན་ས་པ་རྩ་ཐང་རབ་འབྱམས་པ་
ཀུན་དགའ་བསམ་གཏན། བྱང་ཆུབ་གླིང་གི་སྤྲུལ་སྐུ་ཡོན་ཏན་རྒྱ་མཚོ། སྤྱང་ལུང་ཆོས་སྡིངས་
མཁན་པོ་ཀུན་དགའ་བསམ་ གཏན་པ། བྱ་རྒོད་གཤོང་མཁན་པོ་མང་ཐོས་འཇམ་དབྱངས་པ།
གདོང་ཁ་མཁན་པོ་བསོད་ནམས་ཆོས་འཕེལ། གསང་སྔགས་རྙིང་མ་བ་མེས་སྟོན་སྔགས་འཆང་
རྡོ་རྗེ་འཛིན་པ་ཆེན་པོ་འགྲོ་དོན་རབ་འཕེལ་སོགས་མང་དུ་མཆིས། དེས་ན་གོང་དུ་སྨོས་པ་དེ་
རྣམས་ ཀྱིས་བསྟན་འགྲོ་ལ་ཕན་ཅུང་ཟད་ཐོགས་པའི་སྨོན་ལམ་འདེབས་པ་ལགས། ཡང་ཉེར་
མཁོའི་ཡིག་འཇོག་ཅུང་ཟད་བགྱིས་པ་ཡང་ རྗེ་དཀོན་མཆོག་ལྷུན་གྲུབ་ཀྱི་ཆོས་འབྱུང་རྩོམ་ཕྲོ་ཁ་
སྐོང་། རྗེ་རྡོ་ རྗེ་ འཆང་ སོགས་ བླ་མ་དུ་མའི་རྣམ་ཐར། གཞན་ ཕྲན་ཚེགས་མང་དུ་བྲི་དགོས་
བྱུང་བས་བསྡོམས་ན་པུསྟི་གསུམ་ཙམ་འོང་བ་ཡོད་ ཀྱང་ རང་ གིས་ ཀྱང་བསྒྲིགས་ བློ་མ་བྱས།
348

ཟླའོ་དེ་འདྲ་བྱེད་ མཁན་ ཡང་ མེད་ པས་ འཐོར་ནས་ཆེར་མི་སྣང་ངོ༌། །སྲས་བཅས་རྒྱལ་བའི་
གསུང་ རབ་ དྲི་ མེད་ རྣམས། ། ལྟ་ རྟོག་ འདྲི་ བའང་ དཀའ་ ན་ བདག་ འདྲ་ ཡིས། །འབྲེལ་ མེད་
འཆལ་ གཏམ་ དག་ ལ་ སུ་ཡིད་རྟོན། །དེ་ 1ཕྱིར་ བཀའ་ འབུམ་བློ་འདོད་ འདིར་མ་མཆིས། །དེ་
ལྟར་བླ་གཟུགས་ཆོས་འཆད་པའི་གཟུགས་བརྙན་བྱས་པ་ལ། གཞན་གྱི་དཀོར་ཅུང་ཟད་སྟེར་
མཁན་བྱུང་བ་རྣམས། ཁམས་ སུ་བྱུང་བའི་ཚུལ་ ཇི་ ལྟར་སོང་བརྗོད་ཟིན་ཅིང་། སྟག་ལོ་ནས་
གླང་ལོའི་བར་གཙང་བཀྲ་ཤིས་ལྷུན་པོ་སོགས་དགོན་སྡེ་ཆེ་ཕྲ་བཞི་བཅུ་ཞེ་གྲངས་ཙམ་ལ་མང་ཇ་
རེ་ སོང་། དཀོན་མཆོག་ གི་རྟེན་ལ་སྙན་དར་ན་བཟའ་ སོགས་ ལ་ དར་ ཁ། གོས་ ཁ་ སྟོང་རྩ་
ལྷག་ ཙམ་ སོང་། ས་སྐྱར་ བསྔོ་རྟེན་ གང་ཟབ། དཀར་པོ་རྒྱང་ གྲགས་ ཁ་ཤས་དང་། ཇ་དང་
དར་འགྱེད་གོས་ཁ་ཏིའི་འཕན་ ཁ་བྱང་དང་བཅས་པ། སྔ་ཕྱིར་མར་ཁལ་བཞི་བཅུ་ལྷག་ཙམ་
གྱིས་ དཀར་ མེ། རྩེ་ གདོང་ དུའང་ མང་ ཇ་ ཁ་ ཤས། བསྔོ་ རྟེན་ དར་ ཁ་ འགྱེད་ སོགས་ སོང་།
གཙོ་བོར་གྲྭ་ས་འདི་ཉིད་དུ་བྱུང་ཞིང་། འདི་ཉིད་དུ་ཐིམ་པར་བྱས་པ་ཡིན་ཏེ་བཀའ་གདམས་
པའི་དགེ་བའི་བཤེས་གཉེན་རྣམས་ ཀྱི་གསུང་ལས། གཅིག་ཏུ་བསགས་ནས་ གཞན་ ཁྱེར་བ།
།དེ་ལ་སུ་ཡང་མི་དགའ་བས། །གང་དུ་བྱུང་བའི་ཡོ་བྱད་རྣམས། །དེ་རུ་དགེ་བའི་ཕྱོགས་སུ་
བཏང་། ། སྙིགས་ མའི་ དུས་ སུ་ པུ་ ཏོ་ བའི། །རྣམ་ ཐར་ དགེ་ བ་ རོ་ མེད་ འདི། །རྣམ་ཐར་
གཞན་ ལས་ ཁྱད་ པར་འཕགས། །ཞེས་གསུངས་ པ་ལྟར། མང་ ཇ་ སྔ་ ཕྱི་ཀུན་དྲིལ་ བརྒྱ་ལྷག་
ཙམ་སོང་ཞིང་། རྣམ་རྒྱལ་ སྟོང་མཆོད་ ལན་ གྲངས་ འགའ་ རེ་ སོང་ཞིང་། དེའི་མཆོད་པའི་ཡོ་
བྱད་དར་གོས་ཁ་བརྒྱ་ཕྲག་ལྷག་ལས་བགྱིས་པའི་འཕན་མགོར་མཆོད་པ་སྣ་ཚོགས་པའི་ཙག་ལི་
ཡོད་ དེ། །ནམ་ མཁའི་ ཁམས་ ན་ དྲི་ དང་ བདུག་ སྤོས་ དང་། །སྤེལ་ ལེགས་ མེ་ ཏོག་ ཕྲེང་ བ་
ལེགས་ འཛིན་ པའི། ། གཙང་ མའི་ རིགས་ ཀྱི་ ལྷ་ བུ་ མཛེས་ པའི་ ཚོགས། །རབ་ འབྱམས་
མཆོད་པས་མཆོད་ལ་ ཕྱག་འཚལ་ལོ། །ཞེས་སོགས་མཚོན་དོན་དུ་བྱས་པའི་འཕན་དང་། ལྷ་
ལྡི། གདུགས། རྒྱལ་ མཚན། མཆོད་ གཞི། འཁར་ བའི་ ཀོང་ བུ་ པད་ སྡུངས་ མ་ བརྒྱ་ དང་
བརྒྱད། སྤྱི་མཆོད་ཆེ་བ། དེ་རྣམས་ ཀྱི་སྣོད་ སྒམ། ཀྲོང་རྩེ་ཐོ་ དང་ བཅས་ པ་ བླ་ བྲང་ན་ཡོད།
བསྙེན་རྒྱས་ཁ་རེ་སོང་བ་རྣམས་དང་། གཞན་ཡང་འགྱེད་རྣམས་མང་དུ་བྱས་ཤིང་ཁྱད་པར་ཕག་
ལོའི་སྒྲུབ་མཆོད་དང་བསྟུན་སྤང་དག་བྱས་ཏེ། ངོར་ལུགས་ལྔའི་དཀྱིལ་འཁོར་སྒྲུབ་མཆོད་རྡུལ་
ཚོན་མ་ཉི་མ་ལྔ་ཚུགས་པར་གྲོ་འབྲས་ཀྱི་ཐུག་པ་ལྔ། མང་ཇ་ཤིན་ཏུ་སྤུས་གཙང་བ་ཉི་ཤུ་ཐམ་པ།
349

དེ་ དག་ གི་ མཆོད་ པའི་ཡོ་བྱད་ སྤོས། མར་མེ། ལྷ་བཤོས་ སོགས་མཁོ་དགུ་གྱ་ནོམ་པ་བྱས་
ཤིང་། གཙུག་ལག་ ཁང་དུ་མ་ཤོང་བ་རྣམས་ཀ་དྲུག་མར་ཀུན་རིག་སྒྲུབ་མཆོད། དབང་ཁང་
དུ་བླ་མ་རིན་འབྱུང་གི་མཎྜལ་འབུལ་མཁན། དེ་དག་ཏུ་མ་འདུས་པ་རྡོ་ཆལ་ཁྱམས་ན་སྨོན་ལམ་
སོགས་འདོན་མཁན་ ཀྱང་སྣང་ཟེར། གང་ལྟར་འགྱེད་སྐལ་ལེན་མཁན་ལྔ་བརྒྱ་ལ་ཆ་བཞག་
པའི་སྔ་ཆོག་དགོངས་ཆོག་གཉིས་ཀ་ལ་འགྱེད་སྣ་རེ་བྱས་པས་འགྱེད་སྣ་བཅུའི་ཉི་མ་དང་པོའི་སྔ་
ཆོག་ལ་སྨན་ཁ་རེ། དགོངས་མོ་གྲྭ་པ་བཅུ་བཅུ་ལ་ཇ་སིག་རེ། ཉི་མ་གཉིས་པའི་སྔ་ཆོག་ལ་གྲྭ་
པ་ཉི་ཤུ་རེ་ལ་གསེར་གཙང་ཞོ་རེ། དགོངས་མོ་དྲིལ་སྔོ་དམར་ལྗང་གསུམ་སོགས་ཁལ་རེ་མའི་
རྩིས། ཉི་མ་གསུམ་པའི་སྔ་ཆོག་ལ་དངུལ་ཊཾ་ག་རེ་ ཕྱག་སྤྲོད། དགོངས་མོ་ངེད་རང་གི་ཆོས་
གོས་གསེར་མའི་སྣམ་སྦྱར་འདྲེན་ཆ་སོགས་བླ་ཆོས་ཚང་འགྲིག ། ཉི་མ་བཞི་པའི་སྔ་ཆོག་ལ་གྲོ་
པ་བཅུ་རེ་ལ་ཇ་བར་ཁག །དགོངས་མོ་ཐབ་གདན་ཆས། ཉི་མ་ལྔ་པའི་སྔ་ཆོག་ལ་དར་འགྱེད་
ཁ་ རེ་མ། དགོངས་མོ་ རས་དཀར་གྱི་འགྱེད་རྣམས་སོ། །འདུ་ཁང་ཆེན་མོར་བདག་ཆེན་བློ་
གྲོས་ གྲགས་ པ། དབུ་ མཛད་ ཆེན་ མོ་ ཟུར་ ཆོག་ བཞིའི་ སློབ་ དཔོན། བླ་ བྲང་ སོ་ སོའི་ བླ་ མ་
རྣམས་ ལ་ བསྔོ་རྟེན་རྣམས་ གཞག་ གང་ ཟབ་ ཕུལ་ནས་བསྔོ་བའི་རྒྱས་འདེབས་ཞུས། གཙུག་
ལག་ ཁང་ཆེན་མོར་ སྔ་སོར་ཡང་ གོས་ ཆེན་ སྔགས་ ཐབས་ ཀྱི་ བླ་རེ། གོས་ འཕན། སྨན་རྩེའི་
འཕན་རྣམས་ཕུལ་ལ། སྐབས་འདིར་དར་གོས་ཁ་བརྒྱ་ཕྲག་ལྷག་ལས་གྲུབ་པའི་ཕྱེ་མ་འཕུར་མ་
ཐོག་ཚད་མ་ ཆ་ གཅིག་ ཕུལ་ཏེ། དེ་ལ་བསྔོ་སྨོན་གྱི་ཚིག་བཀོད་ པ་འདི་ལྟ་ སྟེ། ༈ ཨོཾ་ སྭ་སྟི།
རྒྱལ་བས་ལུང་བསྟན་ཨེ་ཝཾ་པ། །རྗེ་ བཙུན་ཀུན་དགའ་བཟང་པོ་ཞེས། ། ཕྲིན་ལས་ས་གསུམ་
ཁྱབ་ པ་ དེས། །བླ་ མ་ ཡི་ དམ་ མཁའ་ འགྲོ་ ཡིས། །ལུང་ བཞིན་ བསྐྲུན་ པའི་ ཆོས་ གྲྭ་ ཆེའི།
།བརྒྱད་ཁྲི་བཞི་སྟོང་ཆོས་ སྒོ་དང་། ། ལོངས་ སྤྱོད་རྣམ་ཐོས་དཔལ་འདུ་བའི། ། ཨེ་ཝཾ་ གཙུག་
ལག་ ཁང་ ཆེན་ དུ། ། བླ་ མ་ ཡི་ དམ་ མཆོག་ གསུམ་ དང་། །ཆོས་ སྲུང་ ནོར་ ལྷ་ བཅས་ མཆོད་
པའི། །ཕྱེ་མ་ འཕུར་ མ་ཆེ་ལེགས་ཆ། །བཙུན་ པ་ སངས་ རྒྱས་ ཕུན་ ཚོགས་ ཀྱིས། །སྒོ་གསུམ་
དངས་ པ་ ཆེན་ པོས་ ཕུལ། ། འདིས་ མཚོན་ དུས་ གསུམ་ དགེ་ ཚོགས་ རྣམས། །གཅིག་ ཏུ་
བསྡུས་པའི་དགེ་བའི་མཐུས། ། བདག་གི་སྒྲིབ་སྦྱང་ཚོགས་རྫོགས་ཤིང་། །བསམ་དོན་ཆོས་
བཞིན་འགྲུབ་པ་དང་། །བདག་ལ་བློ་སྙིང་བྲང་གསུམ་གཏད། །འབྲེལ་ཡོད་དམིགས་ཡུལ་ཅི་
མཆིས་ ཀུན། །མངོན་ མཐོ་ ངེས་ ལེགས་ ལམ་ འཇུག་ ཤོག །ཁྱད་ པར་ ཆོས་ གྲྭ་ འདི་ ཉིད་ དུ།
350

།རྙོག་བྲལ་བཤད་སྒྲུབ་མི་ཉམས་ཤིང་། །དེ་འཛིན་ངུར་སྨྲིག་འཛིན་པའི་ཚོགས། །དབྱར་མཚོ་
བཞིན་དུ་འཕེལ་ རྒྱས་ཤོག ། དེ་ ཡི་ མཐུན་ རྐྱེན་ ལོག་ འཚོ་ དང༌། །སྡིག་ དང་ འདྲེས་པ་ ཀུན་
སྤངས་ནས། །ཆོས་མཐུན་དཔལ་འབྱོར་རྣམ་ཐོས་ཀྱི། །དཔལ་བཞིན་རྟག་ཏུ་གནས་པར་ཤོག
།སྨོན་ ལམ་ གཅིག་ཏུ་ སྨོན་ལམ་ཀུན། །འདུས་ པ་ ཀུན་དུ་བཟང་པོ་ཡི། །སྨོན་ལམ་ ཇི་བཞིན་
གྲུབ་ པར་ ཤོག །རྩ་ བརྒྱུད་ བླ་ མའི་ བཀྲ་ ཤིས་ ཤོག ། ཡི་ དམ་ ལྷ་ ཚོགས་ བཀྲ་ ཤིས་ ཤོག
།དཀོན་ མཆོག་ གསུམ་གྱི་བཀྲ་ཤིས་ཤོག །ཆོས་སྲུང་ནོར་ལྷའི་བཀྲ་ཤིས་ཤོག །ཞེས་ བཀོད་
དེ་ སྨོན་ལམ་བཏབ་བོ། །གཞན་ ཡང་ སྔ་ ཕྱིར་ ཇ་ གསེར་ དངུལ་ སོགས་ འགྱེད་ མང་ དུ་ སོང་།
འདི་སྐབས་སུ་རང་གི་གོ་རེ་ལེན་དཔལ་ལྡན་ཤེས་རབ་ཀྱིས་ལམ་འབྲས་བརྒྱུད་པའི་ཁ་སྐོང་བྱེད་
ཟེར་ངེད་ཀྱི་སྨན་སྐུ་ཞིག་བསྒྲུབ་སོང་བ་དེ་ལ་ཡང་གཟུངས་གཞུག་སངས་རྒྱས་ཀྱི་རིང་བསྲེལ།
བླ་མ་གོང་མ་ རྗེ་བཙུན་ རིན་ པོ་ ཆེ་ གྲགས་ པའི་ འཕེལ་ གདུང་། མུས་ཆེན་ནམ་མཁའ་དཔལ་
བཟང་གི་རིང་བསྲེལ་སོགས་དང་། འཁོར་ལོ་བདེ་མཆོག་གི་གསེར་སྐུ་སོགས་གནང་ཆེ་བ་རང་
ཡང་ རབ་ གནས་ རྒྱས་ པ་ ཞག་ གསུམ་ མཚར་ གསུམ་ བསྡུས་ པ་ བརྒྱ་ཚར་སོང་། བཞུགས་ ཁྲི།
ཅོག་རྩེ་རྒྱབ་ཡོལ་ན་བཟའ། མཆོད་པ་སོགས་ཀྱང་ལེགས་ པར་ འགྲུབ་སོང་ལགས། སྔར་གྱི་
སྒྲུབ་མཆོད་ལ་ཡང་ཁོ་རང་གི་བ་ལ་ཊཾ་བརྒྱ་ལྷག་ཁ་འདེབས་བྱས་སོང་ངོ་། །བྱི་ལོ་མཁན་ཆེན་
གདན་ས་པར་ལམ་འབྲས་ཀྱི་ཆ་ལག་སོགས་འབུལ་བ་བཅས་ལམ་འབྲས་སོགས་ཆོས་འཆད་གང་
ལྡབས་ བྱས། དབྱར་ མཚམས་ བསྡམས་ པར་ བསྡད། སྟོན་ སྡེ་ དགེ་ བླ་ མ་ སངས་ རྒྱས་ དཔལ་
བཟང་དཔོན་སློབ་རྣམས་བྱོན་ཁོང་དཔོན་སློབ་རྣམས་ཀྱིས་སྤྱིར་དབུས་གཙང་གི་ཆོས་གྲྭ་ཐམས་
ཅད་དུ་མང་འགྱེད་སོགས་གཏོས་ཆེ་བར་མཛད། ཁྱད་པར་གྲྭ་ས་འདི་ཉིད་དུ་ཕུལ་ཕྱིན་མཛད།
གླང་ལོར་ཁོང་དཔོན་སློབ་སོགས་ལ་ལམ་འབྲས་འཆད་ཉན་གང་དྲག་བྱས། རང་གི་ལོ་ཐོག་
ཡིན་ པས། འཇམ་མགོན་དཔལ་མཆོག་ རྒྱལ་མཚན་པའི་དུས་ཆེན་ཐོག་ སྒྲུབ་མཆོད་ཆེན་མོར་
འཕར་ མ་ ཡང་ བཙུགས། དགོན་ གཞན་མང་ པོར་ ཡང་ མང་ བསྐོལ་ ཅི་ནུས་ བྱས། གདན་ ས་
ཆེན་ པོར་ བདག་ ཆེན་ རིན་ པོ་ཆེ་ ངག་ དབང་ ཀུན་ དགའ་བཀྲ་ཤིས་ ལ། ཐེག་ཆེན་ གན་དྲིལ།
བླ་ རེ། གསེར་ སྐུ་ སོགས་ འབུལ་ ཚན་ གང་ དྲག་ ཕུལ། བདག་ མེད་ ལྷ་ མོ་ བཅོ་ ལྔ། མགོན་
པོའི་ དབང་ བཀའ་ ལྔ། ཁྲིད་ བརྒྱད། ཕུར་ པའི་ སྨད་ ལས་ སོགས་ ཆོས་ བཀའ་ མང་ དུ་ ཐོབ།
གོང་དུ་ཡང་། བདེ་མཆོག །གཤེད་དམར་ སོགས་དགོངས་བཞེད་ལྟར་ རང་ གིས་ གང་ལྕོགས་
351

ཕུལ། འདི་སྐབས་ཀྱང་སྔར་གྱི་རྐང་ནད་སོགས་འཕར་བས་ གཙེར་བར་བྱུང་། སྐབས་འདིར་
ལྷ་ཁང་མཁན་ཆེན། ཆོས་འཁོར་ལྷུན་པོའི་གདན་ ས་ པ་གསར་རྙིང་། གསང་སྔགས་རྙིང་མའི་
སྔགས་འཆང་མང་མཁར་གནས་གསར་བ་རྡོར་འཛིན་ལགས། གདོང་ཁ་ཆོས་སྡེའི་བླ་མ་བསོད་
ནམས་ཆོས་འཕེལ་ སོགས་ མང་པོར་ཆོས་འབྲེལ་ ཕུལ། སྒོ་རུམ་ཡེ་ཤེས་མགོན་པོ་སོགས་ལ་
གཏོར་འབུལ་སོགས། དཀར་པོ་རྒྱང་གྲགས་ཁ་ཤས་དང་། ཆོས་འཁོར་ལྷུན་པོར་ཡང་མང་ཇ་
རྗེ་བཙུན་བྱམས་པ་ལ་བླ་རེ་ཕུལ། རྣམ་དཀར་གྱིས་བགྱི་བ་གང་དྲག་དྲག་བགྱིས་སྟོན་ངོར་དུ་
སླེབས་ འཆད་ ཉན། ཕུར་ པའི་བསྙེན་ པ་ སོགས་ སོང་། ངེད་ ཀྱི་ངོར་ གྱི་མཁན་ ས་ བཞག་པ་
ནས་བཟུང་། སྡེ་དགེ་བླ་མ་ཁུ་དབོན་རྣམས་ཀྱིས་རྣམ་དཀར་གྱི་དམིགས་རྐྱེན་དུ་ཡོད་པ་དགོས་
ཚུལ་ བཀའ་ ཐམ་ བང་ ཆེན་ སོགས་ རྔམ་ཆེ་བ་བྱུང་བས། ཁོང་ ཚོ་ ས་ངོར་ གྱི་བསྟན་པའི་སྦྱིན་
བདག་ཡིན་པས་ཞལ་ངོ་མི་བཟློག་རུང་གཟུགས་གཞི་ལ་གདེངས་མ་ཁེལ་བས་དགོངས་བཞེད་
སྒྲུབ་ཐུབ་པ་གཏན་མ་བྱུང་བས། སེམས་མཛངས་པ་རང་ཡོད། འོན་ཀྱང་རྒྱུ་སོང་འབྲས་བུའི་
ལམ་མི་ནོར་བའི་དཔེ་འོང་ལས་ཆེ། ད་ཕྱིས་འབྱུང་གི་སྐོར་ལ། དུས་ཇ་དགོངས་རྫོགས་རེ་བ་
མེད་དེ། དེ་ཡང་ སྔ་སོར་བླ་བྲང་དུ་སྡོད་དུས། འདོམ་ཐོག་དགེ་སློང་བསོད་ནམས་དར་རྒྱས་
ཀྱིས་ཁང་ཞིང་འབུལ་ངེད་རང་ལ་དམིགས་པའི་འབུལ་སྡུད་པ་ཅིག་ལྗོངས་ཟེར་བའང་ཁས་མ་
བླངས། དེ་རྗེས་འདན་མ་དགེ་རྒན་ཀུན་དགའ་བསྟན་འཛིན་གྱིས་ཀྱང་ཁོང་རང་གི་ཚགས་ལེན་
བྱེད་ཟེར་བའང་ཁས་མ་བླངས་ཏེ། རྒྱུ་མཚན་ནི་ངེད་རང་གིས་ཀྱང་འབུལ་སྡུད་བྱེད་མྱོང་བས་དེ་
གཡང་ཟ་མོ་ཅིག་སྣང་བ་དང་། ངོར་འདིར་བླ་བྲང་དང་འབུལ་སྡུད་མང་ལ་བླ་བྲང་གཞུང་གི་
འབུལ་སྡུད་ཇི་ཞེ་ན། གྲྭ་ཚོགས་ཀྱང་ཇེ་ཉུང་དུ་འགྲོ་བ་ཞིག་འདུག་པས་ངེད་ནི་བླ་བྲང་གསར་པ་
བཅས་ནས་འབུལ་སྡུད་སོགས་ནོར་གྱི་ཁ་འཛིན་དང་། མི་ངོ་ངགས་པ་སྲུང་བའི་སྤྲོས་པ་མི་བྱེད་
པར་ ཤ་ཆགས་ པ་ ལགས་སོ། ། བློ་ཕུགས་ སྤྲང་ གཏད་ སྤྲང་ཕུགས་འཆི་བར་ གཏད། །ལུགས་
ཟུང་ གང་ ལའང་ ངེས་ གནས་ དང༌ བྲལ་ བའི། །ཀུན་ དང་ མི་ མཐུན་ ཆལ་ ཆོལ་ སྨྲ་ བ་ ཅན།
།བདག་ འདྲ་ མི་ ཡི་ ལུས་ ཅན་ དུད་ འགྲོའོ། ། འོན་ ཀྱང་ འདི་ འདྲ་ ཆོས་ པར་ སེམས་ པ་ ཡི།
།འབྲེལ་ཡོད་རྣམས་ལ་གནས་ཚུལ་སྨྲས་པ་འདི། ། སློབ་མས་བསྐུལ་ནས་ཆ་ཙམ་སྨྲས་པ་དང་།
།རང་གཞན་སྐྱེ་འཕགས་དུས་ གསུམ་ དགེ་ཚོགས་ཀྱིས། །རྣམ་མཁྱེན་བྱང་ཆུབ་ཐོབ་པའི་ རྒྱུར་
གྱུར་ ཅིག །བདག་ ཀྱང་ ཡིད་ ལ་ གཅགས་ པའི་ དོན་ འདི་ འགྲུབ། །ལྟོས་ བཅས་ རྣམས་ ཀྱང་
352

མངོན་མཐོ་ངེས་ལེགས་ཀྱི། །ལམ་བཟང་མཆོག་ལས་ནམ་ཡང་མི་གོལ་བར། །རྩ་བརྒྱུད་བླ་
མ་མཆོག་གསུམ་ཐུགས་རྗེས་སྐྱོངས། །ཤུལ་ན་འཕྲེང་བའི་ནོར་རྫས་ལུས་པ་མེད། །གདོང་ན་
འཚོར་བའི་ལས་ངན་བསགས་པ་མེད། ། སྒོ་གསུམ་དགེ་སྦྱོང་དང་ལས་མ་གཡོས་པར། །འཆི་
བ་འདི་འདྲ་བསོད་ནམས་བསགས་པ་ཡིན། ། ཞེས་པ་འདི་ནི་སྤང་ཤར་བླ་མ་ཀུན་དགའ་བསམ་
གཏན། དྲུང་ཡིག་ཤེས་ རབ་ལྷུན་གྲུབ། རང་གི་ཉེ་གནས་དཔལ་ལྡན་ཤེས་རབ་རྣམས་ ཀྱིས་
བསྐུལ་ཞིང་། རང་ གི་བསམས་ པ་ ལའང་། རང་གི་གནས་ ཚུལ་ ལ་སྒྲོ་སྐུར་ སྤང་བར་བསམ་
ནས་ བྲིས་ པ་ ཡིན་ནོ། །འདིར་སྨྲས་ པ། དལ་འབྱོར་ཐོབ་ཅིང་ ཡོངས་འཛིན་ དམ་ པས་ ཟིན།
།མདོར་བསྡུས་ལག་ལེན་ཅུང་ཟད་ཤེས་ན་ཡང་། ། གོང་མའི་རྣམ་ཐར་བསམ་ན་རྒྱ་མཚོ་དང་།
། བ་ལང་ རྨིག་ རྗེས་ ཆུ་ཉིད་འགྲན་བཞིན་མཆིས། ། འགྲོ་བའི་ ཕན་བདེ་བསྟན་ལ་རག་ལས་
ཀྱང༌། །བསྟན་ ལ་ ང་ ཁྱོད་ ཕྱོགས་ རིས་གྲུབ་མཐའ་ ཡིས། ། ཆོས་ སྤོང་ལས་ ལ་འཇུག་ པ་ མང་
ཞིག་མཐོང་། །དྲི་མེད་མདོ་རྒྱུད་བསྟན་བཅོས་འཆད་ཉན་དང་། ། རྒྱུད་སྡེ་རྣམ་བཞིའི་དབང་གི་ཆུ་
རྒྱུན་ དང༌། །གྲོལ་ བྱེད་ ཁྲིད་ ཀྱི་ གདམས་ པ་ བྱིན་ རླབས་ ཚོགས། ། ཕལ་ཆེར་ ནུབ་ ཅིང་ ཡོད་
ཚོའང་མིང་རྐྱང་ཙམ། །གླེགས་བམ་ཕལ་ཆེར་རྡུལ་ཁྲོད་མུག་པས་ཁེངས། ། དེ་ལྟར་ཐོས་བསམ་
བསྒོམ་ པ་ ཆ་ ཕྲ་བས། །ཕལ་ཆེར་ དམ་ ཆོས་ མི་ འདམ་ ཟས་ནོར་ཚོལ། །དེ་འདྲ་མཐོང་ བས་
སེམས་ཉིད་སྐྱོ་བར་གྱུར། །དེ་ཕྱིར་ཚེ་འདིའི་འགྲོ་དོན་འདིར་བས་སོ། །རང་ སྤྱོད་བླུན་པོའི་
ཆལ་ གཏམ་ བྲིས་ པ་ ལ། །དགོས་ པ་ མེད་ ཀྱང་ སློབ་ མས་ བསྐུལ་ ཕྱིར་ བྲིས། ། དཔྱད་ ལྡན་
མཁས་ དང་ འཕགས་ རྣམས་ བཟོད་ པར་ བཞེས། །དགེ་བས་ རྒྱལ་ བསྟན་ སྤྱི་ དང༌ ཨེ་ཝཾ་ པའི།
།རིང་ལུགས་སྲིད་མཐའི་བར་དུ་རྒྱས་པ་དང་། །འགྲོ་ལ་བདེ་སྐྱིད་འབྱུང་བའི་བཀྲ་ཤིས་ཤོག
༈ །དཀོན་ མཆོག་ གསུམ་ ལ་ ཕྱག་ འཚལ་ ལོ། ། ཁོ་བོ་ བྱ་ བྲལ་ སྙོམ་ ལས་ པའི། ། མྱོང་ བ་
ངེས་འབྱུང་གཏམ་མཚོ་ཡི། །འཕྲོས་རྣམས་རིམ་པས་འདྲི་བར་བྱ། །དེ་ལ་རང་ལོ་ལྔ་བཅུ་ཡན་
གྱི་བྱས་བྱུང་མདོ་ཙམ་བརྗོད་ཟིན་མོད། སླར་ཡང་དེའི་འཕྲོས་མ་བྲིས་པ་ལ་འགལ་འདུ་དང་།
བྲིས་པ་ལ་དགོས་པ་ཆེ་བ་མ་མཆིས་ཀྱང་། ས་སྐྱོང་བླ་མ་སངས་རྒྱས་བསྟན་པའི་གསུང་གིས་
ཡང་ཡང་བསྐུལ་ནས་མདོ་ཙམ་འདྲི་བ་ལ། སྔ་སོར་སྡེ་དགེ་བླ་མ་ཁུ་དབོན་རྣམས་ཀྱིས་ལོ་དགུ་
ཙམ་ནས། འབོད་མི་དང་ཡོ་བྱད་ཡང་ཡང་བྱུང་ཀྱང་། སྦྱིན་བདག་གལ་ཆེ་རུང་དེ་སྐབས་རང་
སེམས་ཀྱི་འཆར་སྒོར། ལོ་ཞེ་བདུན་ཚུན་ལ་འཆི་སྙམ་པའི་བློ་རྒོད་ཅིག་སྐྱེས་ནས་དེ་མཐུན་གྱི་
353

གནས་ཚུལ་ཕུལ། འཆི་བ་ལ་བློ་ཐག་རྦད་བཅད་གོང་དུ་བཀོད་པའི་ཡི་གེར་ཡང་གནས་ཚུལ་
ཡོད་ཀྱང་། ད་ལྟ་ཕན་མ་ཤི་བ་འདི་ཚེ་འདི་བློས་བཏང་འཆི་བ་སྙིང་ཕུགས་སུ་བཅུག་པ་འདི་རིམ་
གྲོར་འགྲོ་བ་འདྲ། འཆི་བར་ངེས་ཤིང་ནམ་འཆི་ངེས་པ་མེད། །འཆི་བའི་རྐྱེན་ཡང་གང་ཡོང་
ཆ་མེད་ ཅིང་། ། གང་དུ་འཆི་བའི་གནས་ ཀྱང་ ངེས་ པ་མེད། །འདི་འདྲ་བསམ་ན་སྐྱོ་བ་ལྷག་
པར་འཕེལ། །དེ་ལྟར་བསམ་ནས་ལོ་དུ་མར་འཆི་བས་འཇིགས་པས་དགེ་སྦྱོར་གང་འོང་བྱས།
།སླར་ཡང་བླ་མ་ཚེ་དབང་རྡོ་རྗེ་རབ་ཏུ་བྱུང་བའི་མཚན་སངས་རྒྱས་དཔལ་བཟང་དུ་གྲགས་པས།
འབྲས་སྤུངས་ནས་རྒྱལ་དབང་ཐམས་ཅད་མཁྱེན་པའི་བཀའ་ཤོག་ཞུས། གསེར་ལ་སོགས་པའི་
དངོས་པོའི་བདོག་ པ་ གཏོས་ཆེ་བ་དང་བཅས། ཁྱོད་ ཁམས་ སུ་མི་འགྲོ་ན། ངེད་ ཁམས་ སུ་
ལོག་རི་ གསུངས། ནན་སྐྱེད་ཆེ་བར་བྱུང་བར། དཀོན་མཆོག་གི་དྲུང་དུ་བརྟག་སྒྲིལ་བྱེད་ཞུས་
པར། ཐོན་ ན་ ངེད་ ཀྱི་ བསམ་ པ་ འགྲུབ་ ཀྱང་། གལ་ ཏེ་ མ་ ཐོན་ ན་ ང་ནི་ ཁམས་ ལ་ མི་ འགྲོ་
གསངས། དེས་ན་ཁམས་པ་ཨུ་ཚུགས་ཆེ་ཟེར་བདེ་བདེན་པར་གདའོ། །དེ་ལྟར་ བྱེད་གཏད་
ཤིན་ཏུ་དཀའ་བར་བྱུང་ནས་ཁམས་ལ་འགྲོ་བར་ཐག་བཅད། ས་སྐྱར་སོང་ཚེ་ཞབས་དྲུང་རིན་
པོ་ཆེའི་གསུང་ལས། གདུང་བརྒྱུད་ དཀོན་ པ་ འདི་ ཀས་ཆོས་སྐྱོང་རྣམས་ལ་གཏོར་བསྔོ་ཕྲིན་
བཅོལ་ སོགས་ བསྲུང་ འཁོར་ ལ་ དམིགས་ འདིར་ སྡོད་ པ་ དགོས་ཤིང་། བདེ་མཆོག་ ཕོ་ བྲང་།
བཞི་ཐོག་ ཁལུ། བྱས་འགྱུར། ཕྲུམ་ སོགས་ གང་ སྤྱོར་བསྡད་སྐབས་ སྐབས་ངོར་དུ་ཆོས་འཆད་
འདྲ་བྱས་ན་སླེབས་ཆེ་བས་ཁམས་སུ་མི་འགྲོ་བ་དགོས་ཤིང་གཞུང་ས་ཆེན་པོར་འདི་གནས་བསེང་
བགྲོལ་ཞུ་གསུངས་ནས་ཤིན་ཏུ་གསུངས་ནན་ཆེ་བ་ཡང་ཡང་བྱུང་བས། རང་གཏད་སོ་གང་ཡང་
མེད་པ་ཞིག་ལ་ཆེན་པོ་འདི་རྣམས་འདི་འདྲའི་ཐུགས་འདོད་དག་སྣང་མཛད་པ་ཅི་ཡིན་སྙམ་ཞིང་།
བྱ་བྱེད་གང་ཡང་ ཐག་མ་ཆོད། སླར་དབུས་སུ་ཕེབས་ཚེ་ཆུ་མིག་ནས་བཀའ་ཤོག་ནན་ཅན་
གནང་ནས་ཤོག་ གསུང་ བར་ ཕྱིན་ཚེ། ངེད་དབུས་སུ་འགྲོ་རིང་གདན་སར་ གཏོར་ བསྔོ་ཕྲིན་
བཅོལ་ འགྲོ་ དགོས་ གསུངས་ ནས། བསུ་ རྟ་ སོགས་ དུས་ ངེས་ མཛད་ ནས་ གདོན་ སར་ ཕྱིན།
སྒོམ་ རུམ། ནང་ སོ། ཁལུ། བསམ་ གཏམ་ གླིང་ སྒྲོལ་ མ་ ལྷ་ ཁང་ སོགས་ སུ་ མཚམས་ བདུན་
ཕྲག་ རེ་ བགྱིས། གོང་ མ་ ཕེབས་ནས། རང་ གི་ འདོད་ ཆོས་ གང་ མང་ ཞུས། ཡང་ ཡང་ ཕྲན་
ཚེགས་ཕུལ། གཞན་ཡང་དོན་གཉེར་འགའ་ལ་ཆོས་བཀའ་འགའ་རེ་བྱས། དེའི་ཚེ་ ཡང་སྔར་
མུ་ལྟར་གསུང་། སྔར་ཁམས་ལ་འགྲོ་བར་ནི་ཐག་ བཅད། ཕྱིན་ན་ནི་བླ་མའི་དམ་ཚིག་དང་
354

འགལ་འགྲོ་བར་འདུག་ཅི་དྲག་འདི་འདྲ་ལས་ཤིན་དགའ་བ་ལ་སྙམ་པ་བྱུང༌། གནས་ཚུལ་དེ་
བཞིན་ བླ་ མ་ ཚེ་ དབང་ རྡོ་ རྗེ་ ལ་ ལབས་ པས། ཁོང་ གིས་ གདན་ སར་ནན་ བསྐྱེད་ ཞུས་ནས།
བཀའ་ཤོག་འདི་ལྟར་ལོན་བྱུང་སྟེ། ༧ ཀུན་སྤངས་རྡོ་རྗེ་འཛིན་པ་ཆེན་པོའི་ ཕྱག་ཏུ་ཕུལ་བ།
ཉེ་ལམ། བསླབ་གསུམ་རྒྱན་གྱིས་མཛེས་པའི་མཚན་དཔེའི་སྣང་བརྙན་བསྟན་འགྲོའི་དཔྱིད་དུ་
མངོན་པར་བརྟས་ཤིང་། སྣོད་ལྡན་བློའི་ཡོལ་གོར་ཟབ་གསལ་གསུང་གི་བདུད་རྩིའི་འགེངས་
བཞིན་ པ་ ནས། ཕྱག་ བྲིས་ ཞིབ་ འཁོད་ རྟེན་ ལྷ་ རྫས། ས་ ལེ་ སྦྲམ་ ཞོ་ གསུམ་ བཅས་ གནང་
འབྱོར་ངེས་ཤིང་མཆོག་ཏུ་སྤྲོ། འདིར་ཡང་འདུ་བ་སྙོམས་ཤིང་མགོན་ཁང་སོ་སོར་བསྟན་བསྲུང་
རྒྱ་མཚོའི་ མཆོད་ གཏོར་ སྤྱོད་ ཀྱི་བྲེལ་ པ་ རིམ་ སེལ་དུ་ གནས། ཇི་ལྟར་ཕེབས་ནང་ལྟར། སྡེ་
དགེ་ བླ་ མར་ ཁེ་ མཐའ་ ཉེན་ བསྐོར་ གྱི་ བསེད་ སྦྱངས་ བྱས་ ཤིང་། འདི་ ཀར་ ཡང་ སྲུང་ འཁོར་
སོགས་ལ་ཁག་ཆེ་ངེས་སུ་འདུག་ཀྱང་། མཐའ་གཏད་ཀྱི་གནང་བཀའ་ རང་ཞུ་བ་ཡོད་འདུག་
གཤིས་ཕེབས་པ་ལས་འོས་མེད་འདྲ་ཞིང་། ཕྱག་དཔེ་ཞལ་བཤུས་བྱེད་དགོས་རྣམས་སླར་ངོས་
མཇལ་སྐབས་སུ་ཕུལ་ཆོག་པ་སོགས་ཆོས་དབྱིངས་སུ་གཅགས་པའི། སླད་དུ་རྡོ་རྗེའི་སྐུ་མཆོག་
བསྟན་འགྲོའི་སྤྱི་ནོར་ཆེན་པོར་ཡུན་དུ་རྟག་ཅིང་བརྟན་པའི་འཚོ་གཞེས་ངོས་ཕེབས་འོས་ཀྱང་མེས་
པོའི་ དལ་ཀླུང་ གི་ རྒྱུན་བཞིན་འཚལ། ཞེས་རྟེན་ལྷ་རྫས། དམ་རྫས་ཐུམ་བཅས་ཚེས་བཟང་
པོར་ དཔལ་ ས་སྐྱ་ནས་ ཕུལ། ཞེས་ ཕེབས། དེད་ རང་ གིས་ གོང་དུ་ ཕན་ ཚུན་ གཉིས་ཆར་ལ་
མཐའ་གཅིག་པའི་ངེས་པ་མེད་པ། རང་གི་གནས་ཚུལ། བདག་ཉིད་ཆེན་པོ་ཇོ་བོ་རྗེའི་གསུང་
ནོར་བུའི་ཕྲེང་བར་བཤད་པ་བཞིན་ཕྱོགས་མེད་བྱ་བྲལ་བྱེད་ཚུལ་ཞུས་པར། ༢ བཀའ་ལན་
ཕྱག་ བྲིས་ ཡིག་ ཆུང་། ཐུང་ ཙམ། སྡེ་ དགེས་ འདི་ ཁའི་ རིམ་གྲོ་ཕྲིན་བཅོལ་མ་བསམས་ པའི་
ཟངས་ཐལ་རང་མཛད་ཚེ་གནང་སྟེས་འོང་གྲས་མིན་འདུག་པས་ཐབས་མ་མཆིས། འོན་ཀྱང་
ནོར་བུའི་ཕྲེང་བའི་སྤྱོད་ཚུལ་གསུངས་པ་གོ་བ་མ་ཆགས་བྱུང་རུང་། སླར་ངོས་མཇལ་དུས་ཞིབ་
མོལ་ཞུ་བ་དགོངས་པར་གཅགས་པའི་གསུང་ཚོགས་ཞུ། ཞེས་པ་གནང་། དེ་ལྟར་ཤིན་ཏུ་ བྱ་
དཀའ་ བའི་ངོས་ ནས། ཁམས་ ལ་འགྲོ་ བར་ ཐག་ཆོད། ཡོས་ ལོ་ཧོར་ཟླ་ གསུམ་ པར་ ས་སྐྱར་
ཕྱིན། གསང་འདུས་མི་བསྐྱོད་པའི་དབང་ སོགས་ཆོས་བཀའ་མང་དུ་ཞུས། གོང་དུའང་ བདེ་
མཆོག་ དྲིལ་ བུ་ ལུགས། ཚེ་ དཔག་ ལྷ་ དགུ། དམར་ པོ་ སྐོར་ གསུམ་ ངོར་ ལུགས་ ཀྱི་ བོད་ཆུང་
སོགས་ཆོས་བཀའ་མང་དུ་ཕུལ། འདི་དག་གི་སྐབས་སུ་ཡར་འབུལ་ བ་ བྱས་པ་དང་། མར་
355

གནང་ཆ་མཛད་པའི་རྣམ་ གྲངས་ནི་ཡི་གེ་མང་དོགས་ནས་མ་བཀོད་དོ། ། ཡེ་ནས་ རང་ཉིད་
ལུགས་ གཉིས་རྣམ་གཞག་ལ། །རབ་ཏུ་ རྨོངས་ཤིང་ བླུན་པོའི་ངང་ཚུལ་ནའང་། །བ་རུལ་ ཇོ་
བཟང་ནོར་པའི་དཔེ་བཞིན་ནམ། །སྔོན་ལས་ཞེས་བྱའི་སྟོབས་ལྡན་དེ་ཡིན་ནམ། །ཆེ་ཕྲ་མང་
པོས་ཆོས་ པའི་ གཟུགས་ སུ་མཐོང་། །འཛེམ་མེད་ དཀོར་ ལ་རྒྱུན་ དུ་ སྤྱོད་ པ་ དང་། །ནམ་འཆི་
ངེས་མེད་བསམས་ པས་ཡིད་སྐྱོ་སྟེ། །སྤྲོས་ སྤྲོས་ཚེ་འདིའི་སྙན་ གྲགས་མི་འདོད་ཀྱང་། །ཚིག་
དང༌ ལག་ ལེན་ འགལ་ བ་ ལྟ་ བུ་ ཡི། །སྤྱོད་ ཚུལ་ ངེས་མེད་ རྒྱལ་ ཁམས་ འཁྱམས་ འདི་ ལ། །
འཕགས་དང་མཁས་ པའི་ཚོགས་ ཀྱིས་བཟོད་མཛད་དེ། །བརྩེ་བའི་གཟིགས་པ་ནམ་ཡང་མི་
འདོར་ཞུ། །སྔོན་ལས་ ཀྱིས་བསྐུལ་ སྦྱིན་བདག་ དད་ པ་ ཡིས། །ལྕགས་ཀྱུས་བཟུང་ནས་བོད་
ཆེན་ས་ འཛིན་དུ། །འདྲེན་པའི་སྐབས་སུ་སྙིགས་དུས་འགྲོ་བའི་མགོན། །འཇམ་མགོན་ཆོས་
རྒྱལ་ ཀུན་དགའ་བཀྲ་ཤིས་ ཀྱིས། །བསྟན་པའི་འབྱུང་གནས་རྡོ་ རྗེ་ གདན་མཆོག་ཏུ། །གནས་
པ་དགོས་ཚུལ་ཐུགས་ཡིད་གཅིག་འདྲེས་ཀྱི། །བཀའ་ལུང་ཡང་ཡང་ཕེབས་པའི་ཟེར་མ་ཡིས། །
བྱ་དཀའ་བྱུང་ཚུལ་འདི་འདྲ་ཡིད་རབ་བཤུང་། །དེ་ནས་ངོར་ཤར་ཆེན་བློ་གྲོས་གྲགས་པ་སོགས་
ཀྱིས་ཁྱོད་ཁམས་སུ་འགྲོ་ན་ཆོས་འཕྲོ་གང་དྲག་དགོས་ཚུལ་གསུངས་པར། ཀླུ་སྡིངས་རྡོ་ཆལ་དུ་
སྒྲུབ་ ཐབས་ རྒྱ་ མཚོའི་ རྗེས་ གནང་། རྒྱ་ གཞུང་། བོད་ གཞུང་ བཅས་ བྱས་ པར། ངོར་ གཞིར་
བཞུགས་ གྲྭ་ པའི་ སྟེང་། བློ་ མགོ་ ཡང་ བདུན་ བརྒྱད་ ཙམ་ དང་། བཞད། ཉང་ སོགས་ ནས་
ཀྱང་མང་དུ་བྱུང་བས། གྲྭ་ཚོགས་ཆེ་བའི་འཚང་དྲག་གིས་རྡོ་ཆལ་གྱི་ཀ་བ་ཧར་བཏོན་བྱུང་ཀྱང་
ཉེས་སྐྱོན་མ་བྱུང་བ་དཀོན་མཆོག་གི་ཐུགས་རྗེར་གདའ། གཞན་ཡང་རགས་བསྡུས་ལ་བདེ་སྐྱེ་
གསང་གསུམ། གུར་སཾ་སོགས་དབང་བཀའ་མང་པོ་དང་རྗེས་གནང་ལུང་གི་ཚོགས་མང་པོ་ཉིན་
མཚན་ཁོར་ཡུག་ཏུ་བགྱིས། དེ་མཐུན་ཐུབ་བསྟན་རྣམ་རྒྱལ། རྩེ་གདོང་སོགས་ནས་ཀྱང་ཆོས་
དགོས་ཚུལ་མང་དུ་བྱུང་བས་བྲེལ་བ་མང་པོ་རྩིད་སྐུད་བཅད་པའི་མགོ་བཞིན་ལངས། །བླ་མ་ཚེ་
དབང་རྡོ་རྗེ་ན་རེ་ཁྱེད་རྣམས་ཀྱིས་ད་བར་མ་རིག་པ་ཨེ་ཡིན་གསུང་སྟེ་དེ་ནི་ཐུགས་མད་པ་ཡིན།
ཁོང་རྣམས་ན་རེ། འདི་འདྲའི་གློ་བུར་མི་འོས་པའི་བྱ་བ་འོང་བསམ་མེད་གལ་ལེ་ཞུ་རྩིས་ཡིན་པ་
ལ་ཟེར་རོ། །གང་ལྟར་ཐུབ་བསྟན་མཁན་པོ་མངའ་རི་གློ་བོ་པ་རྣམ་རྒྱལ་བཟང་པོས་བོས་ཏེ།
བླ་ཚོགས་ཀུན་ལ་ སྒྲུབ་ ཐབས་ བརྒྱ་ རྩ་ རྒྱ་ གཞུང་། བོད་ གཞུང་། རྗེས་གནང་བཅས་ པ་ དང་།
རགས་ བསྡུས་ ལ་ ཀྱེ་རྡོར་ རྒྱུ་ ལམ་ གྱི་ དབང་། ལམ་འབྲས་ ཀྱི་ ཆ་ ལག་ རྣམས་ དང་། གཤེད་
356

དམར་སོགས་མང་དུ་ཕུལ། མང་ཇ་འགྱེད་བཅས་དང་། རྟེན་མཇལ་ཞིབ་པར་བྱས་སྙན་དར་
དར་ཁ་བཞི་བཅུ་ཙམ་ཕུལ། རྟ་ནག་ཚུ་ ཚན་ཞོར་ངོར་པའི་ཆོས་གཞིས་རྣམ་རྒྱལ་སྒོང་ན་བཀའ་
སྲུང་གཉེན་པོ་འདུག་པར་སྙན་དར་མཆོད་གཏོར་ཕྲིན་བཅོལ་བྱས། བཀྲ་ཤིས་ལྷུན་པོར་སྔར་
ནས་ཡང་ཡང་འབུལ་སྣེ་དང་མང་ཇ་སོགས་སོང་ཞིང་། མཆོག་སྤྲུལ་རིན་པོ་ཆེ་བློ་བཟང་ཡེ་ཤེས་
མཇལ་ཞིང་ཐུགས་དགྱེས་པའི་གསུང་དང་གོས་ཡུག་རྟེན་ཁེབས་སོགས་གནང་སྦྱིན་རྒྱ་ཆེར་སྩལ།
མང་ ཇ་ དང་ རྟེན་མཇལ་ ཞིབ་ པར་ བྱས་ སྙན་དར་སུམ་ཅུ་ ཙམ་སོང་། ཡང་ངོར་ གདན་ ས་ པ་
སོགས་ རགས་བསྡུས་ལ་མགོན་པོའི་དབང་ལྔ་སོགས་ཆོས་འཕྲོ་མང་པོ་ཕུལ། དེ་སྐབས་ཡིག་
རིས་ཧྲལ་ཧྲུལ་བཀོད་པ་ཕལ་ཆེར་འཐོར་ནས་མེད་ནའང་ཅུང་ཟད་འདུག་པ་ཚེ། དཔའ་ལྡན་
ཤེས་ རབ་ དང༌། ཤེས་ རབ་ ལྷུན་གྲུབ་ གཉིས་ ཀྱིས་ བཀའ་ འབུམ་ བཞེངས་ཟེར་ནས། འདྲི་
མཁན་ གང་ རྙེད་ ཀྱིས་ ཚ་ དྲག་ ཏུ་ བྲིས། ཡི་གེ་ ངན་ པ། བརྡ་ མི་ དག་ པ་ སོགས་ དཔྱོད་ ལྡན་
རྣམས་ཀྱིས་ཐུགས་ཁྲེལ་ གྱི་ རྒྱུར་མཆིས་ཀྱང་། གླེགས་བམ་བཞི་ཙམ་འགྲིག་སྣང་། སྤྱིར་གྱིས་
ནི་ངེད་ཀླད་པ་ཆུང་བས་མི་མང་པོས་ཆོག་དགོས་ཉོག་དགོས་ཟེར་བའི་ཁ་རྙེད་སྟོང་ཕྱིར་བྲིས་པའི་
ཡི་གེ་བསྡུ་ཅི་ ལ་ ཐུབ། འདི་སྐབས་བྲེལ་བ་ཤིན་ཏུ་ཆེ་ཞིང་། འཇིག་རྟེན་འདིའི་བླ་གོག་གི་
མིང་བཏགས་ལ་ཡིད་ཤིན་ཏུ་སྐྱོ་ནས་འཆི་ཁའི་མཚམས་སྦྱོར་གྱི་དམ་བཅའི་ཡི་གེ་བགྱིས་པ་འོག་ཏུ་
འཆད། ཡོས་ལོའི་ཧོར་ཟླ་དྲུག་པ་གཉིས་བརྩེགས་བྱུང་བའི་དང་པོའི་ཉེར་ལྔ་ལ་ངོར་ནས་བཏེག །
གསེར་མདོག་ཅན་དུ་མང་ཇ་བཏང་། མངའ་ རིས་པའི་གྲྭ་པ་རྣམས་ ཀྱི་གྲུ་ལ་རོག་རམ་བྱས།
ཤངས་ཆུ་ཆེ་བས་ཉེན་ཆེ་བ་བྱུང་བར་གནོད་སྦྱིན་བེག་གདོང་ལྕམ་དྲལ་གྱིས་ཕྲིན་ལས་ཅུང་ཟད་
བསྒྲུབས་ སམ་ སྙམ་ པ་ཤར། ཨེ་དམར་སྒང་པའི་ གྲོང་ པ་ཞིག་ཏུ་ གནས་ཚང་བྱས་པར། ཁོ་
པར་འཁྱིལ་ཆུ་ལྟ་བུའི་བཏུང་ཆུ་ཅུང་ཟད་འདུག་པ་སྐམ་ལ་ཁད་ནས་སེམས་ལས་ཆེ་ཞིང་། རབ་
གནས་དགོས་ཟེར་བར་དཀོན་མཆོག་གསུམ་གྱི་བཀྲ་ཤིས་བརྗོད་ནས། ནས་གཏོར་བས་སྨན་
ཡོན་ ཆེན་ པོར་ གྱུར་ ཟེར་ བ་ ཕྱིས་ཐོས་ཏེ་ དཀོན་མཆོག་གི་ཐུགས་ རྗེར་ གདལ། རྩེ་ གདོང་དུ་
ཞབས་ དྲུང་ ཡབ་ སྲས། བདག་ མོ་ གཉིས། གྲྭ་ མང་ བཅས་ པར་ ཐུགས་ བཞེད་ ཀྱི་ཆོས་ གང་
ལྕོགས་ ཕུལ། དགེ་ཚུལ་སློང་བདུན་ཅུར་ ཉེ་བ་ བསྒྲུབས། མང་ འགྱེད་ ཡང་ དག་ བྱས། ཁོང་
རང་རྣམས་ཀྱིས་ཀྱང་གུས་ཞེན་འབུལ་གཟབས་འབྲལ་མི་ཕོད་པ་ལྟ་བུ་བྱེད་དོ། །རང་གི་བསྟི་
གནས་ ཨེ་ཝཾ་ ཆོས་ ཀྱི་ གྲྭར། །མཁན་ཆེན་ཤར་ཆེན་སློབ་བུའི་ཚོགས་རྣམས་ལ། །ཅི་ནུས་ཅི་
357

ལྕོགས་ ཆོས་ འཕྲོའི་ གདམས་ པ་ ཕུལ། །ཀུན་ མཁྱེན་ གོ་ རམ་ ཆེན་ པོའི་ གདན་ ས་ ཆེ། །ཐུབ་
བསྟན་རྣམ་པར་རྒྱལ་བའི་ཆོས་གྲྭ་རུ། །མཁན་སློབ་དགེ་འདུན་བཅས་པར་ཆོས་དང་ནི། །རྒྱ་
ཇ་སྐམ་རློན་བཅས་པའི་བསྙེན་བཀུར་བསྒྲུབས། །བྱིན་ཆེན་རྟེན་རྣམས་མཆོད་པའི་སྤྲིན་གྱིས་
མཆོད། །རྣམ་ རྒྱལ་ ཕོ་ བྲང་ བསྟན་ བསྲུང་ རྒྱ་ མཚོ་ ལ། །སྙན་ དར་ མཆོད་ གཏོར་ ཕྲིན་ བཅོལ་
རྒྱས་པ་བྱས། །དགེ་འདུན་གྲུབ་པའི་དབང་ཕྱུག་སྐལ་བཟང་གིས། །ལེགས་བསྐྲུན་བཀྲ་ཤིས་
ལྷུན་པོར་ཆོས་གྲྭ་ཆེར། །སྤྲུལ་པའི་སྐུ་དང་རྟེན་མཇལ་ལ་སོགས་བསྒྲུབས། །འཇམ་དབྱངས་
ས་སྐྱའི་གདན་ས་འོག་མར་ ཡང་། །མཁོན་རིགས་ ཡབ་ སྲས་ལྕམ་ དང་ བཅས་ པ་ དང༌། །དགེ་
འདུན་རྒྱ་མཚོའི་བཞེད་དོན་གང་ལྕོགས་བསྒྲུབས། །ཤུ་གུ་ལ་དང་ཉེ་བར་དྲིལ་གཅིག་ལག་པ་
ཆག་པ་དང་གཟུགས་གཞི་ཤིན་ཏུ་ལོད་པ་བྱུང་བས། སེམས་ལ་ཤི་ནའང་བློ་བདེ་དགེ་སྦྱོར་གྱི་
མཚམས་སྦྱོར་བགྱིས་ནས་འགྲོ་སྙམ་པ་ཤར། ཟླའོ་རྣམས་ལ་ རྗེས་ ཀྱི་བྱ་ཚུལ་ཁ་ཏ་བྱས་པས་
སྡུག་བསྔལ་ལ་བཀོད། མི་ཤེས་སེམས་ཆུང་བྱིས་པའི་སྤྱོད་པ་ཡིས། །རང་གཞན་གང་ལའང་
ཕན་པར་མི་འགྱུར་ཞིང་། །རླབས་ཆེན་བྱ་བ་གང་ཡང་སྒྲུབ་མི་ནུས། །སྙིང་སྟོབས་གོ་ཆ་ལྡན་
ན་ཅི་མ་རུང་། །དེ་སྐབས་ཇོ་མོ་གངས་དཀར་སོགས་གཞི་བདག་རྣམས་ཁམས་སུ་འགྲོ་བ་ལ་
ཅུང་ཟད་འཁྲེན་པ་ཡིན་ནམ་ཟེར་རོ། །ད་ནས་གཟུགས་གཞི་བཟང་རྒྱུ་རང་མེད་རུང་། དབུས་
སུ་སླེབས། འབྲས་ སྤུངས་ དགའ་ ལྡན་ ཕོ་ བྲང་ དུ་ སྤྲུལ་ པའི་ སྐུ་ དང་ སྡེ་ སྲིད་ མཇལ། རྟེན་
མཇལ་ཞིབ་པར་བྱུང་། འབྲས་སྤུངས་ཞོ་ སྟོན་ཟེར་བ་གོས་སྐུ་བཀྲམ་པ་དང་། འཆམ་སོགས་
ལྟད་མོ་ཆེ་བར་བྱུང་། །ལྷ་སའི་རྟེན་མཇལ་ བྱས་ཤིང་དད་ལྡན་འགའ་ལ་ཆོས་འབྲེལ་མང་དུ་
བྱས་ཏེ། ན་ལེནྡྲར་ སླེབས་ འདུས་ པའི་ ཚོགས་ ལ་ མང་ ཇའི་བསྙེན་བཀུར་དང་། རྟེན་ མཇལ་
སྙན་དར་ གང་ རྒྱས་ ཕུལ། བཅོ་ བརྒྱད་ ཞབས་དྲུང་དུ་བཀའ་གདམས་ཐིག་ལེ་བཅུ་ དྲུག་ དང་།
རྫི་ དཀར་ལྷ་ལྔའི་ རྗེས་གནང་ཞུས། དགོངས་བཞེད་ལྟར་ ཚེ་དབང་ དགུང་གྲངས་དང་། ལས་
གཤིན་བཅུ་གསུམ་མའི་ རྗེས་གནང་ཕུལ། གཞན་ཡང་བླ་མ་གྲྭ་པ་མང་པོར་ཚེ་དབང་སོགས་
བྱས་སོ། །དམ་པ་རྒྱ་གར་ཞབས་ཀྱི་རྣམ་འཕྲུལ་ཆེ། །ཀུན་མཁྱེན་གཉིས་པ་ རོང་སྟོན་ཆེན་པོ་
ཡི། །བསྟི་ གནས་ན་ལེནྡྲ་ ཡི་ ཆོས་སྡེར་ཡང་། །རྒྱུད་སྡེའི་ མངའ་ བདག་ ཆོས་ རྗེ་ ངག་ དབང་
མཚན། །ཐུགས་ ཡིད་ གཅིག་ ཏུ་ འདྲེས་ པའི་ ལེགས་ བྱས་ ཐོབ། །རྒྱུན་ གྱི་ དབང་ པོའི་ རྟེན་
མཇལ་ མཆོད་ གསོལ་བཏབ། །འདུས་ པ་ རྒྱ་ མཚོའི་ ཚོགས་ རྣམས་ བསྙེན་བཀུར་ བྱས། །དོན་
358

གཉེར་རྣམས་ལ་ཆོས་ཀྱི་སྦྱིན་པ་སྤེལ། །དེ་ནས་ལམ་ལ་ཞུགས་ཏེ་ལྡན་དགའ་སྟོད་དུ་སླེབས།
རང་གི་གྲྭ་རིགས་བླ་མ་སོ་སོ་ཆོས་སྡེ་རྣམས་དང་། སྦྱིན་བདག་གི་ཚོགས་ཀྱིས་བསུ་བ་སེར་ཕྲེང་།
འབུལ་བ་བསྙེན་བཀུར་གུས་ཞེན་ཆེ་བར་བསྟབས་པས། དངོས་པོ་རྣམས་གྲུབ་མཐའ་རིས་སུ་
མ་ཕྱེ་བའི་དགོན་ སྡེ་ ཐམས་ ཅད་ ལ་ ལས་ ཀྱི་ འབྲེལ་ འཇོག་ཏུ་བཏང་། །ལམ་དུ་ཞུགས་ནས་
གེགས་མེད་ བདེ་བར་ནི། །བོད་ ཆེན་ དགེ་ བཅུ་ འཛོམས་ པའི་ གནས་ སུ་ སླེབས། །དགོན་ སྡེ་
མང་པོའི་དགེ་འདུན་ཚོགས་རྣམས་ཀྱིས། །སེར་ཕྲེང་མཆོད་སྤྲིན་རྒྱ་མཚོའི་བཀོད་པས་བསུས། །
དད་ལྡན་སྐྱེས་བུ་དབྱར་གྱི་ཆུ་འཛིན་བཞིན། །དད་རྫས་ཆར་བཞིན་བབས་པ་དེ་དག་ཀྱང་། །
བདག་ཏུ་མ་བཟུང་རིས་མེད་མཆོད་སྦྱིན་བྱས། །ཀུན་ཀྱང་རྨི་ལམ་སྒྱུ་མའི་རོལ་རྩེད་བཞིན། །
མི་དམིགས་འཁོར་གསུམ་ཡང་དག་རྒྱ་ཡིས་གདབ། །དེ་ནས་སྡེ་དགེ་ནས་བསུ་བའི་བཀོད་པ་
གཉེར་པ་རྣམ་རྒྱལ་གཙོས་རྒྱ་བ་བདུན་ཅུ་སྐོར་གྱིས་རྟ་དྲེལ་སོགས་ཡོ་བྱད་གྱ་ནོམ་པ་དང་བཅས་
སླེབ་བྱུང་ཞིང་། དེ་ནས་ནམ་ཟླ་གྲང་རེག་ཆེ་བ་བཅས་མགྱོགས་པར་བྱང་ལམ་རྫ་ཆུ་བརྒྱུད་དེ་
འོང་། དེ་སྐབས་གླིང་གི་དཔོན་བུ་རྡོ་རྗེ་ཟེར་བ་འདས་པའི་བྱང་ཞུས་ལ་མགོ་ཟི་རབ་བརྟན་རྩེར་
འབད་ རྩོལ་ ཆེན་ པོས་ བོས། བྱང་ བུ་ བསྔོ་ སྨོན། དོན་ གཉེར་ ཀུན་ ལ་ ཆོས་ འབྲེལ་ བྱས།
དགོན་པར་ཡང་རྟ་ནོར་ལ་སོགས་པ་མང་དུ་ཕུལ། དེ་ནས་རྨ་རོང་བརྒྱུད་དེ་ཟིས་ཕུ་ལྷ་ལུང་དུ་ས་
སྐྱོང་བླ་མ་བསོད་ནམས་ཕུན་ཚོགས་དང་མཇལ་ཞིང་ཤངས་ལེན་ཕུན་སུམ་ཚོགས་པ་སྩལ། དེ་
ནས་རི་ཁྲོད་སྨིན་གྲོལ་གླིང་ནས་དར་མ་མདོར་ཐབ་བསུ་བྱུང་། དེ་ནས་ཆོས་ཁྲི་ཟེར་བ་དེར་
དངུལ་མདའ་དགོན་པའི་བླ་ཁག་རྣམས་དང༌། ལྷ་ཁང་གྲྭ་ཚང་རྣམས་དང་བཅས་ཏེ་རྟ་བསུར་
བྱོན། དེ་ནས་ སྨིན་ གྲོལ་ གླིང་ ནས་ བསུ་བའི་བཀོད་པ་རྒྱ་ཆེན་པོ་དང་བཅས་ཏེ་སླེབས། དེ་
ནས་ གྲལ་ ཚེས་ བཅུ་ དགུའི་ རྒྱལ་ ཕུར་འཛོམས་ པའི་ འགྲུབ་ སྦྱོར་ཐོག །གྲུབ་ པའི་ དབང་ ཕྱུག་
བརྩོན་འགྲུས་བཟང་པོས་བཏབ་པའི་ཆོས་གྲྭ་ཆེན་པོ་ལྷུན་གྲུབ་སྟེང་གི་འདུས་པ་རྒྱ་མཚོའི་ཚོགས་
ཀྱིས་ སེར་ ཕྲེང་གདུགས་དང་རྒྱལ་མཚན་ལ་སོགས་པ་རོལ་མོ་སྣ་ཚོགས་དང་། ཆོས་སྐྱོང་ལྕམ་
དྲལ་གྱི་འཆམ་སྐུ་དང་བཅས་པས་བསུས་ཏེ་གཙུག་ལག་ཆེན་མོར་ཁྲི་ཆེན་སངས་རྒྱས་བསྟན་པ་
དང་མཇལ། ཁྱབ་བདག་འཁོར་ལོའི་མགོན་པོ་འཇམ་མགོན་དཔལ་མཆོག་རྒྱལ་མཚན་གྱི་བསྟི་
གནས་ སུ་ གནས་ མལ་ བྱས། དེ་ལྟར་ ལམ་ གྱི་དཀའ་བ་རྣམས་ སྤྱད་དེ། །དོན་དུ་གཉེར་བའི་
སྦྱིན་བདག་མདུན་ས་རུ། །མཁོ་དགུའི་ལོངས་སྤྱོད་ཚོགས་ཀྱིས་མཆོད་པ་དང་། །འདུས་པ་རྒྱ་
359

མཚོའི་ སྣམ་སྦྱར་ འཕགས་ པའི་འོད། ། ལི་ཁྲི་རྒྱ་མཚོའི་རྦ་ཀློང་འཁྲུགས་པ་བཞིན། །རྒྱ་ཆེན་
རྣར་སྙན་རོལ་མོའི་ཚོགས་རྣམས་དང་། །གདུགས་དང་རྒྱལ་མཚན་ལྷ་རྫས་མཆོད་པའི་ཚོགས།
། འཛིན་མའི་ཁྱོན་དང་ ཀུན་ གསལ་ གང་བ་བཞིན། །དེ་ ཀུན་ རྩི་ བརྒྱུད་ བླ་ མ་ མཆོག་ གསུམ་
དང༌། ། བསྟན་ བསྲུང་རྒྱ་ མཚོ་ མཉེས་ པའི་ མཆོད་ པར་ བསྔོས། །ལེགས་ བྱས་ དགེ་ བའི་རྣམ་
དཀར་ གང་ ཡོད་རྣམས། །བསྟན་ དང་ འགྲོ་བའི་ བདེ་ སྐྱིད་ འབྱུང་ ཕྱིར་བསྔོས། །དེ་ནས་ སྦྱིན་
བདག་བླ་མ་ཁུ་དབོན་རྣམས་ཀྱིས་མགོ་ཐོན་ལེགས་མཚོན་ཡོ་བྱད་མཁོ་དགུའི་བརྒྱ་འབུལ་དུ་མ་
བསྟར། དེ་ མཐུན་ རྫོང་ གཞིས་ སོ་ སོའི་ གཉེར་ ལས་ འཛིན་ སོགས་ སེར་ སྐྱ་ཐམས་ཅད་ ཀྱིས་
བསྙེན་ བཀུར་ མང་ དུ་ བསྟབས། དེ་ ནས་ རིམ་ བཞིན་ དབོན་ པོ་ སྟོད། ཡེ་ ན། ལྕགས་ ར།
སྤེལ་བར། སྨེ་ཤོད་རྫོང་གསར། ཟིས་ཕུ་སོགས་སུ་འདོད་སྦྱར་བཞིན་ཕྱིན་ཐམས་ཅད་ཀྱིས་
བསྙེན་ཅིང་བཀུར། དེ་དག་ཏུ་རང་གི་སྟོབས་ཀྱི་ཅི་འཁྱུད་ཀྱིས་ཆོས་སྦྱིན་ཡང་དག་སྤེལ་བའི་
ཁུལ་བྱས། དེ་སྐབས་ ཀྱི་དངོས་པོ་དབུས་གཙང་ལ་ཁྱེར་འོས་རྣམས་འབྲུག་ལོར་དཔལ་ལྡན་
ཤེས་ རབ་འབུལ་སྐྱེལ་ ལ་བཏང་བ་ལ། གསེར་ཞོ་སུམ་བརྒྱ་ཙམ་དང་། དངུལ་སྲང་ཉིས་བརྒྱ་
ལྷག་ ཙམ། ཇ་ ཁག་ དྲུག་ལྔ་ བརྒྱ་ ཙམ་ དང་། གཞན་ ཡང་ གོས་ ཆེན་ ལ་ སོགས་ པའི་ དར་ སྣ་
ཚོགས་ དང་། ཟངས་ དོས། རས་ དོས། མར་ དོས་ ལ་ སོགས་ པའི་ དངོས་ པོ་ མང་ པོ་ དང་།
དེ་བསྟུན་གྱི་རྟ། དྲེའུ་མཛོ་གཡག་ལ་སོགས་པ་སྟོབས་ཆེ་བ་ཡོད། ལྷ་སའི་རྟེན་གསུམ་རྣམས་
ལའང་ གསེར་ ཆབ་ ལ་ སོགས་ པ་ གང་ རྒྱས། གཞུང་ ས། ༩ སྐུ་ ཞབས་ ཡས་ ཕྱིན་ ལ་ འབུལ་
བའི་རྣམ་གྲངས། སེར་འབྲས་སོགས་གྲུབ་མཐའ་རིས་སུ་མ་ཕྱེ་བའི་དབུས་གཙང་གི་དགོན་སྡེ་
ཕལ་ཆེ་བ་ལ་མང་ཇ་བསྔོ་རྟེན་བཏང་། རྩ་བའི་གྲྭ་ས་ས་ངོར་རྩེ་གསུམ་ལ་ཡང་རང་གི་ནུས་
སྟོབས་གང་ཡོད་ཀྱིས་བསྙེན་བཀུར་འགྱོད་མེད་བྱས་པས་བློ་བདེ་ཞིང་། གཟིམས་ཕྲུག་ན་ཡོད་
པའི་རྟེན་མཆོད་དཔེ་ཆ་རྣམས་ཞིང་ཁམས་རྒྱ་མཚོར་བསྒྲིགས་པའི་ཐོ་ཟུར་ན་ཡོད། ངོར་བླ་བྲང་
དུ་ བླ་ མ་ནམ་ འདས་ ཀྱང་ གདུང་ ཚེས་ བརྒྱད་ ཀྱི་དཔེ། ཤིན་དུས་ ཇ་ དང་ མ་ཤི་ཚེ་ རིམ་ གྲོར་
དམིགས་ པའི་དངུལ་ལྔ་བཅུ་མ། ཇ་ ལག་དྲུག་མ་བརྒྱ་ལྷག་ཙམ་སོགས་དེབ་འཁྱོན་གྱི་སྦྱོར་
འཇགས་བྱས། གཞན་ཡང་འཕྲལ་མཁོའི་ཇ་མར་མང་དུ་ཕུལ་འདུག །རྗེས་ནས་ཀྱང་ཁ་གསོ་
བྱེད་པ་བཅས་ ༢མཁན་བརྒྱུད་ན་རིམ་གྱི་དུས་ཇའི་རྟེན་ལས་མི་ཉུང་བ་བཞག་ཡོད། དེ་ནས་
གདན་ས་ཆེན་པོ་སོགས་ངོར་རྩེ་གསུམ་ནས་མྱུར་དུ་དབུས་གཙང་དུ་འབྱོར་དགོས་པའི་ཐུགས་དམ་
360

ནན་ཆགས་བྱུང་བར་དགོངས་བཞེད་ལྟར་རང་གི་བློ་ཡུལ་དུའང་དེ་ཁ་ཡོད་ཀྱང༌། རང་འཁོས་
མེད་པས་དོན་ཐོག་ཏུ་མ་ཁེལ་བའི་ཐོག་ལུག་ལོར་རང་གི་ཟླའོ་དཔལ་ལྡན་ཤེས་རབ་ལྔ་པའི་ལམ་
དུ་གྱུར་སེམས་མྱ་ངན་གྱི་ཁང་བུར་ཚུད་ཀྱང་སྒྲིབ་སྦྱོང་གི་དགེ་རྩ་ཡང་དག་བྱས་པར་བརྟེན་ནས་
གནས་ངན་པར་མ་སྐྱེས་ཙམ་བྱུང་ལ་རེ། དེ་ནས་ལག་ན་ཡོད་པའི་དངོས་པོ་འབུལ་སྐྱེལ་ལ་འགྲོ་
འོས། གསེར་སྲང་བརྒྱད་ཅུ་ལྷག་ཙམ་དང་། དངུལ་རྟ་རྨིག་ ལ་ སོགས་པའི་དངུལ་ སྟོབས་ཆེ་
བ། གཞན་ ཡང་ བྱེ་ མུ སྤོས་ཤེལ། དར་ གོས་ ཚན་ ཆེ་བ། ཇ་ ཤིན་ཏུ་ སྤུས་ གཙང་བ་ བརྒྱ་
ཕྲག་ ལྷག་ ཙམ་ དང༌། གཞན་ ཡང་ རས། ཟངས། དུ་ བ། ཁྲབ། གཅན་ གཟན་ གྱི་ ཤུན་
པ་ སྣ་ ཚོགས། མར། མཆོད་ ཆ་ སྤྱས་ ལེགས་ རྣམས་ དང༌། དཀར་ ཡོལ་ སྣ་ ཚོགས་ པའི་
དཀར་ སྤྱད་མང་པོ། །དངུལ་ གྱི་མཎྜལ་ ལ་སོགས་ པའི་དངུལ་སྤྱད་དུ་མ། དྲིའུ་དྲུག་ཅུ་ ལྷག་
ཙམ་དང་། རྟ་མཛོ་མང་པོ་བཅས་པ་དགེ་སྦྱོར་དུ་གང་འགྱུར་བྱེད་པར་དྲུང་ཡིག་ཤེས་རབ་ལྷུན་
གྲུབ་བ་རྫོངས་ཡོད། དེ་ནས་དགེ་སྦྱོར་ཞིག་ཨེ་འོང་བལྟ་རྩིས་ལ། བླ་མ་ཚེ་དབང་རྡོ་རྗེ་སྐུ་ཚེ་
མ་བརྟན་པར་བརྟེན་ནས་སླར་ཡང་དུཉཁ་ཇེ་ཆེར་སོང་། གང་ལྟར་ཡང་བླ་གོག་གི་མིང་བཏགས་
མི་ཚེ་སྟོང་ཟད་བྱེད་པ་འདི་ལ་སྐྱོ་བ་སྐྱེས་ནས་སྔ་སོར་དམ་བཅའ་ཡོད་ཚུལ་འདི་ལྟ་སྟེ། དགེ་
སློང་སངས་རྒྱས་ཕུན་ཚོགས་ཀྱིས་འཆི་ཁའི་མཚམས་སྦྱོར་དད་པའི་རྒྱ་མཚོ་ངེས་པར་འབྱུང་བའི་རྦ་
རླབས་གཡོ་བ་ཞེས་བྱ་བ། བླ་མ་དང་དཀོན་མཆོག་གསུམ་ལ་ ཕྱག་འཚལ་ལོ། །སྐྱབས་ཀུན་
s
རྩ་བ་རྩ་བརྒྱུད་བླ་མ་དང་། །དངོས་གྲུབ་ཀུན་སྩོལ་ཡི་དམ་ལྷ་ཡི་ཚོགས། །དཀོན་མཆོག་རྣམ་t
གསུམ་ཆོས་སྲུང་ནོར་ལྷའི་ཚོགས། །འགྱུར་མེད་ དམ་བཅའ་དྲག་པོས་ དབང་ མཛོད་ཅིག ༈
།དེ་ལ་རྒྱུན་ཆགས་དབེན་གསུམ་ལ་མོས་པའི་བློ་ཡོད་ཐོག །ངེས་པར་འཆི་ཞིང་ནམ་འཆི་ཆ་མེད་
ལ། ལུས་ལ་ཡང་ས་གདོན་གྱིས་གནོད་པ་ཡོད་པའི་མཚན་མ་ཤར། དེའི་རྐྱེན་བྱས་ རང་ཉིད་
ཀྱིས་སྙིང་གི་རྦད་ཁམས་བསྐྱེད་པའི་དགེ་སྦྱོར་གྱི་དམ་བཅའ་འདི་ལྟར་རོ། །ཡིད་བཞིན་ནོར་བུ་
གོས་ཧྲུལ་གྱིས་བསྟུམས་ནས། །གཏེར་དུ་སྦས་ཏེ་འཛམ་གླིང་འདི་ཉིད་ན། །ང་ཉིད་ནོར་ཆེན་
སྨྲས་ ཀྱང་ སུ་ཡིད་ཆེས། །གང་ཞིག་ལ་ ཡང་ ཕན་ཐོགས་ནུས་པར་གྱུར། །དེ་བས་ བདག་ རང་
འཚེ་མེད་འཚོ་སླ་བའི། །གནས་དེར་སྒྲུབ་པའི་རྒྱལ་མཚན་རྩེར་བཏགས་ནས། །རྩེ་གཅིག་མི་
རྟོག་ སེམས་ ཀྱིས་ གསོལ་བཏབ་ན། །རང་གཞན་ དགོས་འདོད་འབྱུང་བར་ཐེ་ཚོམ་མེད། །དེ་
ཕྱིར་ཁོ་བོ་དབེན་པར་སྡོད་ལ་དགའ། །འཆི་མེད་བདུད་རྩི་རྙེད་ནས་ཟས་ངན་སྤོང་། །ནོར་བུ་
361

རིན་ཆེན་རྙེད་ནས་གསེར་ཡང་འདོར། །མཆོག་ཐོབ་དམན་པ་འདོར་བ་ཇི་ལྟར་འཁྲུལ། །རང་
ལོ་ལྔ་བཅུ་ཡན་གྱི་བྱས་བྱུང་རྣམས། །མདོར་བསྡུས་ཡི་གེའི་ལམ་དུ་བཀོད་ཟིན་ལ། །འདི་ནི་
འཆི་ཁར་དགེ་སྦྱོར་གསལ་འདེབས་དགེ །སྔོན་ཆད་ཁོ་བོས་གདམས་ངག་བརྒྱ་ཕྲག་བསླབས། །
འོན་ཀྱང་ད་དུང་གཞན་དག་ཚོལ་བར་འདོད། །ད་ནི་སྔོན་ཆད་ཐོས་པ་དེ་དག་ལ། །ངེས་ཤེས་
ཡོན་ཏན་གང་རྙེད་བྱེད་ པ་ ལས། །རྣམ་ གྲངས་བསོག་འདོད་ སྤྲོས་ པ་བདག་ལ་མེད། །ཐོག་
མེད་དུས་ནས་ད་བར་ལུས་མང་པོ། །འདོར་ལེན་བགྱིས་ཀྱང་ད་དུང་ རང་སེམས་ལ། །བརྟན་
པ་མ་ཐོབ་འདི་བསམ་མཆི་མ་དཀུ། །སྔོན་ཆད་རྣམ་དཀར་བསགས་འབྲས་དལ་འབྱོར་འདིར།
། སྙིང་ པོ་ མ་ ལོངས་དེ་ ཚེ་ ཇི་ ལྟར་ བྱ། །ཚེ་འདིའི་ བདེ་ སྐྱིད་རྒྱ་ ཁ་ མ་ཉམས་པར། །དབེན་
གསུམ་བདུད་ རྩི་ ཐོབ་ པར་ མི་འགྱུར་བས། །དེ་ཕྱིར་དབེན་པར་བརྟེན་པའི་རྒྱུ་མཚན་འདིའོ།
༈ ། སྐབས་ འདིར་ བྱང་ ཆུབ་ སེམས་ དཔའ་ནོར་ བུའི་ ཕྲེང་ བ་ དང་། སྨོན་ལམ་བདུན་ཅུ་ པ་
དང༌། རྒྱལ་སྲས་ལག་ལེན་རྣམས་ཡིད་ལ་ཤིན་ཏུ་གཅགས་པ་ལྟར་ཡིན་ལ། དེར་མ་ཟད་སྤྱོད་
འཇུག་བསམ་གཏན་ལེལུ། བྱམས་ཆེན་རབ་འབྱམས་པས་མཛད་པའི་སྨོན་ལམ་ཤིན་རྒྱས་མ།
རྗེ་ བཙུན་ མི་ ལ་ སོགས་ བཀའ་ བརྒྱུད་ གོང་ མའི་ རྣམ་ ཐར། སེ་ ཞང་ རྗེ་ བཙུན་ གྲགས་ པ།
ཚོགས་ ཉན་ གྲུབ་ གསུམ། བྲག་ ཕུག་ པ། དཀར་ པོ་ བྲག་ པ། རི་ ཁྲོད་ པ་ བློ་ བརྟན། མུས་
ཆེན་དཀོན་རྒྱལ་གྱི་གསུང་མགུར་སོགས་ཡིག་ཆ་མང་པོ་ཞིག་བློ་ལ་གཅགས་པས་ཐོ་ཙམ་མོ།
།སྐྱེ་འཆིའི་འཇིགས་པས་མཚན་ལྡན་བླ་མ་བཙལ། །བྱང་ཆུབ་འདོད་ལས་ཡིད་ལ་གཞན་བསམ་
མེད། ། འབོལ་ བའི་ གདན་ སྤངས་ སྤེན་ མ་ རྩྭ་ སྟན་ བསྟེན། །ཆོས་ བརྒྱད་ དཔའ་བརྗིད་བཟང་
པོའི་ གོས་ སྤངས་ནས། །ཕྱག་དར་ཁྲོད་ སོགས་ དམན་ པའི་ གོས་ ལ་ བརྟེན། །དེ་ ཚེ་ དད་ པས་
སྡུག་ བསྔལ་ ལམ་ དུ་ ཁྱེར། ། སྙིང་ རྗེ་ བཟློག་ བསྒོམས་ རང་ ལུས་ སྦྱིན་ པར་ གཏོང་། །བྱམས་
པའི་ དབང་ གིས་ གནོད་ བྱེད་ ཕ་མར་ བལྟ། །ཆོས་ཉིད་རྟོགས་ པའི་ དོན་ ལ་ གོམས་འདྲིས་བྱ། །
།བྱང་ཆུབ་འདོད་པས་ལུས་སྲོག་ཐེད་ལ་བོར། །ཟབ་མོའི་གདམས་པས་སྡུག་བསྔལ་ལམ་དུ་
ཁྱེར། ། ས་གཞིའི་ཁྲི་སྟེང་ནམ་མཁའི་བླ་རེས་བརྒྱན། །བྱིན་པའི་གདན་བཏིང་ལག་ངར་སྦས་
སུ་བཅུག །འདོད་ཡོན་ཀུན་སྤོངས་སྤྲང་པོའི་ཆ་བྱད་འཛིན། །ད་ནི་ལང་ཚོ་འདི་ཡང་རྒས་གྱུར་
ཅིང་། །དབང་པོའི་དངས་མ་མིག་ ཀྱང་ གསལ་ མ་གྱུར། །ཕ་ཡུལ་ཉེ་དུ་ སྦྱིན་བདག་གྲྭ་སློབ་
ཚོགས། །སྙན་ གྲགས་བདེ་ སྐྱིད་ལ་ སོགས་ བློས་སྤངས་ཏེ། །བྱང་ཆུབ་སྒྲུབ་ཕྱིར་བཀྲེས་སྐོམ་
362

སྣ་ཚོགས་མྱོང་། ། སྡུག་བསྔལ་བཤད་ན་དགྲ་ཡང་མཆི་མ་ཤོར། །བགྲོད་དཀའི་ལམ་ཆེན་ཁོ་བོས་
ཚེ་འདིར་གཅོད། ། སྦྱོར་དངོས་རྗེས་གསུམ་ཚང་བའི་ཉམས་ལེན་ཤེས། །ཚེ་ཐུང་འདི་ལ་སྟོང་
ལོག་ཅི་ལ་བྱེད། ། ཆོས་པའི་བསོད་ནམས་ཡིན་པས་ཐོས་བསམ་ བྱ། །ཆོས་ ཀྱི་ རྩ་ བ་ ཡིན་
པས་ གནས་ ལུགས་བསྒོམས། །ཆོས་ལ་འབྲས་བུ་ དགོས་ པས་ སྨོན་ལམ་བཏབ། །སྒོ་གསུམ་
ཐ་མལ་ནམ་ཡང་མི་འཇོག་གོ །ཐོག་མར་འཆི་བས་འཇིགས་ནས་བླ་མ་བཙལ། །བར་དུ་འཆི་
ཁྲོད་དགོས་ པས་ ཉམས་ལེན་བྱས། ། ཐ་མར་འཆི་ རྒྱུ་མེད་པའི་དོན་རྟོགས་པས། ། མི་རྒན་ང་
ཡི་ ཉམས་ ལན་ རྣམ་ ཐར་ ཡིན། །འདི་ ཡན་ ཀུན་མཁྱེན་ འཇམ་ གསར་ གྱི་ གསུང་ གཙོ་ཆེ། ༈
།ཡང་འདིར་ཆོས་ རྗེ་ རེ་མདའ་བའི་ལྟ་སྤྱོད་ སྒོམ་གསུམ་དང་། །གློ་བོ་མཁན་ཆེན་པས་བླ་མ་
དཔལ་སྐྱབས་ལ་གནང་བའི་བློ་སྦྱོང་དང་། ངོར་ཆེན་དཀོན་མཆོག་ལྷུན་གྲུབ་ཀྱིས་ཆོས་གཏམ་
བདུད་རྩི་ཐིག་པ་སོགས་སྦྱར། །འདིར་མཁས་པ་ཀུན་བློས་མཛད་པའི་ཆོས་དང་ཆོས་མ་ཡིན་པ་
རྣམ་པར་འབྱེད་པའི་གསོལ་འདེབས་ ཡང་ངོ༌། །རང་གིས་བསྒྲིགས་པའི་ཤེར་ཕྱིན་གྱི་ཉམས་
ལེན་ ཐེག་ཆེན་ལམ་ སྙིང་ ཡོད་དོ། །རང་ ལ་ བསྐུལ་བའི་ གདམས་ ངག་ དུ་ མ་ ཡང་ ངོ༌། །ངོར་
ཆེན་སངས་རྒྱས་སེང་གེས་མཛད་པའི་བུ་སློབ་ལ་གདམས་པ་སྲིད་གསུམ་བླ་མ་ཡང་ངོ་། །ལམ་
འབྲས་ ཀྱི་སྐོར་རྣམས་ ཀྱང་ངོ༌། །པུ་ཏོ་བའི་ཆིག་ལབ་རིང་མོ་ཡང་ངོ༌། ༈ །སེམས་ ལ་རྟོག་
པ་མ་ཤར་ བ། །ཚེ་འདིར་མངོན་པར་ཞེན་པས་ ལེན། །དེ་ ཡི་ གནད་ འགའ་ འདི་ ལྟར་འདུག་
། ལྟོ་ རྒྱབ་ གཉིས་ ཀྱི་ མངོན་ ཞེན་ དང་། །སྙན་ གྲགས་ བདེ་ སྐྱིད་ འདོད་ པ་ དང་། །གྲུབ་ མཐར་
ཞེན་པའི་ཆགས་ སྡང་ངོ་། །གྲུབ་མཐའི་གནད་འགའ་བལྟས་ཙ་ན། །སྣང་ གཤེན་བོན་པོ་མ་
གཏོགས་པའི། ། བོད་ ཀྱི་ཆོས་ པ་ ཐམས་ཅད་ནི། །ནང་པའི་བསྟན་ པར་ ཐམས་ཅད་མཐུན།
།དཀོན་ མཆོག་ གསུམ་ ལ་ སྐྱབས་ འགྲོ་ ཞིང་། །ཐམས་ ཅད་ ལྟ་ བ་ སྤྲོས་ བྲལ་ དང་། །སྒོམ་ པ་
ཡེངས་མེད་འཛིན་མེད་དང༌། །སྤྱོད་ པ་ དགེ་ སྡིག་ བླང་དོར་བརྩོན། །དྲི་མེད་མདོ་རྒྱུད་བསྟན་
བཅོས་རྣམས། ། བརྒྱུད་ལྡན་བླ་མ་ལ་བསྟེན་ནས། །ཚུལ་གནས་ཐོས་བསམ་བསྒོམ་པར་ནི།
།ཆོས་ པ་ ཀུན་ གྱི་ ཉམས་ ལེན་ མཐུན། །དེ་ ལྟར་ ཡིན་ ཀྱང་ དགོན་ སྡེ་ དང་། །བླ་ མ་ སོགས་ ཀྱི་
ཕྱོགས་བཟུང་ནས། ། ཆགས་སྡང་ སྡིག་སྒྲིབ་སྣ་ཚོགས་སོགས། །དེ་ལྟར་བྱས་ན་དགེ་སྦྱོང་གི་
།ཆོས་ བཞིའི་ ཉམས་ ལེན་ གང་ ནས་ བཙལ། །རང་ ཕྱོགས་ དེ་ ལས་ གཞན་ ཕྱོགས་ པ། །དགེ་
འདུན་ དཀོན་མཆོག་མི་ཟེར་རམ། །ཆོས་ལ་ཕྱོགས་རིས་མི་བྱ་ཞིང་། །གང་མོས་དེ་ལ་འདུན་
363

པ་ལ། །ཕྲག་དོག་བྱེད་པ་དེ་རིགས་སམ། །དེ་ཕྱིར་ཆོས་བཞི་སྒྲུབ་པ་ལ། །ཚེ་འདིར་མཐོན་
པོའི་སྒོ་སྤངས་ནས། ། རི་དྭགས་ སྨྲས་ མ་ མཐར་འབྲོས་བཞིན། །བས་མཐའི་གནས་ལ་སྤྲོ་བ་
བརྟས། །གར་ སང་ འདིར་ ཤི་མེད་ པ་ ཡི། །དམིགས་ མེད་ བྱུང་ ན་ ཤིན་ཏུ་ལེགས། །རླབས་
ཆེན་བསྡུ་བཞིའི་ སྤྱོད་ པ་ནི། །སེམས་དཔའ་ཆེ་རྣམས་རྣམ་ཐར་ཡིན། །དེ་འདྲའི་སྙིང་ སྟོབས་
བདག་ ལ་ མེད། ། སྔོན་ ཚད་ སྦོམ་ ཡོར་ ཟ་ ཟི་ རྣམས། །ལེགས་ ཆ་ འགྲོ་ བའི་ དོན་ དུ་ བསྔོ།
།ཉེས་ ཚོགས་ འཕགས་ པའི་ ཚོགས་ ལ་ བཤགས། །ཀུན་ ཀྱང་ བརྗོད་ མེད་ ངང་ དུ་ ཕཊ། །རང་
ཉིད་གཟུངས་སྟོབས་མངོན་ཤེས་སོགས། །ཡོན་ཏན་ཆོས་ཀྱིས་ཕྱུག་གྱུར་ན། །འགྲོ་དོན་གྱིས་
ལྟ་ ག་ ལ་ འཕོངས། །ནམ་ མཁའ་ བཞིན་ དུ་ སེམས་ཅན་ལ། །ཟད་མཐའ་མེད་ ཅེས་ གསུངས་
པས་ ན། །གཅིག་ ཏུ་ ཞེན་ ཆགས་ ག་ ལ་ དགོས། ། ལུང་ ལས་ ཕྱོགས་ བཅུའི་ དགེ་ འདུན་ ཞེས།
།རིས་ བྲལ་བཀུར་འོས་ཉིད་ གསུངས་ན། །ད་ལྟ་ ཕྱོགས་རིས་སུ་ཆད་ནས། །ཕན་ཚུན་དཀོར་
ལ་ རྩོད་ པ་ མཐོང་། །འདི་ ཕྱི་ ཀུན་ དུ་ དགེ་ བ་ ཡི། །དམ་ ཆོས་ འཆད་ པའི་ སློབ་ དཔོན་ ལས།
།ཐབ་ སྐྱོང་ རྙེད་ པས་ རྙེད་ འཚོལ་ བ། །དེ་ ལ་ བསོད་ ནམས་ ཆེ་ ཞེས་ སྨོན། །བདག་ འདྲ་ འགྲོ་
འདྲེན་རློམ་ཕལ་ཆེར། ། གསུང་རབ་ཚིག་དོན་ཚིགས་བཅད་གཅིག །གཏིང་དཔོག་ཉིད་ཀྱང་
མ་ གྱུར་ཏེ། །གྱུར་ན་ གནས་ བརྟན་ ལམ་ ཕྲན་ བསྟེན། །རྡུལ་ སྤངས་དྲི་མ་ སྤངས་ ཞེས་ ལས།
།ཉོན་ མོངས་ དགྲ་ བཅོམ་ ཉིད་ ཕྱིར་ རོ། །དེ་ ཕྱིར་ སེམས་ དང་ མ་ འདྲེས་ པའི། ། གོ་ ཡུལ་ ཁ་
བཤད་ ལྦུ་ བ་ ཡིན། ། གྲོལ་ བར་ མི་ འགྱུར་ བདག་ ལྟར་ རོ། ། ལ་ ལ་ རབ་ ཏུ་ བྱུང་ བ་ ཡིས།
།རྒྱལ་ ཁམས་ གང་ བར་ བྱས་ འདུག་ པས། །སངས་ རྒྱས་ བསྟན་ པ་ རྒྱས་ སྙམ་ ན། །འཇམ་
དབྱངས་ས་སྐྱ་པཎ་ཆེན་གྱིས། ། སྔོན་དུས་གྲུབ་ཐོབ་མཁས་རྣམས་ལ། །སློབ་མ་མི་མང་ཅུང་
ཟད་ ཙམ། །ཡོད་ པ་ དེ་ དག་ ཆོས་ བཞིན་ སྤྱོད། །དེ་ དག་ བསྟན་ པ་ རིང་ དུ་ བསྐྱང་། །དེང་
འདིར་ཆོས་བྱེད་མང་ན་ཡང་། །ཐུབ་གསུང་བཞིན་དུ་སྒྲུབ་ཉུང་བས། །ཆར་མེད་སྤྲིན་དང་འདྲ་
ཞེས་ གསུངས། །དེ་ སོགས་ སྙིགས་ མའི་ རྣམ་ ཐར་ ནི། །ཞིབ་ ཏུ་ བསམ་ ན་ མཆི་ མ་ དཀུ།
།མདོར་ ན་ ཡེ་ ཤེས་ གྲུབ་ པ་ ལས། །རང་ ཉིད་ ཀྱིས་ ལམ་ མ་མཐོང་བར། །ཇི་ ལྟར་ གཞན་དག་
འདྲེན་ པར་ བྱེད། ། ལོང་ བ་ གཉིས་ནི་བསྡད་གྱུར་ན། །གཉིས་ ཀ་ གཡང་དུ་ལྷུང་བར་ འགྱུར།
།ཞེས་གསུངས་འདུལ་བ་ལུང་ལས་ཀྱང་། ། བདག་ཀྱང་བློ་དང་མི་ལྡན་ཞིང་། །གྲོགས་ཀྱང་བློ་
དང༌ མི་ལྡན་ན། །གཉིས་ ཀ་ ཕུང་བར་ འགྱུར་བ་སྟེ། ། ཟླ་བ་འདྲེན་པའི་ སྤྲེའུ་བཞིན། །ཞེས་
364

སོགས་ གསུངས་ཕྱིར་བླ་མ་ནི། ། ཐོག་མར་བརྟག་པ་ཤིན་ཏུ་གཅེས། །དེ་ལྟར་བརྟག་དཔྱད་
མི་ བྱེད་ པར། །རེས་ འགའ་ ཆོས་ ཞུ་ རེས་ འགའ་ ནི། །མ་ དད་ སྐུར་ འདེབས་ བྱུང་ རྒྱལ་ སྨྲ།
།དེ་ འདྲ་ ངན་ སོང་གཡང་ས་རུ། ། མངོན་ སུམ་ མཆོང་བའི་སྨོན་ པ་ ཡིན། །དེས་ན་བདག་ནི་
ཆོས་ ཐོབ་ པའི། །བླ་ མ་ རྣམས་ ལ་ སྨད་ པ་ དག །ཡོད་ ན་ སྡིག་ དེ་ བཤགས་ པར་ བགྱི།
།བསོད་ནམས་མ་བསགས་བླ་མ་ལ། ། དད་པ་སྐྱེ་བ་དཀའ་བས་ན། །ད་ནི་ཚོགས་བསགས་
སྒྲིབ་སྦྱང་དང་། །དད་པའི་ཞིང་ས་གཤིན་པར་བྱ། །དེ་ལྟར་དོན་བསྡུ་བའི་ཚིགས་སུ་བཅད་པ་
དག་ སྔོན་ དུ་ བཏང་ནས། འཆི་ བའི་ མཚམས་སྦྱོར་ དངོས་ འཆད་ པ་ ལ། འཆི་ བའི་ འདུ་ཤེས་
བསྒོམ་ པ་ དང༌། འཆི་བའི་མཚམས་སྦྱོར་དངོས་གཉིས་ དང་ པོ་ནི་འཁོར་བ་མཐའ་དག་སྡུག་
བསྔལ་གྱི་རང་བཞིན་དུ་ཤེས་ནས། སྲོག་ལ་བབ་ཀྱང་སྡིག་པ་མི་བྱེད་ན། ཚེ་འདིའི་ཟས་ནོར་
ཅུང་ཟད་རེ་ལ་ལྟ་སྨོས་ཀྱང་ཅི་དགོས། དེ་ལྟ་བུའི་འཁོར་བའི་སྡུག་བསྔལ་ལས་ཐར་བར་བྱེད་པ་
ལ། དམ་ པའི་ ཆོས་ སྒྲུབ་ དགོས་ ལ། དེ་ བསྒྲུབ་ པ་ ལ་ འཆི་བ་མི་རྟག་ པའི་ འདུ་ ཤེས་ བསྒོམ་
དགོས་ ཏེ། འདུལ་ ལུང་ སོགས་ མདོ་ ལས། བསགས་ པ་ ཀུན་ མཐའ་ མཛད་ པ་ སྟེ། །མཐོན་
པོའི་མཐའ་ནི་དམའ་བ་ཡིན། །འདུས་པའི་མཐའ་ནི་བྲལ་བ་སྟེ། །འཚོ་བའི་མཐའ་ནི་འཆི་བ་
ཡིན། །ཞེས་ གསུངས་པ་ལྟར་ཇི་ལྟར་སྐྱིད་ཀྱང་མཐའ་བཞི་པོ་དེ་ལས་མ་འདས་པའི་ཕྱིར་རོ།
།དེ་ཕྱིར་སེམས་ཉིད་ཆོས་སྐུའི་བཞུགས་ཚུལ་ངོ་འཕྲོད་དགོས་ལ། དང་པོའི་སངས་རྒྱས་རྒྱུ་མེད་
པ། །ཞེས་ སོགས་ རང་ བཞིན་རྣམ་ དག་ ལ་ ཟེར། རྣམ་ པ་རྣམ་རྟོག་ཏུ་ སྣང་ ཡང་ རང་ བཞིན་
ཆོས་སྐུར་ཤེས་པ་ལ། རྣམ་རྟོག་ཆོས་སྐུ་ཟེར་གསུང་ཞིང་། དེ་ལྟར་རང་བཞིན་རྣམ་དག་དེ་གློ་
བུར་དྲི་བྲལ་དུ་བསྒྱུར་བ་ལ་བསྒོམ་དགོས། སྒོམ་པ་ལ་མི་རྟག་པ་བསྒོམས་ནས་ཚེ་འདི་ལ་བློ་
ལྡོག་ དགོས་ ཏེ། མདོ་ ལས། འདུས་ བྱས་ ཐམས་ ཅད་ མི་ རྟག་ པ། ཟག་ པ་ དང་ བཅས་ པ་
ཐམས་ཅད་སྡུག་བསྔལ་བ། ཆོས་ཐམས་ཅད་སྟོང་ཞིང་བདག་མེད་པ། མྱ་ངན་ལས་འདས་པ་
ཐམས་ཅད་ཞི་ཞིང་བདེ་བ། ཞེས་ ཆོས་ཀྱི་སྡོམ་བཞིའམ་བཀའ་རྟགས་ཀྱི་ཕྱག་རྒྱ་བཞི་གསུང་།
དེ་ ལ་ འདི་ ལྟ་ སྟེ། བླ་ མ་ དཀོན་མཆོག་ སོགས་ནས། ལེན་ནེའི་བར་དང༌། བདག་འོས་མེད་
པར་ འདུག་ ས་ ཆེ་ རབ་ ཏུ་ རང་ སླེབ། སྙིང་ སྟོབས་མེད། མིའི་ མཐུན་ འཇུག་ ཀྱང་ མི་ཤེས།
ཁུར་ དེ་ ཕོག་ ཀྱང་། རང་ལྟོས་མི་ཆེན་དུ་མས་མཆོད་ཡུལ་དུ་ཁུར། ཡར་འཐེན་མར་འཐེན་
མང་བ་ཞིག་བྱུང་། མཐར་བོད་ཆེན་ མདོ་ ཁམས་ སུ་ འགྲོ་བའི་ སྒོ་དོད། དེ་ལ་ཉེར་མཁོའི་ཆ་
365

ཅུང་ཟད་ཨེ་འགྲིགས་བལྟས་པའི་ཐོག་ཡིད་འབྱུང་བའི་རྐྱེན་དུ་མ་བྱུང་ཞིང་། གཞན་ཚོའི་བསམ་
པ་ལ་ནི། འདི་ལ་སྙན་གྲགས་དང་ཟས་ནོར་གྱི་འདོད་པ་མེད་ཟེར་བ་མི་བདེན་ནོ་སྙམ་པའི་
དྭགས་ པ་ ཡང་ བཅད་ པ་ ཡིན་ ལ། གཅོད་ ཀྱང་ དགོས་ ཏེ། གྲགས་ པ་ མ་ ཡིན་ མི་ སློང་ དང་།
ཞེས་གསུངས་པའི་ཕྱིར་རོ། ། ལྷ་དབང་འཁོར་ལོས་སྒྱུར་བའི་དཔལ་འབྱོར་ལའང་། །སྨོན་པ་
མེད་པའི་བློ་ཉིད་སྐྱེས་གྱུར་ན། ། ཚེ་འདིའི་སྙན་ གྲགས་ཟས་ནོར་ལ་ཅི་ཞིག །འོན་ཀྱང་དགེ་
བ་ གོང་ འཕེལ་ ཡིན་ ཁུལ་ གྱིས། །ཚུར་ ལེན་ ཕར་ སྤྱོད་ བྱེད་ པའི་འགྲོས་འདི་ ལའང་། །ཁོ་བོ་
ནུས་ ཆུང་ སྐྱིད་ ལུག་ སྐྱོ་བ་ སྐྱེས། ། ལྔ་བདོའི་སྐྱེ་བོ་ཚེ་ཐུང་ ལོངས་ སྤྱོད་ དབུལ། །དབུལ་ ཕྱིར་
ཟས་ནོར་ལོངས་ སྤྱོད་སྟེར་སྦྱིན་གྱིས། ། ཚེ་འདིར་ཡུས་དང་རེ་མཁོང་འདི་ལྟ་ན། །ཕྱི་མའི་
རྣམ་ སྨིན་ ཤུགས་དྲག་ཅི་ འདྲ་ སོམས། ། བདེན་ མཐོང་ རྣམས་ ཀྱི་ བདག་ པོའི་ ཚུལ་ དུ་ སྤྱོད།
།ཚུལ་ ལྡན་ ཁ་ཏོན་བརྩོན་ཞིང་སྟོང་ཉིད་ ཀྱིས། ། འཇུ་རྩི་དང་བཅས་འཇུ་བ་ཙམ་དུ་གསུངས།
།དེ་ཕྱིར་དད་རྫས་ཟ་བའི་ཉེས་བསམ་ན། །ཤེས་ལྡན་སུ་ཞིག་དཀོར་ལ་དགའ་བ་སྐྱེ། །དེས་
ན་དཀོར་རྫ་ས་རྙེད་ན་བསོད་ནམས་སུ། ། རེ་བ་སྔར་སོང་ད་ནི་རེ་བ་གཅོད། །བརྒྱ་ ཕྲག་མང་
པོའི་སློབ་ཚོགས་ ཡོད་ཟེར་ ཀྱང་། །སྙིང་ནས་ རང་ སྤྱོད་ཆོས་མཐུན་ཉིན་སྐར་ཙམ། །དེས་ན་
འཁོར་ སློབ་ འདོད་ པའི་ འདུན་ པ་ བསྐྱུར། །འོན་ ཀྱང་ གཤིས་ ངན་ ཁྱི་ ཡི་ གནོད་ འཚེ་ དག་
།བསྲུང་ཕྱིར་ རང་མཐུན་ དམན་ ཆ་ འཛིན་ངེས་པའི། ། ཆོས་མཐུན་ གཉིས་ གསུམ་ བྱུང་ན་ མི་
འདོད་ མེད། །དེ་ ལྟར་བྱུང་ ན་ རང་ ལ་ འཚོ་རྟེན་ དང་། ། གཞན་ ལ་ བསོད་ ནམས་ བསགས་
ཕྱིར་ངན་ངོན་གྱིས། །འཚོ་བའི་ཟས་ཙམ་བསྟེན་ཅིང་དེ་མིན་ན། ། རི་ཁྲོད་དབེན་པར་དཀའ་ཐུབ་
ཟས་ ལ་ བརྟེན། ། མང་ པོས་ སྨོན་ ལམ་ ཉིད་ དུ་ མཛད་ པ་ གང་། ། རང་ གི་ དངོས་ སུ་ ལག་ཏུ་
ལེན་པ་འདི། །བསམས་ན་བསོད་ནམས་བསགས་སོ་སྙོམ་ལས་ཅན། ། དེ་ལ་སྲོག་གི་དགག་
ཆ་ བྱུང་ན་མ་ གཏོགས། །རྟ་ སོགས་ ཞོན་ པ་ སྤང་ངོ༌། །གཞན་ གྱིས་དད་ པས་ སྟེར་ན། །ནོར་
ཞན་ པ་ ཞིག་ ཡིན་ན། །དར་ ཁ་ གང་ ཡན་ མི་ལེན། །ཕྱུག་ པོ་ ཡིན་ ཚེ་ གསེར་ ཞོ། །ཇ་ སིག་
ཡན་ ཆད་ མི་ ལན། །ཟླ་ རེ་ ཟླ་ གཉིས་ དག་ཏུ། །འཚོ་ བའི་ ཡོ་ བྱད་ དག་ ལས། །མཚར་ ཅན་
དངོས་ པོ་ མི་འཆང་། །རང་ གི་དཀོན་མཆོག་ དབང་ བཙུགས། །སྣང་བ་གདོང་འདེད་དེ་ ལས།
།མི་ ཚིག་ རྗེས་ སུ་ མི་འབྲང་། །དགེ་ སྦྱོར་གང་འཕེལ་ ཉིད་ ལས། ། གནས་ ལ་ མཐའ་ གཅིག་
ངེས་ མེད། །དོན་ གཉེར་ བྱུང་ ཞིང་ སྟབས་ བདེར། །རང་ གི་ ཤེས་ པའི་ ཆོས་ ཀྱིས། །ཕན་
366

ཐོགས་ སྙིང་ ནས་ བགྱིད་ དོ། །མི་ ཁྱུ་ གྲུབ་ མཐའི་ ཕྱོགས་ རིས། །སྤངས་ ཏེ་ སྙིང་ ནས་ དགྲ་
ལའང་། །གནོད་ ལན་ ཕན་ པ་ སྒྲུབ་བོ། ༈ །དེ་ དག་ གི་ རྒྱུ་ མཚན་ ཞིབ་ པར་ ནི། ། རྟ་ སོགས་
ཕྱུགས་ཀྱི་བདག་གཉེར་བྱས་ན་འཁོར་གཡོག་བསྟེན་དགོས་ཤིང་དགེ་སྦྱོར་གྱི་སད་དུ་འགྱུར་བས་Jས་
ཡིན། དད་རྫ་ས་སྟེར་བ་བྱུང་ཚད་བླངས་ན། སྦྱིན་བདག་དེའི་ཡུས་དེས་རང་ལ་འདི་ཕྱི་ཀུན་དུ་
ལྕི། དེས་ན་ དར་ ཁ་ གང་ ཡན་ གྱི་དངོས་པོ་ལས་འབྲེལ་འཇོག་ཅིང་། རང་ལ་ཁུང་ཡང་དགེ་
སྦྱོར་ལ་མི་གནོད་པས་སོ། །སྦྱོང་ཡོན་བཅུ་གཉིས་ཀྱི་ནང་བསོད་སྙོམས་སོགས་ཟས་ཀྱི་བྱ་བ་
གསུམ་པོ་དེ་དཀའ་དྲགས་ཅུང་མི་འགྲུབ་པ་ནས། ཟླ་རེ་ཟླ་གཉིས་ཙམ་འཚོ་བའི་ཡོ་བྱད་ལས།
དངོས་པོ་གནང་ཅན་མི་འཆང་ཞིང་ཆོས་གོས་ལྷུང་བཟེད་འཁར་གསིལ་སོགས་ཡོ་བྱད་ཉི་ཚེ་འཆང་
ཞིང་དགེ་སྦྱོང་ཆོས་བཞི་སྒྲུབ་པར་དམ་བཅས་པ་ཡིན། རང་གིས་འཇིག་རྟེན་གྱི་མཐུན་འཇུག་མི་
ཤེས། གཞན་གྱི་ངག་ལ་ཉན་ཞིང་མི་ངོ་བསྲུང་བའི་ཁུལ་བྱས་པས་རང་གི་དགེ་སྦྱོར་ལ་གནོད་
པར་བྱུང་བས། རང་གི་དཀོན་མཆོག་དཔང་བཙུགས་ཀྱི་སྣང་བ་གདོང་འདེད་ལས། མི་ངོ་མི་
འཛིན་མི་ཚིག་ལ་མི་ཉན་པར་བྱས་པ་ཡིན། སྤྱིར་འཕོ་སྐྱེས་མང་པོ་དགེ་སྦྱོར་གྱི་སད་དུ་གསུངས་
ཀྱང་། རང་ གི་ གནས་ གཅིག་ཏུ་ ས་ཟིན་པ་ཞིག་མ་བྱུང་། ད་ཆ་དབེན་གནས་དགེ་སྦྱོར་ གང་
འཕེལ་ལས། འདིར་སྡོད་འདིར་གནས་ཀྱི་ངེས་པ་མེད་པ་རི་དྭགས་སྨས་མ་ལྟ་བུ་སྨོན་པ་ཡིན།
སྐྱེ་བ་གཏན་གྱི་འདུན་མ་ཆོས་ལས་མི་འདུག་པས། གཞན་དོན་གཉེར་བྱུང་ཞིང་སྟབས་འགྲིག་
ན་རང་གི་གང་ཤེས་ཀྱི་ཆོས་སྟོན་པར་བྱས་པ་ ཡིན། སེམས་ལ་བརྟན་པ་མ་ཐོབ་པས་མི་མང་
པོའི་གསེབ་ཏུ་སྡོད་པ་དང་། ང་ཁྱོད་ཀྱི་གྲུབ་མཐའི་ཕྱོགས་རིས་འདི་ཉེས་པ་ཤིན་ཏུ་ཆེ་བར་
འདུག་ པས། ཆགས་སྡང་གང་ ཆུང་ དང་ གནོད་ལན་ ཕན་ པ་སྒྲུབ་པར་བྱས་པ་ ཡིན། སྲིད་ ལ་
ངེས་འབྱུང་ འཕྲལ་ གྱི་ཀུན་སྤྱོད་རྣམས། །ཆོས་མཐུན་བགྱིད་ པའི་ དམ་བཅའ་ འདི་ དག་ལས།
།འགལ་བར་ བྱེད་ན་འཇིག་རྟེན་འཇིག་རྟེན་ ལས། །འདས་དང་མ་འདས་ བཀའ་ སྲུང་རྣམས་
ཀྱིས་ནི། །བདག་སྲོག་མྱུར་གཅོད་ཉེས་ཆད་དམྱལ་བར་བསྐྱུར། ། མ་འགལ་ཚུལ་བཞིན་གྲུབ་
ན་མཐུན་རྐྱེན་ནི། །རྒྱལ་བས་བསྔགས་པ་མཐའ་དག་ལེགས་འབྱོར་ཏེ། །ཕན་བདེའི་སྒོ་བརྒྱ་
ཕྱེས་ ནས་ འཕགས་ནོར་གྱིས། །ལེགས་ཕྱུག་ སྟོབས་བཅུ་མངའ་བར་མྱུར་འགྱུར་ཤོག །ཅེས་
དགེ་སློང་ཆོས་སྨྲ་བ་སངས་རྒྱས་ཕུན་ཚོགས་ཀྱིས་འཆི་ཁའི་མཚམས་སྦྱོར་དད་པའི་རྒྱ་མཚོ་ངེས་
པར་འབྱུང་བའི་རྦ་རླབས་གཡོ་བ་ཞེས་བྱ་བའི་དགེ་སྦྱོར་གྱི་དམ་བཅའི་ཡི་གེ་ཡོས་ལོ་ཧོར་ཟླ་དྲུག་
367

པའི་ཚེས་བཅུ་གཉིས་ ལ་ བྲིས་པའོ། ། བླ་མ་དཀོན་མཆོག་མཁྱེན་ནོ། །བྱིན་རླབས་ སེམས་ལ་
སྩོལ་ ཅིག །རེ་ ལྟོས་ གཞན་ ན་ མེད་ པས། །ཐུགས་ རྗེས་ ལེགས་ པར་ དགོངས་ ཤིག །དུས་
ངན་ སྙིགས་ མའི་ དུས་ འདིར། །འཆི་ རྐྱེན་ མང་ བར་ སྣང་ ཞིང་། །ཆོས་ ཕྱིར་ ཤི་གོ་ཆོད་ པས།
།དབེན་ གནས་རི་ཁྲོད་ བསྟེན་ནོ། །རྐུ་འཕྲོག་ ཇག་ པའི་འགྲིམ་ ས། །བྱང་ ཐང་སྐྱ་མོར་འདུག་
ཀྱང་། །ལུས་ སྲོག་ ཐེད་ ལ་ བོར་ནས། །སྲོག་འདི་ཆོས་ ཕྱིར་ གཏོང་ངོ༌། །སྲོག་འདི་ ཆོས་ ཕྱིར་
སོང་ ཀྱང་། །འགྱོད་པ་སྣ་གཅིག་མེད་ཅིང་། །སྔོན་བྱོན་རྒྱལ་བ་རྣམས་ ཀྱིས། ། རྗེས་སུ་སློབ་
པར་ འདུག་ པ། །གང་ ལྟར་ བྱས་ཀྱང་འཆི་བ། །འོང་ངེས་ཉིད་དུ་འདུག་ན། ། ཕྱི་མའི་ཕྱིར་
དུ་ སྲོག་ འདི། །སོང་ ན་ འགྱོད་ པ་ ཡོད་ རེ། །རང་ སེམས་ སྐྱོ་ བའི་ ཁང་ བུར། །མི་རྟག་ སློབ་
དཔོན་ བཞུགས་ ནས། །ཡིན་ ལུགས་ ཚུལ་ བཞིན་ གསུངས་ པས། །ངེས་ ཤེས་ སྙིང་ ནས་
འགྲོངས་ སོ། །གང་ ལའང་ ཆགས་ མེད་ ང་ རང་། །ལྟོས་ མེད་ རི་ ཁྲོད་ འགྲིམས་ པས། །
འཕྱར་ཁ་སུ་ཡིས་གཏོང་ཡང་། །སེམས་ལ་འགྱོད་པ་མེད་དོ། །ཚེ་འདི་བློ་ཡིས་གཏོང་ནས། །
ཕྱི་མའི་ལམ་སྣ་ཟིན་པའི། །འདུན་ལེགས་ གྲོས་འདིའི་ཐོག་ཏུ། །མྱུར་དུ་ཁེལ་བར་ཤོག་ཅིག
། དེ་ ཚེ་ ཚ་ གྲང་ བཀྲེས་སྐོམ། །ནད་ སོགས་ སྡུག་ བསྔལ་ མྱོང་ ཡང་། ། ལས་ ངན་ མཛད་ ཕྱིར་
དགའོ། ། སྡུག་ པོ་ དམྱལ་ སོགས་ སྡུག་ བསྔལ། །བསམས་ ན་ འདི་ ན་ དགའ་ མེད། །འདུ་
འཛིན་ བདུད་ ཀྱི་ བར་ཆོད། །དཀོར་ རྫས་ བུ་ ལོན་ ལས་ འཇིགས། །སྟོན་པ་ཐུབ་ པའི་ དབང་
པོས། །རྒྱལ་ སྲིད་ མངའ་ ཐང་ དོར་ ནས། །བསོད་སྙོམས་ འཚོ་ བ་ གསོལ་ཏེ། །བྱང་ ཆུབ་ དམ་
པ་ བརྙེས་ སོ། ། དེ་ འཁོར་ དགྲ་ བཅོམ་ རྣམས་ ཀྱང་། །ཤིང་ དྲུང་ བས་ མཐའི་ གནས་ མལ།
།ལྷུང་ བཟེད་ ཐོགས་ ནས་ བསོད་ སྙོམས། །དེ་ བཞིན་ གྲུབ་ ཐོབ་ རྣམས་ ཀྱང་། །སྣ་ཚོགས་ གྱི་
ནའི་ འཚོ་ བ། །ང་ རང་ དངོས་ གནས་ བྱ་ བྲལ། །སྐྱིད་ སྡུག་ དཀོན་ མཆོག་ མཁྱེན་ ནོ། ། ཡུད་
ཙམ་ཚེ་འདིའི་སྣང་བ། ། དགྲ་གཉེན་བདེ་སྡུག་སྣ་ཚོགས། །རྨི་ལམ་སྣང་བར་འདུག་གོ ། བྱ་
རྒྱུའི་ ཆོས་ ཞེས་ བྱ་ བ། ། དྲོད་ ཆེན་ མ་ ཐོབ་ བར་ དུ། །སེར་ ས་ རྣམས་ ཀྱང་ མི་ འདོར།
།ཚུལ་ ཁྲིམས་ སྲོག་ བཞིན་ བསྲུང་ ཞིང་། །དགེ་ སྦྱོང་ ཆོས་ བཞི་ སྒྲུབ་ པོ། །སྦྱངས་ ཡོན་ བཅུ་
གཉིས་ དག་ ལའང་། །ཅི་ནུས་ འབད་ པས་ སྒྲུབ་ པོ། །ཆོས་ ཀུན་ རྩ་ བ་ བྱང་ སེམས། །བསྒོམ་
པའི་དམ་བཅའ་ ལེན་ནོ། །དེ་ ལྟར་ ཆོས་ ལ་ མོས་ པའི་བློས། །དམ་བཅའ་ དེ་ ལྟར་བགྱིས་ན་
ཡང་། །རང་ ཉིད་ སེམས་ ཆུང་ སྙིང་ ཁོང་ སྲབ། །འཁོས་ མེད་ ལུས་ ངན་ དེའི་ ཕྱིར། །གཞན་
368

དབང་གྱུར་པས་ད་བར་དུ། །གྱི་ནར་གྱུར་འདི་ཀུན་ལ་གསལ། །དེ་ལྟ་ན་ཡང་གོང་གི་འཕྲོས་
བོད་ཆེན་གྱི་ལྗོངས་སུ་སླེབས་ནས་རབ་ཏུ་བྱུང་བ་སྟོང་ཕྲག་ཉེ་བ་ཙམ་བསྒྲུབས་པ་དང༌། དགོན་
སྡེ་རྣམས་སུ་དགེ་འདུན་གྱི་ཚོགས་ལ་ཆང་གི་ལོངས་སྤྱོད་འགྲིམས་པ་དགག་པ་དང་། གསང་
འདུས་བདེ་མཆོག་ལ་ སོགས་པའི་དཀྱིལ་འཁོར་སྒྲུབ་མཆོད་འཛུག་པའི་བཀོད་པ་དང༌། ལྷག་
བསམ་རྣམ་དག་གི་སྒོ་ནས་བཅའ་ཡིག་ལྷག་བསམ་རབ་དཀར་བཀོད་པ་ཐམས་ཅད་ཀྱིས་དེ་ལ་
གཟིགས། འདི་སྐབས་ ས་སྐྱོང་ བླ་ མ་བསོད་ནམས་ ཕུན་ཚོགས་ཀྱིས་ཐུབ་བསྟན་མཁན་ཆེན་
བཟང་པོ་རྒྱལ་མཚན་གདན་དྲངས་ཏེ་ཐུགས་ཡིད་གཅིག་འདྲེས་བྱུང་ཞིང་ཕན་ཚུན་ཆོས་བཀའ་ཕར་
ཕུལ་ཚུར་ཞུ་མང་དུ་བྱུང་སྟེ། ཐོབ་ཡིག་ཏུ་གསལ། མཁན་ཆེན་དེ་ཉིད་སྐུ་བཞུགས་ཚེ་ཐུགས་
དམ་ཁ་གསོ་ལམ་དབང་སོགས་ཕུལ་བ་དང་། གཤེགས་ཚེ་གདུང་ལ་སྦྱིན་སྲེག་འབུལ་བ་སོགས་
བྱས་སོ། །སྦྱིན་བདག་བླ་མ་ཁུ་དབོན་རྣམས་ཀྱིས་མཁོ་དགུའི་ལོངས་སྤྱོད་བརྒྱ་འབུལ་མང་པོ་
བསྟར་བ་བསྡམས་ན་སྟོང་འབུལ་དུ་མ་ལོངས་པ་ཡོད་ཅིང་། གཞན་ཡང་དད་རྫས་བྱུང་བ་ཚོ་
གོང་གི་དམ་བཅའ་ལྟར་བདག་ཏུ་འཛིན་པའི་བློ་མ་བྱས་པར་དབུས་གཙང་ལ་འགྲོ་འོས་རྣམས་
དང༌། གཞན་གཏོས་ཆེ་བ། སྤོ་ལུ་ ཡན་ གྱི་སྡེ་དགེའི་མངའ་ཞབས་ ཀྱི་གྲུབ་མཐའ་ རིས་མེད་
དགོན་ སྡེ་ མཐའ་ དག་ དང་། གཞན་ ཡང་ དགའ་ སྟོད། འདན་ གླིང་ སོགས་ གྲུབ་ མཐའ་ རིས་
མེད་ཐམས་ཅད་ལ་ཡོ་བྱད་སྣ་ཚོགས་པ། སྤྲེལ་ལོ་ཧོར་ཟླ་གཉིས་པར་ རང་གི་སྔོན་ལས་དང་
འཕྲལ་རྐྱེན་གྱིས་སྔར་ནས་ཀྱང་ས་གདོན་གྱིས་གནོད་པ་འབམ་ལ་སོགས་པ་ཡོད་པའི་ཐོག་ཏུ་ཡང་
སྟེང་གདོན་གྱིས་གནོད་པ་ནད་གཞི་དྲག་པོས་ཐེབས། སྤངས་དག་བྱས་པའི་སྔ་ཕྱི་བསྡོམས་པ་
རྣམས་འབྲུ་ཐོག་ ཏུ་ ཕབ་ པ་ དང༌། གཞན་ ཡང་ སྔ་ སོར་ དགོན་ སྡེ་མཐའ་དག་ཏུ་དངོས་པོ་སྣ་
ཚོགས་སོང་བ་བཅས། སྐུ་གསུང་ཐུགས་ཀྱི་རྟེན་རྣམས་གོང་དུ་ཕུད། གཞན་དངོས་པོ་རྣམས་
ཀྱི་ཐོ་ཟུར་ན་ཡང་ཡོད་མོད། བྱུང་སོང་ཞིབ་པར་བྲིས་ན་འཕགས་པ་བརྒྱད་སྟོང་པར་འགྲན་པར་
གདལ། དོན་ འབྲུ་ ཁལ་ བྱེ་ བར་ ལོངས་ པའི་ དངོས་ པོ་ སོང་། གཞན་ ཡང་ རྣམ་རྒྱལ་ འབུམ་
གཏེར་ དུ་ མ། ཀུན་ རིག་ ཁྲི་ ཚར་ དུ་ ཉེ་ བ། མ་ཎི་ རང་ གིས་ བཏོན་ པ་ དང་། ཡོན་ སྦྱིན་ པ་
པ
དང༌། གཞན་ཡང་དགེ་བསྐུལ་ བྱས་པ་རྣམས་ བསྡོམས་ན་དུང་ཕྱུར་ཉི་ཤུ་ཉེ་བ་དང་། བརྒྱད་
སྟོང་ པ་ ཚར་ཉིས་བརྒྱ་ ཙམ་དང༌། མཚན་བརྗོད་འབུམ་ཐེར་སིདྡྷི་དུང༌། ཟབ་མདོ་སྒྲོལ་མ་བྱེ་
བ་ཕྱེད་གཉིས། སྨོན་ལམ་རྣམ་ལྔ་ཡང་དེ་མཚུངས། གཞན་ཡང་དགེ་སྦྱོར་ སྣ་ ཚོགས་པ་མང་
369

དུ་སོང་ངོ་། །ཕྱི་ནས་དཀོན་མཆོག་གི་དྲུང་དུ་མཆོད་རྫས་ཀྱི་བྱེ་བྲག་མང་དུ་ཕུལ་བའི་ཕལ་ཆེར་
ལ་ཁ་བྱང་སྨོན་ལམ་བཏབ་ཡོད་ཅིང་། རྗེས་སོར་མགོན་ཁང་ཆེན་མོར་སྤྱན་གཟིགས་དང་འདོད་
པའི་དོན་ལ་གསོལ་བ་བཏབ་པ་འདི་ལྟ་སྟེ། ༈ །སྭསྟི། རྩ་ བརྒྱུད་བླ་མ་ཡི་དམ་ལྷ་ཚོགས་
དཀོན་མཆོག་རིན་པོ་ཆེ་རྣམ་པ་གསུམ་ཆོས་སྲུང་ནོར་ལྷའི་ཚོགས་དང་བཅས་པ་རྣམས་དང་ཁྱད་
པར་དུ་ཡང་དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོ་ལྕམ་དྲལ་བྲན་གཡོག་བཀའ་བསྟོད་
འཁོར་དང་བཅས་པ་རྣམས་དང་། མཐུ་སྟོབས་ཀྱི་དབང་ཕྱུག་དཔལ་མགོན་ཞལ་བཞི་པ་འཁོར་
དང་བཅས་པ་ལ་སོགས་པ་བསྟན་སྲུང་དམ་ཅན་རྒྱ་མཚོའི་ཚོགས་འཁོར་དང་བཅས་པ་ལ་སོགས་
པ་ཡུལ་ཁྱད་པར་ཅན་རྣམས་རིག་པ་འཛིན་པ་སངས་རྒྱས་ཕུན་ཚོགས་ཞེས་བགྱི་བ་ལ་དགོངས་སུ་
གསོལ། བདག་གིས་བཅས་པ་དང་རང་བཞིན་གྱི་ཁ་ན་མ་ཐོ་བ་ལ་སོགས་ཐར་པ་དང་ཐམས་
ཅད་མཁྱེན་པ་ཐོབ་པའི་གེགས་སུ་གྱུར་པའི་སྡིག་སྒྲིབ་ཉེས་ལྟུང་དྲི་མའི་ཚོགས་ཐམས་ཅད་མཐོལ་
ལོ་བཤགས་སོ། །དམིགས་མེད་ཐུགས་ རྗེའི་ ཀློང་ དུ་ བཟོད་ པར་ མཛད་ དུ་ གསོལ། །བདག་
གིས་འདོད་པའི་ཕྲིན་ལས་ཞུ་བ་ནི། ། བདག་བློ་ཆོས་འགྲོ་ལམ་གྱི་འཁྲུལ་བ་ཞི། །འགལ་རྐྱེན་
ལམ་དུ་ལོངས་པར་མཛད་དུ་གསོལ། ། སྐྱེ་ཞིང་སྐྱེ་བ་དག་ནི་ཐམས་ཅད་དུ། །ཡང་དག་བླ་མ་
དམ་ པ་ མཉེས་བྱེད་ཅིང་། །བདེ་བར་ གཤེགས་ པའི་བསྟན་པ་འཛིན་པ་ དང་། །འགྲོ་བ་ ཀུན་
གྱི་སྐྱབས་སུ་འགྱུར་བར་ཤོག །བསྟན་དང་འགྲོ་བའི་བདེ་སྐྱིད་མི་ཉམས་ཤིང་། །བདག་དང་
བདག་ ལ་ སྙིང་ ནས་ ལྟོས་ བཅས་ པའི། ། གྲྭ་ རིགས་ སྦྱིན་ བདག་ གསོན་ གཤིན་ གྲངས་ མེད་
རྣམས། ། མི་ མཐུན་ བདུད་ ཀྱི་ ཕྱོགས་ ལས་ རྣམ་ རྒྱལ་ ནས། །བསམ་ སྦྱོར་ ཆོས་ མཐུན་ ཡིད་
བཞིན་ འགྲུབ་ པ་ དང་། །མངོན་ པར་ མཐོ་ དང་ ངེས་ ལེགས་ ལམ་ མཆོག་ ནས། །ཐམས་ ཅད་
གཟིགས་པའི་གོ་འཕང་ཐོབ་པར་ཤོག །ཅེས་མགོན་ཁང་ཆེན་མོར་སྔ་ཕྱིར་མཆོད་གཏོར་རྒྱ་ཆེན་
པོ་གོ་ཁྲབ་གཅན་གཟན་པགས་པ་ལྷ་རྫས་ཀྱི་སྙན་ཤལ་སྣ་ཚོགས་ལྷ་གོས་ཁྱད་པར་དུ་ཡང་གསུང་
རྟེན་མགོན་པོའི་ཆོས་སྐོར་གླེགས་བམ་བླ་མ་གོང་མའི་ཐུགས་དམ་རྟེན། ཕྱག་མཚན་གྲི་གུག་
གཎྜི་རུ་མཚོན་རིན་ཆེན་བྱུ་རུའི་ཞགས་པ་རྡོག་གྲངས་བརྒྱ་རྩ་བརྒྱད་ཚང་བ་བཅས་མདོར་ན་དངོས་
འབྱོར་ཡིད་སྤྲུལ་མཆོད་སྤྲིན་རྒྱ་མཚོས་མཆོད་ཅིང་རྟག་ཏུ་གསོལ་བ་འདེབས་སོ། །འདོད་པའི་
དོན་དེ་དག་བདེ་བླག་ཏུ་གྲུབ་པར་བྱིན་གྱིས་བརླབ་ཏུ་གསོལ། ས་མ་ཡ་སྨ་ར་ས་མ་ཡ་མ་ཏི་ཀྲ་
མ་ཐ་ས་མ་ཡ་རཀྵནྟུ། ཤུ་ བྷཾ་མསྟུ་ སརྦ་ ཛ་ གཏྟཾ། ཅེས་སོ། །ཡང་དོར་གྱི་གཙུག་ལག་ཁང་ལ་
370

རྩ་ བརྒྱུད་ཀྱི་བླ་མའི་དགོངས་རྫོགས་སུ་དམིགས་པའི་ཟངས་གསེར་གྱི་རྒྱལ་ མཚན་ཆེ་ལེགས་
དཔང་ལ་ཕལ་ཐོག་ཕྱེད་གཉིས་མཐའ་སྐོར་དུ་འདོམ་གསུམ་ཙམ་ཡོད་པ་གདན་ས་ཆེན་པོར་འགན་
བཞེས་ཞུས་ཏེ་གྲུབ་པར། གསེར་དངུལ་ཟངས་དང་རྟ་དྲེལ་ལ་སོགས་པ་དངོས་པོ་ཚན་ཆེ་བར་
སོང་། སྔ་ཕྱིར་བར་དུ་མ་དང༌ང་། ཁྱད་པར་རྡོ་རྗེ་འཆང་ཀུན་དགའ་བཟང་པོའི་རྣམ་ཐར་པར་དུ་
གྲུབ་པའི་དོ་དམ་བགྱིས་པས་བྱ་བྲལ་རྒན་པོའི་བསམ་པ་རྫོགས་པ་ཡིན། ཡང་ཆོས་གྲྭ་ལྷུན་
གྲུབ་སྟེང་དུ་འཇམ་མགོན་དཔལ་མཆོག་རྒྱལ་མཚན་གྱི་ཐུགས་དམ་མཆོད་རྟེན་དུ་རིན་པོ་ཆེ་དེ་
ཉིད་ཀྱི་སྐུ་བརྙན་ལ་ན་བཟའ་མཆོད་ཚོགས་དང་བཅས་པ་དང༌། ཉེར་བརྒྱད་བླ་མཆོད། ཚེས་
བཅོ་བརྒྱད་ལ་ངེད་རང་གི་ཚོགས་བསགས་སྒྲིབ་སྦྱོང་དུ་དམིགས་པའི་ཆོས་སྤྱོད་བྱིན་རླབས་ཅན་ཟ་
ཧོར་མ། ཇོ་བོའི་ཕ་ཆོས་ནོར་བུའི་ཕྲེང་བ། མདོ་རྒྱུད་ཐམས་ཅད་ཀྱི་དོན་གཏན་ལ་འབེབས་
བྱེད་རྣལ་འབྱོར་དབང་ཕྱུག་བརྒྱུད་པ་དང་བཅས་པའི་དགོངས་དོན་རྒྱུད་སྡེ་སྤྱི་རྣམ་དང༌། ལྗོན་
ཤིང་ཆེན་མོ་སྟེ་ཚུལ་བཞི་འཆད་ཐབས་ཀྱི་གཞུང་བཟང་ཐམས་ཅད་མཁྱེན་པ་དཀོན་མཆོག་ལྷུན་
གྲུབ་ཀྱིས་མཛད་པའི་ཚུལ་གསུམ་གསལ་རྒྱན། ལྗོན་ཤིང་མཛེས་རྒྱན་གྱི་གཞུང་འདོན་བཙུགས།
འདི་དག་ལ་དངོས་པོ་མང་དུ་སོང་ཞིང་། ཁྲི་ཆེན་སངས་རྒྱས་བསྟན་པས་ཞིང་གི་ཐོག་སྦྱར་ཚུལ་
བཅས་རྒྱུན་འཇགས་སུ་དགོས་ཚུལ་གྱི་མ་ཡིག་ཟུར་ན་གསལ། ལྷུན་གྲུབ་སྟེང་གི་གཙུག་ལག་
ཁང་ཆེན་མོར་ སྟོན་ པའི་ གསེར་ སྐུ། ཀྱེ་རྡོ་ རྗེའི་ དཀྱིལ་ འཁོར་ ལ་ སྨན་ཡོལ་ ཆེ་ ལེགས། རྗེ་
བཙུན་སྒྲོལ་མ་ལ་གོས་ཁ་བརྒྱ་ཕྲག་ཕུལ་བ་བླ་མ་བསོད་ནམས་ཕུན་ཚོགས་ཀྱིས་གོས་ཆེན་སྣ་
ཚོགས་སྤུས་བསྒྱུར་དང་ཕྱག་ལེན་མཛད་ནས་ཕྱེ་འཕུར་ཆེ་ལེགས་དང་། གོས་འཕན་སྙན་དར་
སོགས་མང་དུ་སོང་། རྡོ་ རྗེ་འཆང་གི་སྐུ་ལ་ན་བཟའ་ཕུལ་ཡོད་ཅིང་། ཐམས་ཅད་ ཀྱིས་ ཀྱང་
འདི་ལ་མཆོད་ཅིང་ཞབས་ཏོག་བྱེད་པ་གལ་ཆེ་ཆེ། གཞན་ཡང་སྔ་ཕྱིར་ཐང་ཀ་ཆེ་ཆུང་མང་དུ་
གྲུབ་ པ་ དང༌། སུམ་ བིད་ གཙོ་ ཆེ་ བའི་ མཚན་ བརྗོད་ དང་། རྩ་ རྒྱུད་ ལ་ སོགས་ པ་ གསེར་ གྱི་
གླེགས་བམ་དབུ་ལྷ་གྲངས་མང་བ་དང་བཅས་པ་དང་། ངོར་གྱི་གཙུག་ལག་ཁང་གི་སྒོ་ཤན་ལ་
གསེར་དངུལ་གྱི་ཚགས་སྤེལ་མར་ཡོད་པ་སྤུས་གཙང་བ་ཁྲི་ཆེན་སངས་རྒྱས་བསྟན་པར་ཞུས་ནས་
གྲུབ་ཡོད་པས་ཨེ་ཝཾ་ཆོས་ ཀྱི་འབྱུང་གནས་སུ་འབྱོར་པར་གྱུར་ཅིག །དགེ་བའི་ཚོགས་རྣམས་
ཐམས་ཅད་ནི། །གསང་ཞིང་སྦེད་ པ་ མཆོག་ ཡིན་ཡང་། ། གཞན་ གྱི་ནན་གྱིས་བསྐུལ་ནས་ནི།
།ཡིད་ཆེས་ བྱ་ ཕྱིར་ཅུང་ཟད་ བྲིས། །དེ་ལྟར་ཟང་ཟིང་སྒྱུ་མའི་ནོར། །ཤི་གསོན་མང་པོའི་ཆེད་
371

དུ་ ནི། །བདག་ ལ་ དམིགས་ ཏེ་ བྱུང་ བ་ ཀུན། །རང་ གི་ བདག་ ཏུ་ མ་ བཟུང་ བར། །དགེ་བའི་
ཕྱོགས་ སུ་ བཏང་ བའི་ ཚུལ། །ཅུང་ཟད་བཀོད་པ་འདིའི་མཚོན་ཏེ། །བདག་ གཞན་ སྒོ་ གསུམ་
ལོངས་སྤྱོད་དང༌། །འཁོར་འདས་དགེ་རྩ་མ་ལུས་པ། ། བློ་ཡིས་ གཅིག་ཏུ་བསྡོམས་བྱས་ཏེ།
།སྲས་བཅས་ རྒྱལ་ བས་ བསྔོས་ པ་ ལྟར། །ཡོངས་ སུ་ བསྔོ་ བས་ རྒྱས་ བཏབ་ སྟེ། ། བདག་ དང་
བདག་ ལ་ ལྟོས་ བཅས་ པའི། ། ཤི་ གསོན་ གྲངས་ མེད་ མང་ པོ་ དང༌། །གཞན་ ཡང་ མ་ གྱུར་
མཁའ་ མཉམ་ གྱི། །འགྲོ་བ་ གཅིག་ ཀྱང་མ་ལུས་པ། །མངོན་མཐོ་ངེས་ ལེགས་ ལམ་ཞུགས་
ནས། །ཐམས་ ཅད་ བབབགཟིགས་ །
 པ་ ཐོབ་ གྱུར་ ཅིག །གཞན་ ཡང་ གནས་ སྐབས་ འདི་ ཉིད་ དུ།
།བསམ་ དོན་ ཆོས་ བཞིན་ འགྲུབ་ པ་ དང༌། །འགྲོ་ ལ་ བདེ་ སྐྱིད་ འབྱུང་ བའི་ སྒོ། །བསྟན་ པ་ སྤྱི་
དང་བྱེ་བྲག་རྣམས། །རང་རང་ལུགས་བཞིན་མ་ཉམས་པར། ། ཆགས་སྡང་རྒྱ་ལས་རྣམ་གྲོལ་
ནས། །ཐོས་ བསམ་ བསྒོམ་ པ་ མཐར་ ཕྱིན་ ཤོག །རྩ་ བརྒྱུད་ བླ་ མའི་ བྱིན་ རླབས་ དང༌།
།དཀོན་མཆོག་ གསུམ་ གྱི་བདེན་ པ་ དང༌། །ཆོས་ཉིད་ མི་ འགྱུར་ རྟེན་འབྲེལ་མཐུས། །ཇི་ལྟར་
བསྔོས་བཞིན་འགྲུབ་པར་ཤོག །ཅེས་དགེ་སློང་སངས་རྒྱས་ཕུན་ཚོགས་ ཀྱི་མྱོང་བ་བརྗོད་པ་
ངེས་ འབྱུང་ གཏམ་ གྱི་རོལ་མཚོའི་འཕྲོས་བརྗོད་ པ་ དེ་ ཙམ་མོ། །སརྦ་མངྒ་ལཾ། །༈ ཨོཾ་ སྭསྟི།
བདག་དགེ་སློང་སངས་རྒྱས་ཕུན་ཚོགས་ཀྱི་འཁྲུལ་སྣང་རྨི་ལམ་སྣ་ཚོགས་ལས། དད་པ་ཅན་གྱི་
ནན་གྱིས་བསྐུལ་ནས་ཅུང་ཟད་དྲན་པ་འདྲི་ན། ལན་ཅིག་འཇམ་དབྱངས་བསོད་ནམས་དབང་
ཕྱུག་ལ་རས་བྲིས་ཀྱི་དཀྱིལ་འཁོར་ལ་བརྟེན་ནས་རྒྱུ་དབང་ཚར་གཅིག་ཐོབ་པ་གསལ་པོ་བྱུང་།
ཡང་ལན་ཅིག་རྗེ་ས་ཆེན་གྱི་སྐུ་གསལ་པོ་བྱུང་། །ཡང་རྗེ་བཙུན་མ་སྒྲོལ་མའི་སྐུ་བརྙན་ལན་མང་
དུ་བྱུང་། ཕུར་པའི་བསྙེན་པའི་དུས་ཕུར་པ་དང་རྗེ་ས་ཆེན་གྱི་སྐུ་བརྙན་གསལ་པོ་བྱུང་། བསེ་
འབག་ནག་པོ་འཕུར་ཤེས་མ་མཇལ་གོང་དུ་གསལ་པོ་རྨིས་པ་ལ་ཕྱིས་དངོས་སུ་མཇལ་དུས་ངེས་
ཤེས་འདྲོངས་ བ་བྱུང༌། ལན་ ཅིག་ དཔལ་ མགོན་ ཞལ་བཞི་པའི་ཡུམ་ཆེན་ སྲིང་མོ་བཞི་བྱུང་།
ཡང་སྒྲུབ་དུས་མགོན་པོ་ཞལ་ཁྲ་ཅན་བྱུང་། ཡང་མགོན་པོའི་བསྙེན་པའི་ཚེ་རྟགས་སྣ་ཚོགས་
བྱུང་ཞིང་། ངོར་གྱི་གདན་ས་བྱེད་དགོས་པ་དང་སྡིག་པ་ཅུང་ཟད་དག་པའི་རྟགས་བྱུང་། ཐུབ་
པའི་གསེར་སྐུ་ཆེན་པོ་གཅིག་ཀྱང་གསལ་པོ་བྱུང་། གཞན་ཡང་རང་གི་བླ་མ་རྣམས་གསལ་པོར་
མཇལ་བ་མང་དུ་བྱུང༌། ཁྱད་པར་རྗེ་བཙུན་རིན་པོ་ཆེ་གྲགས་པ་རྒྱལ་མཚན་གོས་ཆེན་གསེར་
བྱུས་དཀར་པོའི་ཕོད་ཀ་གསོལ་བ་ སེང་གེ་དཀར་པོ་ལ་ཆིབས་པ་ཞིག་གསལ་པོ་བྱུང་། སློབ་
372

དཔོན་པདྨའི་ལྡེར་སྐུ་ཆེ་བ་ཞིག་གསལ་བར་བྱུང་། གཞན་ཡང་མཆོད་རྟེན་དང་། གླེགས་བམ་
དང༌། ལྷ་མང་པོའི་གཟུགས་བརྙན་བྱུང་ཡང་ངོས་མ་ཟིན། དཔེ་ཆའི་ཞུ་དག་མང་པོ་བྱས་ཚེ་ཆུ་
གཙང་ མའི་ རྒྱུན་ ལས་ འཐུང་ བ་ དང་། འོ་ མ་ དང༌། མར་ དཀར་ དང༌། རལ་ གྱི་ དང་།
སྣག་ ཚ་ དང་། སྨྱུ་ གུ་ ལ་ སོགས་ པ་ རྨི་ བ་ བྱུང་། འཇམ་ དབྱངས་ ཀྱི་ བསྙེན་ པའི་ ཚེ་ འཇམ་
དབྱངས་མེ་ཏོག་སོགས་རྨི་བ་བྱུང་། འཇམ་དབྱངས་ས་པཎ་གྱི་གསེར་སྐུ་ཞིག་ལ་སྐུ་ཁྲུས་གསོལ་
བ་རྨིས་ཤིང༌། ཡང་ལན་ཅིག་ཡུམ་ཆེན་སྲིང་མོ་བཞི་ཡིན་སྙམ་པ་ཞིག་གིས། སྒོས་དོན་མིན་
སྤྱི་དོན་ལ་ བྲག་རྫོང་མའི་དྲག་པོའི་སྦྱིན་སྲེག་བརྒྱ་རྩ་དགོས་ཟེར་བ་ཞིག་བྱུང་། ཡང་ལན་ཅིག་
གློ་བོ་མཁན་ཆེན་བསོད་ནམས་ལྷུན་གྲུབ་ཀྱི་ཞལ་ནས་བཀྲ་ཤིས་ཀྱི་ཚིགས་སུ་བཅད་པ་འགའ་
ཞིག་གསུང་བ་བྱུང་། གཞན་ཡང་མང་པོ་བརྗེད་སྣང་། མི་ཆོས་བླ་མ་དང་། སྡིག་ པ་ བསོག་
པའི་རྒྱུར་མ་གྱུར་ཅིག ༈ །ཤིང་ སྤྲེལ་ ཟླ་ བ་ བཅུ་ གཅིག་ པའི་ཉི་ཤུ་བཞིའི་ ཐོ་རངས། སྤྲུལ་
པའི་ལྷ་ཁང་ཆེན་མོར་ཞབས་དྲུང་ཨ་མིའི་དྲུང་གིས་བཞེངས་པ་ཡིན་ཟེར་བའི་སངས་རྒྱས་བྱང་ཆུབ་
སེམས་དཔའ་དཔག་མེད་གཟིགས་གསུང་ཞིང་། དེ་རྣམས་ལ་རྗེ་བླ་མས་བསྟོད་པའི་ཚིགས་སུ་
བཅད་པ་མང་པོ་བྱས་པས་བརྗེད་སོང་གསུངས། གོང་མ་ལྔ་ལ་སོགས་པ་ བླ་མ་མང་པོ་ཡང་
བཞུགས་འདུག་པས་འདི་རྣམས་མཐོང་བས་དོན་ཆེན་པོ་འགྲུབ་པ་ཡིན་གསུངས་སོ། །ཡང་ལོ་
དེའི་ཟླ་བ་བཅུ་གཉིས་པའི་ཚེས་དགུའི་ཉི་ཤར་ཙམ་ལ་མནལ་ལ་སིབ་ཙམ་སོང་རིང་རྗེ་བླ་མ་ཞལ་
ནུབ་ཕྱོགས་ལ་གཟིགས་ཡོད་ཅིང་། དཔལ་གུར་གྱི་མགོན་པོ་ཞལ་བྱང་ཕྱོགས་ལ་གཟིགས་ནས་
གཎྜི་ཕྱག་གཡས་པས་ཕྱར་ཐབས་སུ་འཛིན་ནས་བཟློག་པ་མཛད་པའི་རྣམ་འགྱུར་བྱུང་གསུངས་
སོ།། །།
373

༄༅། ། ཨོཾ་སྭསྟི། འཇམ་པའི་དབྱངས་སངས་རྒྱས་ཕུན་ཚོགས་བཀྲ་ཤིས་
གྲགས་པ་རྒྱལ་མཚན་དཔལ་བཟང་པོའི་རྣམ་པར་ཐར་པ་ཐུབ་བསྟན་སྣང་
བའི་ཉིན་བྱེད་ཅེས་བྱ་བ།
375

376

དུས་གསུམ་སངས་རྒྱས་ཐམས་ཅད་འདུས་པའི་ངོ་བོ་རྗེ་བཙུན་བླ་མ་དམ་པ་ཚད་མེད་པའི་
ཐུགས་རྗེ་དང་ལྡན་པ་དེ་ཉིད་ཀྱི་ཞབས་ཀྱི་པདྨོ་དྲི་མ་མེད་པ་ལ་གུས་པས་ཕྱག་འཚལ་ཞིང་སྐྱབས་
སུ་མཆིའོ། ། ཐུགས་བརྩེ་བ་ཆེན་པོའི་ལྕགས་ཀྱུས་སྐྱེ་བ་དང་ཚེ་རབས་ཐམས་ཅད་དུ་རྗེས་སུ་
བཟུང་དུ་གསོལ། ། མཁྱེན་དང་བརྩེ་བའི་གཏེར་ཆེན་འཇམ་པའི་དབྱངས་ཉིད་སངས་རྒྱས་བསྟན་
པ་གསལ་བའི་ཕྱིར། ། ཕུན་ཚོགས་ལྷ་ལམ་ཡངས་པར་བཀྲ་ཤིས་གཟི་འོད་སྟོང་ལྡན་ཉིན་བྱེད་
འབར་བའི་སྐུ། །གྲགས་པ་རྒྱལ་མཚན་མ་རིག་མུན་སེལ་དད་ལྡན་པདྨོའི་ཚོགས་རྣམས་སྐྱོང་
མཁས་པའི། །དཔལ་ལྡན་བཟང་པོ་འགྲོ་བའི་སྐྱབས་གཅིག་འདྲེན་པ་གང་དེར་གུས་པས་ཕྱག་
བགྱིའོ། །རྣམ་ མང་ རྒྱལ་ བའི་ ཕྲིན་ ལས་ ཆུ་ ཀླུང་མ་ལུས་ གཅིག་ བསྡུས་ ཟླ་བའི་ མར། །རྣམ་
དཀར་མཛད་པ་དགོས་འདོད་སྟོང་ལྡན་དཔུང་གིས་ལོག་སྨྲའི་དགྲ་སྡེ་ཅོག །རྣམ་ཀུན་ཡང་དག་
བཅོམ་ནས་སངས་རྒྱས་ཡོན་ཏན་མ་ལུས་ཕུན་ཚོགས་པའི། །རྣམ་དག་ལམ་གྱི་རང་སྡེའི་འཛིན་
མར་ བཀོད་མཛད་དམ་ པས་བདག་སྐྱོངས་ཤིག །རྨད་བྱུང་ཚུལ་ཁྲིམས་དག་པའི་འཛིན་མར་
བྱམས་བརྩེའི་རླན་དྲོད་ཀྱིས། ། ལེགས་པར་སྨིན་པའི་རབ་མང་ཐོས་པ་ཡོངས་འདུའི་འཁྲི་ཤིང་
ཕངས། །དཔག་ ཡས་ བསམ་ པའི་ ལོ་ འདབ་ རབ་ རྒྱས་ དུས་ གསུམ་ སངས་ རྒྱས་ ཀྱི། །ཕུན་
ཚོགས་ སྐུ་བཞིའི་ འབྲས་ ལྡན་ ཁྱབ་ བདག་ བླ་ མས་ དགེ་ལེགས་སྩོལ། །རབ་ཡངས་ཤེས་བྱའི་
གནས་ཀུན་ཀུན་ལ་དབང་བསྒྱུར་རྒྱ་ཆེན་མཁྱེན་པའི་ཐུགས། །རབ་མཆོག་ལེགས་གསུང་ སྡེ་
སྣོད་སྣོད་གྱུར་འགྲོ་ལ་བརྩེ་བས་སྟོན་པའི་གསུང་། །རབ་མཛེས་མཚན་དཔེ་གྱིས་བརྒྱན་རྒྱན་གྱི་
འཁོར་ལོ་མི་ཟད་བསྒྱུར་བའི་སྐུ། ། རབ་མཆོག་རིགས་ཀུན་ཁྱབ་བདག་བདག་ཉིད་ཆེ་དེར་
སྙིང་ནས་བསྔགས། ། མི་ཟད་འགྲོ་རྣམས་མ་རིག་གཉིད་ལས་བསླང་བའི་ལེགས་བཤད་སྒྲོགས་
པའི་རྔ། །མི་མཆོག་བསྟན་ལ་ལོག་པར་སྤྱོད་པའི་བྲག་རི་བསྙིལ་བའི་རྡོ་རྗེ་ཆེ། །མི་ཡི་སེང་
གེ་དབྱངས་ཀྱི་རྗེས་འགྲོ་ཐུབ་བསྟན་སྣང་བྱེད་འོད་བརྒྱ་པ། །མིའི་ཚུལ་བཟུང་ཀྱང་སངས་རྒྱས་
ཀུན་དངོས་ཕུན་ཚོགས་ལྷ་མའི་གཙུག་ན་མཛེས། །ཨེ་མ་སྔོན་བྱོན་རྡོ་རྗེ་སྙེམས་མའི་བདག་པོ་
དེས། །སྙན་བརྒྱུད་ཚད་མ་བཞི་ལྡན་གསང་ཆེན་ སིནྡཱའི་ཀླུང་། །སྐལ་ལྡན་འགྲོ་བའི་ བློ་ཡི་དྲི་
མ་འཁྲུད་ཕྱིར་དུ། ། འབབས་སླད་སླར་ཡང་རྡོ་རྗེ་སློབ་དཔོན་མཆོག་སྤྲུལ་གང་། །དེ་ཡི་རྣམ་
ཐར་ལེགས་ཚོགས་ནོར་བུའི་གླིང་ཆེན་པོར། །གཟུར་གནས་བདག་བློ་དད་དང་བརྩོན་པའི་དེད་
དཔོན་ གྱིས། །དོན་ གཉེར་ དད་ པའི་ མགྲིན་ པ་ ཀུན་ ནས་ མཛེས་ བྱེད་ དུ། །ལེགས་ བཤད་
377

མཚར་སྡུག་ནོར་བུའི་དོ་ཤལ་འདི་སྤེལ་ལོ། །ཞེས་མཆོད་པར་བརྗོད་ཅིང་རྩོམ་པར་དམ་བཅས་་
ནས་འདིར་གང་བཤད་པར་བྱ་བའི་ཆོས་ནི་རྣམ་འདྲེན་ཤཱཀྱའི་རྒྱལ་པོ་ཟས་གཙང་སྲས་ཀྱི་གསུང་
གི་གསང་བ་མ་ལུས་པ་བགྱིད་པ་གསུམ་གྱི་སྒོ་ནས་ཇི་སྲིད་ནམ་མཁའ་གཟུགས་ཅན་དུ་མ་གྱུར་པ་
དེ་སྲིད་དུ་སྤེལ་བ་ལ་འགྲན་པའི་ཟླ་ཐམས་ཅད་དང་བྲལ་བ་རྗེ་བཙུན་ས་སྐྱ་པ་ཞེས་གྲགས་པའི་
གདུགས་དཀར་སྲིད་པ་གསུམ་གྱི་བླ་ན་རྟག་པར་འཁོར་ཞིང་ཕྲིན་ལས་རྒྱུན་མི་ཆད་པའི་གྲིབ་
བསིལ་གྱིས་སྲིད་ཞིའི་གདུང་བ་དྲག་པོ་འཕྲོགས་པ་སོགས་དཔག་ཏུ་མེད་ཅིང་གཞལ་བར་དཀའ་
བའི་ཕྲིན་ལས་ཀྱི་འཁོར་ལོ་འཁོར་བ་མ་སྟོང་གི་བར་དུ་རྒྱུན་མི་ཆད་པར་མངའ་བ་གང་གི་བསྟན་
འཛིན་ཡོངས་ཀྱི་གཙུག་རྒྱན་རྒྱལ་བའི་ཞལ་གྱི་བུམ་བཟང་ལས་ལུང་བསྟན་གྱི་བདུད་རྩི་ཡང་ཡང་
ཐོབ་པའི་སྐྱེས་བུ་ཆེན་པོ་རྡོ་རྗེ་འཆང་ཀུན་དགའ་བཟང་པོ་ཞེས་ཕྱོགས་ལས་རྣམ་པར་རྒྱལ་བའི་
འདྲེན་པ་མཆོག་དེའི་ཕྲིན་ལས་ཀྱི་རྒྱུན་ཟབ་མོས་སྐལ་བ་དང་ལྡན་པའི་སྐྱེ་དགུའི་ཡིད་ཀྱི་འཛིན་
མར་ཡོངས་སུ་བསྡུས་ནས་བྱང་གྲོལ་ཐར་པའི་མྱུ་གུ་ཀུན་དུ་རྒྱས་པར་མཛད་ཅིང་ཟུང་འཇུག་སྐུ་
བཞིའི་དོག་པས་དུབ་པར་མཛད་པའི་ཁྱབ་བདག་རྡོ་རྗེ་འཆང་ཆེན་པོ་དང་དབྱེར་མ་མཆིས་པ་
འཇམ་པའི་དབྱངས་སངས་རྒྱས་ཕུན་ཚོགས་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ་ཞེས་
ཡོངས་སུ་གྲགས་པའི་པཎྜི་ཏ་ཆེན་པོ་འདི་ཉིད་ཀྱི་ལེགས་སྤྱོད་མ་ལུས་པ་ནི་འཕགས་པའི་གང་ཟག་
རྣམས་ཀྱིས་ཀྱང་རྟོགས་པའི་ཡུལ་དུ་མ་གྱུར་ཅིང་ཀུན་མཁྱེན་ཁོ་ནའི་སྤྱོད་ཡུལ་དུ་གྱུར་པའི་ཕྱིར་ན་
བདག་ཅག་ལྟ་བུ་བློ་གྲོས་དང་མི་ལྡན་ཞིང་བག་མེད་པའི་ལས་ལ་རྔམས་པ་དག་གིས་བརྗོད་པའི་
ཡུལ་དུ་མ་གྱུར་པ་སྨོས་ཅི་འཚལ་ཏེ་རྟོགས་པར་མི་ནུས་མོད་འོན་ཀྱང་ཆེ་ལོང་ཙམ་འདིར་སྨྲས་པ་
ལ་ཡང་དགོས་པ་བསམ་གྱིས་མི་ཁྱབ་པའི་ཕྱིར་ཏེ། དེ་ཡང་སྤྱིར་ཡང་དག་པར་རྫོགས་པའི་
སངས་རྒྱས་རྡོ་རྗེ་འཆང་ཆེན་པོ་དེ་ཉིད་ཐུགས་བསྐྱེད་སྨོན་ལམ་ཆེན་པོའི་མཐུས་འཁོར་བ་ཇི་སྲིད་
མ་སྟོངས་པ་དེ་སྲིད་དུ་མཛད་པ་འཁོར་ལོའི་རྒྱུན་མི་ཟད་པར་འབྱུང་ཞིང་། དེ་ཡང་གདུལ་བྱའི་
ཁམས་དང་བསམ་པ་དང་། བག་ལ་ཉལ་དང་རྗེས་སུ་མཐུན་པ་རྣམ་པར་འཕྲུལ་པའི་གར་གྱིས་
གདུལ་བྱའི་ཡིད་ཡང་དག་པའི་ལམ་དུ་བསྒྱུར་བར་མཛད་པའི་ཕྱིར་ཏེ། ཇི་སྐད་དུ། རྟག་ཏུ་དྲི་
མ་ མེད་ པར་ ཐུགས་ རྗེའི་ཤུགས་ ལས་ བྱུང༌། །ཞེས་ སོགས་ གསུངས་ པ་ ལྟར། རབ་ འབྱམས་
འཇིག་རྟེན་གྱི་ཁམས་རྣམས་སུ་གསང་གསུམ་རྒྱན་གྱི་འཁོར་ལོ་མི་ཟད་པས་གང་ལ་གང་འདུལ་གྱི་
སྒོ་ནས་སེམས་ཅན་ གྱི་དོན་མཛད་པར་ གསུངས་ཏེ། དེ་ལྟར་ཡང་། འདི་ནི་ རང་བྱུང་བཅོམ་
378

ལྡན་འདས། །ཞེས་སོགས་གསུངས་པ་ལྟར་དོན་མཛད་ཅིང་ལྷག་པར་ཡང་སྐལ་བ་དང་ལྡན་
པའི་གདུལ་བྱའི་ངོར་སློབ་དཔོན་ གྱི་ཚུལ་སྟོན་པར་གསུངས་ཏེ། མདོ་ལས། ལྔ་བརྒྱ་ཐ་མའི་
དུས་ ཀྱི་ ཚེ། །ང༌ ཉིད་ སློབ་ དཔོན་ ཚུལ་ གྱིས་ གནས། ། ཞེས་ དང༌། གཞན་ ཡང་ བླ་ མ་ དང་
སངས་རྒྱས་ཐ་མི་དད་པའི་སྒྲུབ་བྱེད་ཀྱི་ལུང་མང་དུ་ཡོད་ཀྱང་འདིར་ཡི་གེ་མང་བར་འཇིགས་ནས་
མ་སྤྲོས་པས་བློ་དང་ལྡན་པ་རྣམས་ཀྱིས་གཞན་དུ་རྟོགས་པར་བྱའོ། །མདོར་ན་དེ་ལྟ་བུའི་དགེ་
བའི་བཤེས་གཉེན་དམ་པ་དེ་ཉིད་སྒོ་གསུམ་ལོངས་སྤྱོད་དང་བཅས་པས་བསྟན་པ་དེ་ཉིད་ལམ་
ཐམས་ཅད་ཀྱི་གཞི་ཡིན་པའི་ཚུལ་མཐའ་ཡས་པ་འབྱུང་བའི་ཕྱིར་བློ་གྲོས་དང་ལྡན་པ་རྣམས་ཀྱི་
ཡུལ་དམ་པའི་ཡོན་ཏན་ལ་དང་འདོད་ཡིད་ཆེས་ཀྱི་སྒོ་ནས་རྨད་དུ་བྱུང་བའི་ངག་གིས་བསྟོད་པས་
ཀུན་མཁྱེན་ནོར་བུའི་གླིང་དུ་བགྲོད་པའི་གྲུ་ཆེན་དུ་འགྱུར་བར་བཤད་པའི་ཕྱིར་དང་། དེ་ཉིད་
ལས་གཞན་པའི་རྒྱལ་བའི་དབང་པོ་སྲས་དང་བཅས་པ་མཉེས་པའི་མཆོད་པས་ཁྱད་པར་མེད་པའི་
ཕྱིར་དང་། རབ་འབྱམས་བདེ་བར་གཤེགས་པ་མ་ལུས་པ་མཆོད་པ་ལས་རྡོ་རྗེ་སློབ་དཔོན་གྱི་བ་
སྤུའི་ཁུང་བུ་གཅིག་ལ་མཆོད་པས་བསོད་ནམས་ཆེ་རབ་གསུངས་པའི་ཕྱིར་དང་། ཡང་སྲིད་ཐོག་
མ་མེད་པ་ནས་སྨྲ་བ་དོན་དུ་མ་གྱུར་ཀྱང་སྐབས་འདིར་རོ་འཛིན་འབྲས་བུ་དང་བཅས་པ་སྟེ་མཐར་
ཐུག་ གསུང་ ཐམས་ཅད་ པ་ ལོངས་ སྐུ་མངོན་དུ་འགྱུར་ བའི་ ཕྱིར་ རོ། །འདིར་སྨྲས་པ། འཁྲུལ་
མེད་མདོ་རྒྱུད་ལུང་གི་བདུད་རྩིའི་རྒྱུན། །དྲི་མེད་བློ་ཡི་ལོངས་སུ་སྤྱད་པའི་མཐུས། །མཚུངས་
མེད་ དགེ་ བའི་ བཤེས་ ལ་ རྣམ་ ཀུན་ དུ། །བསླུ་མེད་ སྐྱབས་མཆོག་ ངེས་ པ་ གཏིང་ནས་ རྙེད།
།ཅེས་ཀྱང་སྨྲས་པའོ། །དེ་ལྟར་དམ་པའི་རྣམ་ཐར་ཅུང་ཟད་འཆད་པ་ལ་དོན་གསུམ་སྟེ། ཐོག་
མར་གང་དུ་སྐུ་འཁྲུངས་པའི་ཚུལ། འཁྲུངས་ནས་རྒྱལ་བའི་བསྟན་པའི་སྒོར་ཞུགས་ཤིང་ཐོས་པ་
རྒྱ་མཚོའི་ཕ་རོལ་ཏུ་སོན་ཏེ་བསམ་བསྒོམ་ཡིད་བཞིན་གྱི་ནོར་བུ་རིན་པོ་ཆེ་བརྙེས་པའི་ཚུལ།
བརྙེས་ནས་ལེགས་པར་བཤད་པ་མི་ཟད་པའི་གཏེར་གྱིས་མུ་མཐའ་མེད་པའི་སྐྱེ་དགུ་ཡང་དག་
པའི་ལམ་གྱིས་ཕོངས་པ་བསལ་ཏེ་ཐུབ་བསྟན་འདོད་དགུའི་དཔལ་དར་ཞིང་རྒྱས་པར་མཛད་པའི་
ཚུལ་ དང་ གསུམ་ ལས། དང་ པོ་ ནི། འོ་སྐོལ་ གྱི་ འདྲེན་ པ་ འདི་ ཉིད་ ངེས་ དོན་ དུ་ བསྐལ་ པ་
དཔག་ཏུ་མེད་པའི་སྔོན་རོལ་ནས་ཟུང་འཇུག་སྐུ་ལྔ་ཡེ་ཤེས་ལྔའི་གྲོང་ཁྱེར་ཆེན་པོར་བསྒྲོད་ཟིན་
པར་གདོན་མི་ཟ་བར་ངེས་ཀྱང་། སླར་ཡང་གང་འདུལ་མཆོག་དམན་གྱི་གདུལ་བྱ་འདུལ་བའི་
ཕྱིར་མཆོག་དམན་གྱི་ཚུལ་སྣ་ཚོགས་སུ་སྤྲུལ་ནས་སེམས་ཅན་གྱི་དོན་མཛད་པ་ནི་རྒྱལ་བའི་དབང་
379

པོ་རྣམས་ཀྱི་ཆོས་ཉིད་དུ་སྣང་བའི་ཕྱིར་ཏེ། དུས་གསུམ་མཁྱེན་པའི་འདྲེན་མཆོག་འདི་ཉིད་ཀྱང་
སྐུ་སྐྱེ་བ་འདིའི་གོང་རོལ་རྣམས་སུ་གང་དུ་སྤྲུལ་པའི་ཟློས་གར་བསྟན་ཞེ་ན། མ་ལུས་པ་དཔག་
པར་དཀའ་ ཡང་། རྣམ་འཕྲུལ་འདིའི་སྔོན་དུ་གང་དུ་འཁྲུངས་ པའི་ཚུལ་ནི། དེ་ཡང་བྱང་ཆུབ་
ཀྱི་སྙིང་པོ་རྡོ་རྗེ་གདན་ནས་གནོད་སྦྱིན་གྱི་ཕྱོགས་སུ་དཔག་ཚད་བརྒྱ་ཙམ་བགྲོད་པའི་ནོར་འཛིན་
གྱི་ཆ་འདོད་རྒྱལ་གྱི་མིང་དུ་བོད་ཅེས་ཡོངས་སུ་གྲགས་པའི་མངའ་རིས་སྨད་ཀྱི་སའི་ཆ་སྐུ་སྐྱེ་བ་
འདི་དང་རིགས་མཐུན་པར་འཇམ་དབྱངས་ཀུན་དགའ་འཕེལ་བཟང་གིས་བཏབ་པའི་དགོན་པ་
རྫོང་བྱུང་གི་བཙུན་པ་རྟེན་སོ་ཐར་རིགས་བདུན་གྱི་ཡ་གྱ་ལ་ཚངས་པར་སྤྱོད་པའི་དགེ་བསྙེན་གྱི་
ཚུལ་བཟུང་ཡང་འཆལ་བའི་དྲི་མས་མ་གོས་ཤིང་དཱི་པཾ་ཀཱ་རའི་རྣམ་པར་འཕྲུལ་པ་གདོན་མི་ཟ་བ་
ཤར་ཆེན་ཆོས་ཀྱི་རྒྱལ་པོ་ཤེས་རབ་འབྱུང་གནས་ཞེས་སྙིགས་དུས་བསྟན་པའི་སྒྲོན་མེ་དེ་ཉིད་ཀྱི་
ཞལ་སྔ་ནས་དམ་པའི་ཆོས་མང་དུ་ཐོས་ཤིང་སྡོམ་གསུམ་རྒྱུད་ལྡན་གྱི་སྐྱེས་མཆོག་དམ་པ་ཨེ་ཝཾ་
ཆོས་ལྡན་གྱི་དགེ་འདུན་རྣམས་ལ་མང་འགྱེད་སོགས་བསྙེན་བཀུར་མཛད་ཅིང་དོན་ལ་ཤེས་བྱ་
ཀུན་གྱི་གནས་ལུགས་ཐུགས་སུ་ཆུད་ཀྱང་རྣམ་པ་གཞན་གྱི་སྣང་ངོར་ཆེར་མི་མཁྱེན་པའི་ཚུལ་
མཛད་ཅིང་། རྒྱུན་གྱི་ཞལ་འདོན་དུ་ཀུན་རིག་གི་བརྒྱུད་འདེབས་ ས་ ལོ་ཆེན་པོས་མཛད་པའི་
འདྲེན་མཆོག་མ། འཇམ་དབྱངས་ ཀུན་དགའ་འཕེལ་གྱི་སྐུ་བསྟོད་རྨད་བྱུང་མ། འགྲོ་ལ་བདེ་
སྐྱིད་མ་ དང་། གཙོ་ཆེར་ཐུགས་ རྗེ་ཆེན་པོའི་བསྒོམ་བཟླས་ ལ་བརྩོན་ཞིང་། བྱམས་ སྙིང་ རྗེ་
བྱང་ཆུབ་ཀྱི་སེམས་སོགས་རྒྱལ་བས་བསྔགས་པའི་ཡོན་ཏན་ཀུན་ལྡན་སྦས་པའི་སངས་རྒྱས་
མཚན་དངོས་བློ་གྲོས་བསམ་འགྲུབ་ཏུ་གྲགས་ཤིང་མཚན་གཞན་ཨ་ཁུ་བློ་གེར་འབོད་པ་དེས་
གདུལ་བྱ་དམན་འབྲིང་གི་དོན་བསམ་གྱིས་མི་ཁྱབ་པ་མཛད་པ་ཡིན་ཞེས་རྗེ་ཉིད་ཀྱི་གསུང་ལས་
ཐོས་ པའོ། །དུས་གསུམ་མཁྱེན་ གཏེར་ གཏེར་ཆེན་ འཇམ་ པའི་དབྱངས། །དབྱངས་ ལྟར་ འགྲོ་
ཀུན་ཀུན་ལ་ཐུགས་རྗེས་བརྩེ། །བརྩེ་བས་སྲིད་མཚོར་མཚོར་བའི་ལུས་ཅན་དག །དག་ པའི་
སར་བཀོད་བཀོད་མཛད་ སྙིང་ནས་བསྔགས། །ཨེ་མ་དེ་ ལྟའི་འདྲེན་པ་མཆོག་གང་གིས། །
རྗེས་ཞུགས་བདག་ལྟར་བློ་གྲོས་རྨོངས་དག་ཀྱང་། །བྱང་ཆེན་སྤྱོད་པའི་ཡོན་ཏན་འདི་ལྟ་བུ།
། མཐོང་ཚེ་སྤོབས་པའི་འདབ་གཤོག་གསར་དུ་རྒྱས། །དེ་སླད་དམ་པའི་རྣམ་ཐར་ཀུན་གསལ་
མཐའ། ། མ་ལུས་བདག་བློ་བྱེའུའི་ དཔགས་ མིན་ རུང་། །དད་བརྩོན་ འདབ་ གཤོག་བསྐྱོད་དེ་
སྙན་འགྱུར་དབྱངས། །ཅི་ནུས་ སྒྲོགས་འདི་ ཡིད་ ཀྱི་ ངལ་བསོའི་ གནས། །ཞེས་སོ། །དེ་ལྟར་
380

སྔོན་གྱི་རྣམ་འཕྲུལ་བསྟན་ཚུལ་ཅུང་ཟད་སྨོས་ནས། ད་ནི་གཉིས་པ་གཟུགས་སྐུ་འདི་ཉིད་ཀྱི་
རྣམ་འཕྲུལ་བསྟན་པའི་ཚུལ་ལ། རིགས་ཁྱད་པར་ཅན་དུ་འཁྲུངས་པའི་ ཚུལ། གཞོན་ནུ་ཉིད་
ནས་བྱིས་པའི་སྤྱོད་པ་ལས་འདས་ཏེ་ཡང་དག་པའི་རིགས་སད་ཚུལ། དེར་དག་པའི་སྣང་བར་
བླ་མ་དམ་པས་དྲི་མེད་བསྟན་ པའི་ སྒོར་ཞུགས་ པའི་ ལུང་ བསྟན་ཐོབ་ཚུལ་དང་ གསུམ་ལས།
དང་པོ་ནི། རྗེ་འདི་ཉིད་ཀྱི་རིགས་ནི་གནམ་རུ་བ་ཞེས་པ། དབུ་རུ་བྱང་ཕྱོགས་ཀྱི་གནམ་མཚོ་
ཕྱུག་མོའི་ཕྱོགས་སུ་ཆགས་པའི་འབྲོག་ སྡེ་ལས་ ཆད་པར་བཞེད་ཅིང་། གདུང་བརྒྱུད་འདི་ལ་
བོན་པོའི་རིགས་འཛིན་མང་དུ་བྱོན་ཞིང་། ཕོ་ལྷ་རྒྱལ་པོ་བྲོ་ནག་པ་བྱ་བ་གློ་བོ་དང་ཉེ་བའི་མཚོ་
དབར་ཞེས་པ་ན་གཞི་བདག་བཙན་པོ་གནས་པའི་རི་ཅིག་ཡོད་པ། དེ་ལྟ་བུའི་ཕོ་ལྷ་དེ་བསྟེན་
པས། སྟོད་ བྲོ་ ཕོ་ ཆེའི་ བུ་ དྲུག་ བྱ་ བ་ ལས་ མཆེད་ དེ། བེར་ དམར་ གྱོན་ པའི་ བཙུན་ བརྒྱུད་
སོགས་དར་རྒྱས་ཆེན་པོ་བྱུང་བའི་ལོ་རྒྱུས་ཀྱང་སྣང་ཞིང་། ཁྱད་པར་རིགས་བརྒྱུད་འདི་ལ་རྣལ་
འབྱོར་གྱི་དབང་ཕྱུག་རྗེ་བཙུན་བཞད་པའི་རྡོ་རྗེ་དང་། གློ་བོ་མཁན་ཆེན་བསོད་ནམས་ལྷུན་གྲུབ་
ལེགས་པའི་འབྱུང་གནས་རྒྱལ་མཚན་དཔལ་བཟང་པོ་དབང་པོ་གུང་ཐང་རྒྱལ་པོའི་དབུ་བླར་གྱུར་
པའི་རྫོང་བྱུང་གི་དགོན་པ་འདེབས་མཁན་འཇམ་དབྱངས་ཀུན་དགའ་འཕེལ་བཟང་སོགས་མཁས་
ཤིང་གྲུབ་པ་བརྙེས་པའི་སྐྱེས་མཆོག་མང་དུ་བྱོན་ཞིང་། རུས་འདིའི་གཉེན་ཟླར་གྱུར་པ་ཏྲེ་པ་
དང་། ཆགས་ པ་ དང་། གསེར་ དཔོན་ནམ། ཁྲི་ དཔོན་ དུ་ གྲགས་ པ་ རིགས་ རུས་ཤིན་ཏུ་ཆེ་
བ་རྣམས་ཀྱི་ཆོ་འབྲང་དུ་གྱུར་པ་ཡིན་ཏེ། དེ་ཡང་གནམ་རུ་བའི་བུ་སྲིང་མོ་བཀྲ་ཤིས་རྒྱལ་མོ་
ཆག་འབྲོག་ཏུ་བྱོན་པའི་རྒྱུད་ལས་འཇམ་དབྱངས་ཆོས་རྗེ་ཀུན་དགའ་ཆོས་བཟང་འཁྲུངས། ཁྲི་
དཔོན་གསེར་པའི་རྒྱུད་ལས་མང་ཐོས་ཀླུ་སྒྲུབ་རྒྱ་མཚོ་སོགས་མང་དུ་བྱོན་ཏེ་དེ་ལྟར་ན་རིགས་རུས་
མངོན་པར་མཐོ་ཞིང་མཁས་གྲུབ་དམ་པའི་བརྒྱུད་འཛིན་གནམ་རུ་བའི་རུས་བརྒྱུད་མང་པོ་ཞིག་གི་
རིམ་པ་ལས་རྗེ་འདི་ཉིད་ཀྱི་ཡབ་ལུགས་གཉིས་ཀྱི་མཁྱེན་པ་རྒྱས་ཤིང་ཀུན་གྱིས་ཞེ་སར་འོས་པའི་
ཡུལ་དུ་གྱུར་པ་གཡུང་དྲུང་སྐྱབས་དང་། སྐྱེ་དགུ་ཀུན་ལ་བརྩེ་ཞིང་སྐྱེ་བ་ཐོབ་པའི་ཡོན་ཏན་དང་
ལྡན་པའི་ཡུམ་འཕམ་བུ་འདྲེན་ཞེས་པའི་སྲས་སུ་ཚུལ་བསྟན་ཏེ་དེ་ཡང་། ཡུམ་གྱི་ལྷུམས་སུ་
ཞུགས་པའི་ཚེ་ཡུལ་ལ་ཟག་མེད་ཀྱི་ཏིང་ངེ་འཛིན་ཁྱད་པར་ཅན་འཁྲུངས་ཤིང་གནོད་པ་མེད་ཅིང་
ཟོ་མདོག་བདེ་བར་དེ་བཞིན་གཤེགས་པ་ཡོངས་སུ་མྱ་ངན་ལས་འདས་པའི་ཚུལ་བསྟན་ནས་ལོ་
སྟོང་ཕྲག་གཉིས་དང་ལྔ་བརྒྱ་ཉེར་བཞི་འདས་ཤིང་རྒྱལ་བའི་རྒྱལ་ཚབ་ཆེན་པོ་རྡོ་རྗེ་འཆང་ཀུན་
381

དགའ་བཟང་པོ་ཞེས་གྲགས་པའི་འོད་དཀར་སྲིད་པ་གསུམ་གྱི་ཁོངས་སུ་གསལ་བ་དེ་ཉིད་ཀྱིས། །
ངེས་པ་ལྔ་ཡི་རིན་ཆེན་གཞལ་མེད་ཁང་། །ཟུང་འཇུག་ཁ་སྦྱོར་ཡན་ལག་བདུན་རང་བཞིན། །
དྲུག་པ་རྡོ་རྗེ་འཆང་གི་འབྱུང་གནས་ཆེ། །འདི་ལས་གཞན་པའི་འོག་མིན་དམིགས་སུ་མེད། །
ཅེས་པ་ལྟར་གྱི་དགོན་གནས་ཆེན་པོ་འོག་མིན་གཉིས་པར་གྲགས་པའི་ཨེ་ཝཾ་ཆོས་ལྡན་བཏབ་ནས་
ལོ་ཉིས་བརྒྱ་བཅུ་དགུ་འདས་པ། འཕགས་པའི་ཡུལ་ན་བི་ རོ་དྷ། མངོན་བརྗོད་འབུམ་ཕྲག་
པར་འགལ་བ། རྒྱ་ནག་དབང་ཐང་བསྟུན་པའི་ས་མོ་གླང་དུ་གྲགས་པའི་ལོར་རི་ཀླུང་རྣམས་སུ་
རྩི་བཅུད་རབ་ཏུ་རྒྱས་ཤིང་ལོ་ཐོག་འབྲུ་བཅུད་ཀྱིས་སྐྱེ་དགུ་རྣམས་བདེ་བར་ཚིམ་པར་བྱེད་པའི་
སྟོན་གྱི་དཔལ་མོས་རང་ཞལ་ངོམ་པའི་ཚེ་ལུང་རིགས་ཀྱི་རྔ་ཆེན་ཕྱོགས་ཀུན་སྒྲོགས་ཤིང་དམ་ཆོས་
མི་ཟད་པའི་དགའ་སྟོན་འགྱེད་པའི་དཔལ་ས་སྐྱ་པའི་དགོན་གནས་རྫོང་བྱུང་ཞེས་པ་དང་། ཐུབ་
པའི་བསྟན་པ་སྐྱོང་བ་ལ་མི་འཇིགས་པའི་གདེང་ཐོབ་པའི་རི་བོ་དགེ་ལྡན་པའི་དགོན་གནས་སྤུ་
བྲག་པའི་བར་དུ་ཡུལ་དགེ་མཚན་ཕུན་སུམ་ཚོགས་ཤིང་ཉམས་དགའ་བའི་གནས་སྟག་སྒོ་ཞེས་
པའི་རི་སུལ་ཞིག་ཏུ་ངོ་མཚར་བའི་ལྟས་དུ་མ་དང་བཅས་ཏེ་ཡུམ་ལ་གནོད་པ་མེད་པར་སྐུ་བལྟམས་
པ་ཡིན་ནོ། །རྗེ་བཙུན་མི་ལ་ཞེས་པའི་གྲུབ་ཆེན་དེའི། །སྒྲུབ་པའི་རྒྱལ་མཚན་རྩེ་མོ་སྲིད་རྩེར་
བསྒྲེང་། །གནས་ ལྔ་ རིག་ པའི་ པཎ་ ཆེན་ ལེགས་ འབྱུང་ དེའི། །འཆད་ རྩོད་ རྩོམ་ པས་ རྒྱལ་
བསྟན་དར་རྒྱས་མཛད། ། ཨ་མེ་ དཔལ་ སོགས་ ཆོས་ རྒྱལ་ ཕྲེང་རིམ་ གྱིས། ། སྐྱེ་དགུ་ ཀུན་ གྱི་
འདོད་ དགུའི་ གཏེར་ མང་ འགྱེད། །ཀུན་ དགའ་ འཕེལ་ སོགས་མཁས་གྲུབ་ ཆེ་ རྣམས་ ཀྱིས། །
ཐུབ་པའི་རིང་ལུགས་མི་ཉམས་སྤེལ་ལ་བརྩོན། །དེ་ལྟར་མཁས་མང་བྱོན་པའི་རིགས་བརྒྱུད་
ལས། །དེ་ བཞིན་ གཤེགས་ པའི་ བསྟན་པ་འཛིན་ པའི་ གཙོ། །དེ་ཉིད་གཟིགས་ པ་ བདག་ གི་
འདྲེན་མཆོག་ རྗེ། །དེ་ཡི་རྟོགས་བརྗོད་ སྤེལ་ ལ་ སུ་མི་གུས། ། ཞེས་སོ། །གཉིས་ པ་ དེ་ ལྟར་
སྐུ་འཁྲུངས་ནས་སྔོན་བཟོད་པ་ལ་ནན་ཏན་བྱས་པའི་མཐུས་འགྲོ་བ་ཀུན་གྱི་ཡིད་གར་འོངས་ཤིང་
སྐྱེད་ཆེ་བ་སྐུ་གཞོན་ཤ་ཆེ་ཞིང་གཟི་བྱིན་ཆེ་བ་ཀུན་གྱི་ཡིད་འཛིན་པར་འགྱུར་ཏེ། དེའི་ཚེ་ཡབ་
དེ་ཐུགས་ཆུང་བར་མི་གཞན་གྱི་དབང་ཆེ་སོགས་བྱས་པས་ཡབ་ཉིད་ཟས་ནོར་ཅུང་ཟད་དང་བཅས་
ཏྲེ་པའི་རུས་ཐོབ་ཞིག་ལས་ཏྲེ་མོ་དཀར་མོ་ཞེས་པ་ཞིག་ཆུང་མར་བླངས་ཤིང་། ཁོང་ཡུམ་སྲས་
གཉིས་བསྒྱུར་ཏེ་གཞན་དུ་ཆས་པས། ཡུམ་སྲས་ཅུང་ཟད་ཉམ་ཐག་པའི་ཚུལ་བསྟན་ཡང་དེ་ལྟ་
བུ་ནི་དམ་པ་གཞན་གྱི་རྣམ་ཐར་ལས་ཀྱང་ཆེས་མང་དུ་འབྱུང་བའི་ཕྱིར་ཏེ། རྗེ་དགེ་འདུན་གྲུབ་
382

དང་མི་ལ་སོགས་ཀྱི་རྣམ་ཐར་བཞིན་ནོ། །དེ་ལྟར་ཆེར་སྐྱེས་ནས་མཚན་གསོལ་བར་བརྩམ་པ་
ན་ཡུལ་གྱི་སྲོལ་དུ་སྣང་བས། བསང་དང་ལྷ་མཆོད་ཁྲུས་གསོལ་སོགས་སྔོན་དུ་འགྲོ་བར། བླ་
མ་ལྟ་བུ་དྲག་པ་རེས་མིང་འདོགས་པའི་སྲོལ་ཡོད་པས། སྐབས་དེར་རྗེ་ཉིད་ལ་ཞང་པོ་དགེ་སློང་
འཇམ་དབྱངས་ཤེས་ལྷུན་དུ་གྲགས་པ་དངོས་པོ་གང་ལ་ཡང་འཛིན་ཞེན་མེད་ཅིང་ཐུགས་ཆུང་བ་
གཉེན་འབྲེལ་རྣམས་ལ་ཐུགས་ཞེན་ཤིན་ཏུ་ཆེ་བ་ཞིག་ཡོད་པ་དེས། རྗེ་ཡུམ་སྲས་ལ་ཡང་བདག་
རྐྱེན་ཆེར་མཛད་ཅིང་། རྫོང་བྱུང་ གི་ དཔོན་ སློབ་ ཕྲིན་ལས་ ཕུན་ ཚོགས་ སུ་ གྲགས་ པའི་གྲུབ་
མཆོག་དམ་པ་དེ་ལ་མཚན་དང་ཁྲུས་ཆུ་ཞུ་རུ་བྱོན་པས་ཁྲུས་ཆུ་ཞིག་གནང་ཡབ་ཀྱི་བདག་རྐྱེན་
སོགས་མ་མཛད་ པར་བརྟེན། རྗེ་དེའི་ཞལ་ནས། བདག་པོ་མེད་པའི་མི་ཨང་གསུངས་ཤིང་
སྤྱན་ནམ་མཁའ་ལ་ཧྲིག་གེ་ཏིང་ངེ་འཛིན་ལ་བཞུགས་ནས་རེ་ཞིག་ཅང་མི་གསུང་ཞིང་། ཅུང་
ཟད་ཞིག་ནས་གསུང་བཞད་པའི་ང་རོ་དང་བཅས་བདག་མེད་བདག་མེད་ཅེས་ཁ་ཡར་གསུངས་
སྐད། དེར་སྐུ་ཞང་དུ་གྱུར་པའི་དགེ་སློང་དེ་ཐུགས་ཅུང་ཟད་སྐྱེངས་པར་གྱུར་ཏེ། ཡུམ་གྱི་རྩར་
བྱོན་ནས་ཁྲུས་ཆུ་གནང་ཞིང་བཀའ་སྐྱོན་མང་དུ་མཛད་དེ་མཚན་མ་བྱུང་བའི་ལོ་རྒྱུས་ཞིབ་རྒྱས་
མཛད་ཅིང་ཐུགས་ཅུང་ཟད་མུག་པའི་ཚུལ་མཛད། དེ་ལྟར་བདག་མེད་ཀྱིས་བརྗོད་པ་མང་པོ་
ཞིག་བྱས་པས་མཚན་དུ་ཡང་དེ་ཀ་གསོལ་བར་མཛད་དེ་གཞན་དག་མཚན་དེ་ལ་བརྙས་བརྙས་
ལྟར་བྱས་ཀྱང་འདྲེན་མཆོག་དམ་པ་འདི་ཉིད་ཐུབ་བསྟན་མི་ཉམས་པར་སྤེལ་བའི་དཔལ་དུ་གྱུར་
པའི་ རྟེན་ འབྲེལ་ དང༌ པོ་ དེ་ ནས་ འགྲིགས་ པ་ ཡིན་ནོ། །སྨྲས་ པ། བདག་ ཏུ་ རློམ་ པའི་ ཉོན་
མོངས་ དགྲ་སྡེའི་ཚོགས། །བདག་གཞན་སྲིད་པའི་ཟུག་རྔུའི་ སྲོག་ ཕྱོགས་ནས། །བདག་ བྲལ་
ཞི་བའི་དབྱིངས་སུ་བསྟིམ་མཛད་པའི། །བདག་ འཛིན་ལས་ རྒྱལ་སྐྱེས་བུ་མཆོག་ཏུ་གྲགས། །
བདག་མེད་རྟོགས་པའི་ཀུན་བཟོད་ ཁྱོན་ཡངས་པར། །བདག་འཛིན་མུན་སངས་བློ་གྲོས་པད་
མཚོ་རྒྱས། །བདག་གཞན་ཡོན་ཏན་ཕུན་ཚོགས་མ་ལུས་ཀུན། །གསལ་མཛད་སྔོན་མེད་ཉིན་
བྱེད་དེང་འདིར་ཤར། །ཀྭ་ཡེ་བློ་གསལ་གཟུར་གནས་བུང་བའི་ཚོགས། །ལེགས་བཤད་ཟེའུ་
མངར་ ལྡན་ པའི་སྐྱེད་ཚལ་དུ། །གུས་པས་འདོད་དང་སྔོན་མེད་རོ་བརྒྱའི་ཟས། །དངོས་གྲུབ་
རྣམ་གཉིས་སྦྲང་རྩི་ཐོབ་པར་ངེས། །ཞེས་སོ། །དེ་ལྟར་ཕལ་པ་གཞན་གྱིས་རྟོགས་པར་དཀའ་
བའི་མཚན་དོན་དང་ལྡན་པ་གསོལ་ཞིང་། གཞོན་ནུ་རོལ་རྩེ་མཛད་པའི་ཚེ་ཡང་སྐུ་ཚེ་སྔོན་ལ་
གོམས་པའི་རྒྱུན་བཟང་པོ་བསྐྱང་བའི་ཚུལ་དུ་རྡོ་ལེབ་སོགས་རྙེད་པའི་ཚེ་དེ་བཞིན་གཤེགས་པའི་
383

སྐུ་བརྙན་སོགས་འདྲི་ བའི་ ཚུལ་ མཛད། འཇིམ་ པ་ སོགས་ ལའང་མཆོད་རྟེན་དང་། དགོན་པ་
དང་། ཆོས་ཁྲིའི་རྣམ་པ་མཛད་པ་སོགས་མདོར་ན་བརྗོད་པར་དཀའ་བའི་རྣམ་དཀར་གྱི་རིགས་
སད་པས། ཀུན་ཀྱང་འདི་ཉིད་དམ་པ་གཞན་ལས་ཀྱང་ཁྱད་པར་དུ་འཕགས་པའི་ཆོས་པ་ཞིག་
འབྱུང་ཞེས་གླིང་སྐད། རྗེ་ཉིད་ཀྱང་ཆོས་བརྒྱད་ཀྱི་སྣང་བ་རྨི་ལམ་སྒྱུ་མ་ལྟ་བུར་མཁྱེན་ཅིང་།
སྲིད་པའི་བདེ་སྣང་ཐམས་ཅད་བདེན་མེད་དུ་གཟིགས་ནས་གཞན་དག་གི་བུ་ཚ་ན་ཚོད་མཉམ་པའི་
གཅེས་ཕྲུག་ང་རྒྱལ་ནས་འགྲོ་བ་དག་གཟིགས་པའི་ཚེ་ཡང་མ་འོངས་པ་ན་ཁོ་བོ་ནི་འདི་རྣམས་
ལས་ལྷག་པ་ཞིག་འོང་ཞེས་མངོན་མཁྱེན་ཐོགས་མེད་དུ་མངའ་ཞིང་ཞལ་ནས་ཀྱང་གསུངས་སོ། །
དེ་ལྟར་སྔོན་ནས་སྦྱངས་པའི་ཤུགས་ ཀྱིས་མྱུར་དུ་སྐུ་ཆོས་རྣམ་དག་མཛད་པར་དགོངས་ཀྱང་།
རྗེ་ཉིད་སྐུ་ན་ཆུང་ཞིང་ཉེ་འབྲེལ་སོགས་ཞན་པས་རེ་ཞིག་བར་དུ་སྐུ་ཆོས་མཛད་པར་མ་གྲུབ་ཅིང་དེ་
ནས་དགུང་ལོ་བརྒྱད་ཙམ་བཞེས་པའི་ཚེ་སྐུ་ཞང་དགེ་སློང་དེས་དགེ་རྒན། བྱས་པའི་རྫོང་བྱུང་
གི་གྲྭ་རྒྱུན་བཅུ་གཉིས་ཙམ་ངོར་དུ་ཆེས་སོང་སྐབས། དེར་རྗེ་ཉིད་ཀྱི་དགོངས་པ་ལ་བདག་ཀྱང་
འདི་དག་དང་མཉམ་དུ་གྲྭ་སར་འགྲོ་རྒྱུ་ཞིག་ཡིན་ན་ཅི་མ་རུང་སྙམ་པའི་བློ་སྐོམ་པ་ཆུ་འདོད་པ་
ལྟར་བྱུང་གསུངས། དེ་དུས་དགོན་པའི་རུ་བར་བཅུ་དཔོན་ཕྱག་རྡོར་ཟེར་བའི་མི་རྒན་ནད་པ་
ཞིག་གིས་བླ་མ་ཕྲིན་ལས་ཕུན་ཚོགས་ལ་འཆི་ཁའི་སྐྱབས་གནས་ཞུ་ཞུས་པས་རྗེ་ཉིད་ཀྱང་དེར་
བཞུགས། དེ་འཆི་ཁར་དཔོན་སློབ་ཕྲིན་ལས་ཕུན་ཚོགས་བྱོན་ནས་ཕོ་འདེབས་རུས་བུ་བསྲེགས་
པ་ཚུན་མཛད་ནས་མིར་སྐྱེ་བ་བླངས་ཤིང་རབ་ཏུ་བྱུང་བ་ད་ལྟ་ཡང་ཡོད་གསུངས། དེར་རྗེ་འདི་
ཉིད་ཀྱིས་དཔོན་སློབ་རྫོང་བྱུང་བ་ལ་བདག་ཆོས་སྒོར་འཇུག་པའི་ཐབས་ཇི་ལྟར་དྲག་ཞུས་པས།
དཔོན་སློབ་རྫོང་བྱུང་བའི་ཞལ་ནས་ཁྱོད་ཆོས་སྒོར་འཇུག་པ་འོང་ཞིང་ཞུགས་ནས་ཆོས་མཐར་ཕྱིན་
ཏེ་བསྟན་པ་སྐྱོང་བའི་མཐུ་ཆེན་པོ་ཐོབ་པ་འོང་། དེ་བར་བར་ཆད་སོགས་མི་འབྱུང་བའི་ཐབས་
ངས་བྱ་ཡིས་གསུངས་ནས། མཁས་གྲུབ་ཆེན་པོ་དེས་རྩ་བརྒྱུད་ཀྱི་བླ་མ་ཡི་དམ་ཆོས་སྐྱོང་རྣམས་
ཀྱི་མཚན་རྒྱས་པར་གསུངས་ པའི་ བཀའ་བསྒོ་ ཞིག་གནང་། དེར་དགུང་ལོ་བཅུ་ ཙམ་བར་དུ་
ཕལ་ཆེར་ ཡུམ་ གྱི་ དྲུང་ དུ་ བཞུགས། བར་ སྐབས་ སུ་ རྫོང་ བྱུང་ དུ་ ཞང་ པོའི་ རྩར་ བཞུགས།
དགུང་ལོ་བཅུ་གཅིག་པའི་ཐོག་སྐུ་ཞང་འ་ཕ་ཚེ་དཔལ་ཅན་ཟེར་བའི་མི་ནོར་འཛོམ་པ་ཞིག་ཡོད་
པས་དེ་ཚོས་བདག་རྐྱེན་བྱེད་ཟེར་ནས་སྐུ་ཞང་དགེ་སློང་ཀྱང་དེ་བ་རྣམས་ལ་བརྩེ་བས་རྗེ་ཉིད་དེར་
བརྫོང་ པས་ལོ་ གཉིས་ཙམ་བཞུགས་པའི་བར་དུ་བདེ་སྡུག་གཉིས་ཀ་སྨྲ་མི་ཤེས་པ་ཙམ་བྱུང་
384

གསུངས། དེ་ སྐབས་ རྗེ་ ཉིད་ དང་ ཡབ་ མི་ གཅིག་ པའི་ གཅུང་ པོ་ ཞིག་ ཡོད་ པ་ དེ་ ཆོས་ བྱས།
ཡུམ་ན་རེ་བདག་མགོན་མེད་སྐྱབས་མེད་ཀྱི་བུ་ཚ་གཉིས་ཆོས་སུ་ཆུད་ན་སྙམ་པས། ངའི་བུ་ཆེ་
བ་ ཞང་ པོ་ ཚོས་ ཁྲིད། བཤུ་ རུ་ འདོད་ པའི་ ཝ་ལྤགས་ དེ་ བཤུས། བསྒྱུར་ རྒྱུའི་ ཝ་ ཁོག་ ལྟ་ བུ་
བདག་བསྐྱུར་གསུངས་ཤིང་སྤྱན་ཆབ་མང་པོ་གཏོང་བའི་གཏམ་རྗེ་ཉིད་ཀྱི་ས་གསན་པས་དེས་
རྐྱེན་བྱས་པ་ལྟར་རྗེ་ཉིད་ཀྱི་དགོངས་པ་ལ་ཡང་སྤྱིར་དགྲ་གཉེན་སོགས་གཅིག་ལ་གཅིག་བརྟེན་གྱི་
སྡུག་བསྔལ་དཔག་མེད་འབྱུང་ཞིང་ལྷག་པར་ཞང་པོ་འདི་ཚོས་ཆུང་ངུའི་དུས་ནི་ཕན་པར་མི་འདུག་་
ད་ལྟ་ཆོས་སྒོར་འཇུག་པའི་གེགས་ཀྱང་འདི་དག་ལས་ཆེ་བ་མི་འདུག་དགོངས་ནས་ཐུགས་མུག་
མུག་ལྟར་བཞུགས་ཐོག་དཔོན་སློབ་རྫོང་བྱུང་བ་གཟུགས་སྐུའི་བཀོད་པ་ཞིང་ཁམས་གཞན་དུ་
བསྒྱུར་ཟེར་བའི་གཏམ་ཐོས་པས། དེའི་ལྟས་སུ་ནམ་མཁའ་གཡའ་དག་པར་མེ་ཏོག་གི་ཆར་
དང་འཇའ་འོད་ཀྱིས་མཆོད་པའི་བཀོད་པ་བསམ་གྱིས་མི་ཁྱབ་པ་གཟིགས་པའི་ཚེ་ཐུགས་ངེས་
འབྱུང་དང་སྐྱོ་ཤས་ཚད་ལས་འདས་ཤིང་། སྐུ་ལུས་ཚོ་མི་ཐུབ་པ་ལྟ་བུའི་སྡུག་བསྔལ་ཆེན་པོ་བྱུང་
གསུངས། སྨྲས་ པ། གྲངས་ མེད་ འགྲོ་ བའི་ ཕན་ བདེ་ བསྐྲུན་ སླད་ དུ། །རྒྱལ་ བའི་ ཡབ་
གཅིག་རྒྱལ་སྲས་གཞོན་ནུ་གང་། །དུས་ལས་འདའ་མིན་བསྟན་པ་མཆོག་གི་སྒོར། །བཞུགས་
པ་ རང་མཚན་ཡིན་མོད་དེ་ལྟ་ནའང་། །ཏོག་དཀར་འཛམ་གླིང་གཤེགས་ཚེ་མི་ཕམ་མགོན། །
གང་གི་རྒྱལ་ཚབ་མཆོག་ཏུ་དབང་བསྐུར་ལྟར། །ཕྲིན་ལས་མཐར་ཕྱིན་མཚུངས་མེད་འདྲེན་པ་
དེས། །སངས་ རྒྱས་ གཉིས་ ལྟར་ ཕུན་ཚོགས་ཡོན་ཏན་མཛོད། །རིངས་མིན་ཉིད་ དུ་ཁྱེད་ཉིད་
འགྱུར་ཞེས་པའི། །ལུང་བསྟན་ནམ་མཁའི་རྔ་གསང་བསྒྲགས་པའི་ཚེ། །བསྟན་ འཛིན་ གཙུག་
ཕུད་ འཆང་ དག་ ལེགས་ བཤད་ ཆར། ། འདོད་ ཕྱིར་དགའ་བའི་རྣམ་འགྱུར་ ཅི་ ཡང་ གཡོས། །
ཞེས་ ཀྱང་སྨྲས་པའོ། །གསུམ་པ་ནི། དེ་ལྟར་སྔར་ནས་ སྐུ་ཆོས་མཛད་པའི་ཐུགས་འདུན་རྒྱུན་
ཆགས་སུ་ཡོད་རུང་འཕྲལ་དུ་མ་གྲུབ་པའི་ཐུགས་ངལ་མཛད་པ་དང་། ཁྱད་པར་བླ་མ་དམ་པ་དེ་
ཞིང་གཞན་དུ་གཤེགས་པའི་སྡུག་བསྔལ་དྲག་པོ་བཟོད་བརླག་མེད་པར་ཀྱེ་མ་བདག་ད་ནི་ཆོས་
སྒོར་འཇུག་པའི་དུས་ཞིག་ཇི་ལྟར་འོངས་ན་དགོངས་ཤིང་ཟླ་བ་གཉིས་གསུམ་ཞིག་བླ་མ་དེ་ལ་
གསོལ་བ་ནན་ཏན་དུ་བཏབ་དད་པ་དང་ངེས་འབྱུང་གི་ངང་ནས་སྤྱན་ཆབ་མང་དུ་བསིལ་ཞིང་ནུབ་
མོ་དེའི་ངང་ལ་བཞུགས། །ཐོ་རང་མནལ་སད་ཙ་ན་སྤྱན་ཆབ་ཀྱིས་དབུ་སྔས་དང་ སྤྱན་འབྱར་
ནས་འོང་གསུངས། ཉིན་པར་ཀྱང་གཞན་གྱིས་མཐོང་ན་རྣམ་རྟོག་བྱས་ཀྱི་ས་དོགས། ཕག་ཏུ་
385

རྗེ་བླ་མ་དེ་ཉིད་ལ་གསོལ་བ་ཕུར་ཚུགས་སུ་བཏབ་པས། དེ་སྐབས་ནུབ་གཅིག་མནལ་ལམ་དུ།
ནམ་མཁའ་སྤྲིན་དཀར་པོ་ཆོལ་ལེ་བར་རྟ་བདུན་རྒྱལ་པོ་དབང་པོའི་ཕྱོགས་ནས་གཟི་བརྗིད་ཀྱི་
དཔལ་ངོམ་བཞིན་པར་ཆས་པས་ནོར་འཛིན་ཀུན་ཁྱབ་ཅིང་ལྷའི་མེ་ཏོག་མན་ར་བ་སོགས་ཀྱིས་
ནམ་མཁའི་ཁམས་ཀུན་གང་བའི་ཆར་ཡང་འབབ་པའི་ངང་ནས་རྗེ་བླ་མ་དམ་པ་དེ་ཆོས་སྐུ་མཉམ་
ཉིད་ཆེན་པོ་མངོན་དུ་མཛད་ཟིན་ཀྱང་སླར་ཡང་། གདུལ་ བྱ་དག་པའི་སྣང་ངོར་དག་སྣང་དུ་
གཟུགས་སྐུའི་རྣམ་འཕྲུལ་ལྟ་བུ་བསྟན་ཏེ། སྐུ་མདུན་དུ་བྱོན་ནས་བུ་དེ་ཙམ་ཡི་ཆད་མི་དགོས།
སྐབས་སུ་བབས་པའི་ཚེ་དུས་ལས་མི་འདའ་བར་བསྟན་སྒོར་འཇུག་པའི་དུས་འོང་ངེས་ཡིན་
གསུངས་པའི་ལུང་བསྟན་དང་ཕྱག་ཞབས་ཀྱི་བྱིན་རླབས་གནང་བ་གསལ་པོ་ཞིག་བྱུང་མནལ་སད་
ཙ་ན་དངོས་མཇལ་ལྟ་བུའི་དགེས་སྤྲོ་ཚད་མེད་པ་བྱུང་ཞིང་སྔར་གྱི་སྡུག་བསྔལ་ཡང་ཆུང་དུ་སོང་
རིག་པ་ཤིན་ཏུ་དངས་པ་ཞིག་ཕལ་ཆེར་བྱུང་གསུངས། རེ་ཞིག་ནས་རྫོང་བྱུང་ན་ཡུམ་གྱི་མ་རྒན་
མོ་ཞིག་ཡོད་པ་དེ་གཤེགས་འདུག་ཟེར་བ་དང་། ཨེ་ཝཾ་ནས་དཔོན་སློབ་ཀུན་དགའ་ལེགས་པ་
གུ་གེ་རུ་སྤྱན་དྲངས་ནས་བྱོན་གིན་འདུག་ཟེར་བའི་ཚུལ་ རྗེ་ཉིད་ཀྱིས་གསན་པས། རྗེ་ཉིད་ཀྱི་
དགོངས་པ་ལ་ད་ལན་དཔོན་སློབ་འདི་ལ་སྐྲ་ཕུད་ཕུལ་བ་ཞིག་བྱུང་ན་དགོངས་ཏེ་རྫོང་བྱུང་དུ་བྱོན།
རྗེ་ཉིད་ཀྱིས་སྐུ་ཞང་ལ་ད་བདག་འབྲོག་པར་མི་འགྲོ་གསུངས་པས་ཞང་པོ་སྐྱ་སེར་གྲོས་བྱས་ཏེ་མི་
འགྲོ་དབང་མེད་དུ་བྱེད་འདུག་པས་དེར་ཐབས་གཞན་མ་རྙེད་བྱོན་པར་ཁས་བླངས། སང་འགྲོ་
ཁར་གཞན་ཚོ་ཁལ་འགེལ་རིང་ལ་རྗེ་ཉིད་དགོན་པའི་ཤར་གྱི་བྲག་གསེབ་ཞིག་ལ་བྲོས་ནས་བྱོན།
གཞན་དག་ཚོལ་དུ་བྱུང་ཀྱང་མ་རྙེད་ནས་ལོག་སོང་སྐད། དེར་རེ་ཞིག་ནས་རྗེ་ཉིད་ཀྱི་དགོངས་
པ་ལ་ད་རང་སྐྱོན་མེད་དམ་དགོངས་ནས་བྲག་སྟེང་དུ་བྱོན་པས་ཁྱིམ་མཚེས་སོགས་གཞན་དག་
གིས་མཐོང་ནས་ཞང་པོ་ལ་ཆ་བྱས་ནས་མི་བྱོན་དབང་མེད་བྱེད་དུ་བྱུང་བས། རྗེ་འདིའི་ཞལ་
ནས་བདག་བཙུན་པ་ཞིག་བྱེད་པར་འདོད་པ་ལ་ཁྱེད་རྣམས་ཀྱིས་འགལ་རྐྱེན་མ་གཏོགས་མཐུན་
རྐྱེན་གཏན་ནས་མི་བྱེད་འདུག་པས་ཤི་ནའང་མི་འགྲོ་གསུངས་ཤིང་སྤྱབ་ཆབ་མང་དུ་གནང་བས་
སྐུ་ཞང་དགེ་སློང་དེ་ན་རེ། བདེན་འདི་དང་པོ་ནས་སྲིད་པའི་འདུན་པ་ལ་ཞེན་པ་མེད་ཅིང་དགེ་
བའི་ངང་ཚུལ་ཅན་ཞིག་སྣང་བས། ན་ནིང་འབྲོག་ལ་མི་བརྫོང་ཁ་མེད་བྱུང་ད་ད་ལེ་ན་ཧྲིབ་ཙམ་
སོང་། དེ་ནས་ཁྱོད་བཙུན་པ་བྱེད་པར་ང་ལེན་དུ་འོང་གསུངས་པའི་ཞལ་དན་མཛད་ནས་རྗེ་ཉིད་
ཀྱང་འབྲོག་པར་བྱོན་ཟླ་བ་གཉིས་གསུམ་ཙམ་བཞུགས་དེ་སྐབས་དཔོན་སློབ་ཀུན་ལེགས་ཀྱིས་
386

རྫོང་བྱུང་དུ་ཀྱེ་རྡོ་རྗེའི་རྒྱུ་ལམ་གྱི་དབང་དང་རབ་བྱུང་དུ་མ་གནང་ནས་བྱོན་སོང་བའི་ཚུལ་གསན་
པས་རྗེ་ཉིད་ཀྱི་དགོངས་པ་ལ་ཤིན་ཏུ་ཕོངས་པར་བྱུང་གསུངས། སྐུ་ཞང་མི་སྐྱ་རྣམས་ཀྱིས་རྗེ་
ཉིད་ལ་ཁོང་རང་ཚོའི་བུ་ཚ་རྣམས་དང་ཁྱད་མེད་ནོར་སྦྱས་ཆ་འདམ་པ་ཚོ་སྟེར་ཟེར་ཞིང་ཤིན་ཏུ་
བྱམས་པའི་ཁུལ་བྱས་ཀྱང་རྗེ་ཉིད་ཐུགས་བསྐྱེད་མི་དམན་པའི་བྱང་ཆུབ་སེམས་དཔའ་ཆེན་པོར་
སྣང་བས་འཁོར་ལོས་སྒྱུར་བའི་རྒྱལ་སྲིད་ཙམ་བྱུང་རུང་ཞེན་པ་གཏན་ནས་མི་མངའ་བའི་ཕྱིར་ཏེ་
རྗེ་ཉིད་ཀྱི་དགོངས་པ་ལ་ཡང་གནག་ལུག་རྟ་གསུམ་སྙིང་ནོར་དུ་འཆང་ནས་དུད་འགྲོའི་གཡོག་
བྱེད་པ་བས་ཤི་ན་དགའ་ཞིང་། ཞང་པོ་རྩར་ཡིན་བྱས་ཀྱང་ཉེ་མ་གཡོག་ཅི་ཡིན་མེད་པ་ཞིག་
ལས་མི་འོང་བས། བདག་གཞན་སུ་ལའང་ཕན་པའི་གདེངས་ཐོབ་པ་མི་འོང་ཆོས་པ་ཞིག་བྱས་
ན་རབ་རང་གཞན་ཐམས་ཅད་ལ་ཕན་པའི་མཐུ་བླ་ན་མེད་པ་ཐོབ་ཅིང་། ཚེ་འདིར་ལུས་བདེ།
ཕྱི་མར་སེམས་བདེ་བ་འོང་། ཐ་ནའང་ཡི་དྭགས་ལྟ་བུའི་ཁྱིམ་གྱི་འཆིང་བ་ལས་གྲོལ་བར་འདུག་
པས། འབྲོག་པའི་སྐྱིད་སྣང་རྣམས་མ་ཟད་སྲིད་གསུམ་བདེ་བ་ཐམས་ཅད་མི་རྟག་པའི་ངང་ཚུལ་
ཡིན་པའི་ཕྱིར་ད་ནི་ཡུན་མི་རིང་བར་ཆོས་སྒོར་འཇུག་དགོས་དགོངས་པའི་ཐུགས་བསྐྱེད་རླབས་པོ་
ཆེ་གསར་དུ་བསྐྲུན་པར་མཛད་པ་ནི་བདག་ཅག་གི་སྟོན་པ་རྣམ་འདྲེན། ཤཱཀྱའི་རྒྱལ་པོས་རྒྱལ་
སྲིད་ཀྱི་སྤྱོད་པ་དོར་ནས་བྱང་ཆུབ་ཏུ་ཐུགས་གཏོང་བའི་ཚུལ་བསྟན་པ་དང་མཚུངས་པའི་ཕྱིར་རོ། །
འདིར་ སྨྲས་ པ། རིང་ ནས་ གོམས་ པའི་ ཐུགས་བསྐྱེད་ གཟིངས་ ཆེན་ པོར། །གཞན་ ཕན་ ཀུན་
འབྱུང་ཐུབ་ བསྟུན་ རྒྱ་ མཚོ་ ཆེར། །བརྩོན་ པའི་ རླུང་དར་ བསྐྱོད་ དེ་ བདེ་ དགེའི་ གཏེར། །ཀུན་
མཁྱེན་ནོར་བུའི་གླིང་དུ་བགྲོད་པར་བརྩོན། །བརྩོན་པས་བླངས་པའི་བསླབ་གསུམ་དབང་གི་
རྒྱལ། །རྒྱལ་བའི་བསྟན་འཛིན་ཡོངས་ཀྱི་གཙུག་རྒྱན་དུ། །དུས་ཀུན་འཛིན་པའི་སྤྲོས་པ་ཆེར་
རྒྱས་ཚེ། །ཚེ་ རབས་ ཀུན་དུ་འདོད་དགུའི་དཔལ་དུ་སྤེལ། ། བློ་གྲོས་ཚུལ་ཡིན་མུན་པའི་གླིང་
དུ་ འཁྱམས། །སྡོམ་ གསུམ་ ཁྲིམས་ འདས་ བླང་ དོར་ དཔལ་ ལས་ ཉམས། །བཟང་ པོའི་ ཡོན་
ཏན་ ཀུན་ བྲལ་ གྱི་ན་བ། །བདག་ ཅག་ བྱང་ ཆུབ་ བར་ དུ་ ཁྱེད་ ཀྱིས་ སྐྱངས། །ཞེས་ཀྱང་སྨྲས་
པའོ།། །།རྩ་བའི་སྤྱི་དོན་གཉིས་པ་དེ་ལྟར་སྐུ་འཁྲུངས་ནས་དྲི་མེད་བསྟན་པའི་སྒོར་ཞུགས་ཏེ།
ཐོས་པ་རྒྱ་མཚོའི་ཕ་རོལ་དུ་སོན་ཞིང་བསམ་བསྒོམ་ཡིད་བཞིན་གྱི་ནོར་བུ་རིན་པོ་ཆེ་བརྙེས་པའི་
ཚུལ་ལ་གསུམ་སྟེ། ཚུལ་ཁྲིམས་རྣམ་པར་དག་པས་གཞི་བཟུང་བའི་ཚུལ། ཐོས་བསམ་གྱི་མྱུ་
གུ་ཟབ་མོ་བསྐྲུན་པའི་ཚུལ། །ཉམས་རྟོགས་ཀྱི་འབྲས་བུས་རང་རྒྱུད་དུལ་བའི་ཚུལ་དང་གསུམ་
387

ལས། དང་པོ་ནི་དེ་ལྟར་འབྲོག་པར་བཞུགས་པའི་ཚེ་སྔོན་ནས་ཁ་དན་བྱས་པ་ལྟར་དབྱར་སྨད་
ཙམ་ན་སྐུ་ཞང་དགེ་སློང་དེ་རྗེ་ཉིད་སྤྱན་དྲངས་སུ་བྱུང་བས་རྗེ་ཉིད་ཐུགས་དགེས་སྤྲོ་བསམ་ལས་
འདས་ཤིང་ཐོག་མ་མེད་པ་ནས་བསམ་པའི་དོན་དེ་རིང་འགྲུབ་སྙམ་ནས་འབྲོག་ས་ནས་བྱོན་ཏེ་
ཡུམ་ གྱི་ དྲུང་ དུ་ ཟླ་བ་ གསུམ་ ཙམ་ བཞུགས་ དགུང་ ལོ་ བཅུ་ གསུམ་ པ། རྒྱ་ གར་ སྐད་ དུ་ སླ་
བབསྟོད་འགྲེལ་དུ་འཕར་བ། མ་ཧཱ་ཙི་ནའི་སྐད་དུ་ལྕགས་མོ་གླང་གི་ལོ་རང་ལོའི་དུས་སུ་
བབས་པའི་དབོ་ཟླ་བའི་གཟའ་སྐར་སོགས་འགྲུབ་སྦྱོར་བཟང་པོ་འཛོམ་པའི་ཚེ་སྤྱང་ཁུ་ལུང་ཞེས་
པའི་དབེན་གནས་ཉམས་དགའ་བ་ཞིག་ན་གྲུབ་པའི་དབང་ཕྱུག་སངས་ལྷུན་ཞུ་བ་མཚན་བརྗོད་
པར་དཀའ་བའི་སར་གནས་ཀྱི་བྱང་ཆུབ་སེམས་དཔའ་ཆེན་པོ་ཞིག་ཡོད་པ་དེའི་དྲུང་དུ་དབུ་སྐྲའི་
ཕུད་ཕུལ་བར་མཛད་དེ་ཡོངས་སུ་རྫོགས་པའི་དགེ་བསྙེན་གྱི་སྡོམ་པ་རྣམ་པར་དག་པ་ནོས་ནས་
མཚན་གསོལ་བར་བརྩམས་པའི་ཚེ་གྲུབ་ཆེན་དེ་ཉིད་ཐུགས་ཅུང་ཟད་མཉམ་པར་གཞག་པའི་ངང་
ནས་ལུང་བསྟན་གྱི་དབུགས་དབྱུང་འདི་ལྟར་སྩལ་ཏེ། ཀྭ་ཡེ་ལེགས་པར་དགོངས་ཤིག་མཚུངས་
མེད་རྗེ། །ཁོ་བོའི་རྣམ་འདྲེན་བྲང་ཏི་མཁས་པའི་རིགས། །ནམ་མཁའི་ཁམས་གང་ཁྱབ་པའི་
ནོར་ བློ་མར། །སངས་རྒྱས་ཞིང་ཀུན་སེམས་ཅན་སྨིན་མཛད་པའི། །འདྲེན་པ་དེ་ དང་ཡང་ནི་
རྒྱ་བོད་ཀྱི། །མཁས་གྲུབ་རྩེར་བཞུགས་མར་མེ་མཛད་བཟང་པོའི། །སྤྲུལ་པའི་གར་དུ་ཤར་
ཆེན་ཆོས་ ཀྱི་ རྒྱལ། །ཤེས་ རབ་ འབྱུང་གནས་ཞེས་གྲགས་ དམ་པ་ རྗེ། །ཕྱག་ གི་ སྟོན་ པ་ ཕྲིན་
ལས་མ་ལུས་ཀུན། །ཕུན་སུམ་ཚོགས་པའི་རྣམ་འདྲེན་དེ་དག་ཡིན། །ཤེར་འབྱུང་ཐུགས་རྗེའི་
བརླན་དྲོད་ ལ་ བརྟེན་ནས། །མཐོ་ རིས་ ཡོན་ ལྡན་ ཡོངས་འདུ་ ཁྱེད་ཉིད་ བསྐྲུན། །དམ་ ཆོས་
འབྲས་ལྡན་འདི་ནི་དེ་ཡི་དྲིན། །དྲིན་ཅན་དམ་ པ་ གཉིས་ ཀྱིས་ མཚན་གསོལ་བས། །དེ་ཟུང་
ལས་ ཀྱང་བསྟན་པ་སྤེལ་བ་ལ། །གཉིས་འགྱུར་ རྗེ་ཉིད་མཐུ་ཆེན་འགྱུར་རོ་ཞེས། །གསུང་གི་
གསང་བའི་སྒྲ་བརྒྱ་དང་འགྲོགས་པའི། །སངས་ རྒྱས་ སྐུ་བཞིའི་ལོ་ཐོག་ཕུན་ཚོགས་རྣམས། །
རྒྱས་ སླད་མེ་ཏོག་ སྦྲང་ཆར་ཟབ་མོ་བབས། །སྐྱེ་ དགུ་ ཀུན་ གྱི་རེ་བའི་དོན་ འདིར་ འགྲུབ། །
ཐུབ་བསྟན་དགེ་མཚན་ཀུན་ལྡན་ས་མོས་ཁ། །རང་ཞལ་ཕྱོགས་མེད་ངོམ་ཕྱིར་འོད་དཀར་ཅན།
། རིས་ མེད་ མཐའ་ བྲལ་ མཁའ་ དབྱིངས་ ཁྱོན་ གང་ དེར། །འཆར་ བའི་ ཕོ་ཉ་དང༌ པོ་ དེ་ ནས་
གྲགས། ། གསང་ཆེན་བསྟན་པའི་མངའ་བདག་ ཨེ་ཝཾ་ པའི། །རིང་ལུགས་དྲི་མེད་ སྤེལ་བའི་
སྐྱེས་བུའི་ མཆོག །འབྱུང་ གྱུར་ རྨི་ ལམ་ ཚུལ་དུ་ལུང་ རྩོལ་ ཞིང་། །གྲུབ་མཆོག་ དེ་ ཡང་ དགེས་
388

པའི་ངང་ཚུལ་ གྱུར། །ཞེས་སྨྲས་པའོ། །དེ་ལྟར་ རི་ཁྲོད་དེར་ ཞག་གསུམ་ཙམ་བཞུགས་གྲུབ་
ཆེན་དེས་བཟང་སྤྱོད་སྨོན་ལམ་དབུ་ནས་ ཞལ་ སྤོར་མཛད་ནས་ གནང་། གྲུབ་ པའི་རྒྱལ་མོའི་
ལུགས་ ཀྱི་ཚེ་སྒྲུབ་ ཀྱི་ གདམས་ པ་ ཁ་ ཤས་ ཀྱང་ གནང་ ངོ༌། །དེ་ ནས་ སླར་ རྫོང་བྱུང་ དུ་ བྱོན།
དེར་གཉག་སྟོན་ཕུན་ཚོགས་རྡོ་རྗེ་ཞུ་བའི་འདྲེན་པ་ཞང་ཕྱོགས་ཀྱི་སྐུ་ཉེ་རུ་འགྲོ་བ་ཞིག་ཡོད་པ་དེ་
ལ་སློབ་དཔོན་ཞུས་ཏེ་ཀ་ཁ་ནས་བརྩམས་ཏེ་ཐུགས་གཉེར་ལ་སྦྱང་བ་མཛད་ཅིང་དེ་ཡང་ཀ་སྨད་
སུམ་ཅུ་འདོགས་འབྲེལ་དང་བཅས་པ་བརྡ་ཙམ་གྱིས་ཚེགས་མེད་པར་མཁྱེན་པས་ཀློག་བསླབ་པ་
ལ་དཀའ་ལས་ཅི་ཡང་མ་བྱུང་གསུངས། །སློབ་དཔོན་ན་རེ་ཡོན་ཏན་གྱི་གཞི་མ་ཡིན་པས་ཀློག་
ལེགས་པ་ཞིག་དགོས་གསུངས་ནས་ཟླ་བ་གསུམ་ཙམ་རྐྱང་ཀློག་ཁོ་ན་ལ་སྦྱང་བ་མཛད། དེ་
ནས་ཚེགས་བསྡུ་དབུ་མེད་སོགས་ནི་རང་ཤུགས་ཀྱིས་མཁྱེན། ཕྱག་བྲིས་གནང་བའི་ཐོག་མར་
ཀ་དཔེ་རེ་ཙམ་བླངས་ནས་སྦྱང་པ་མཛད་པས་ལཱཉྩསོགས་ཡིག་རིགས་མང་པོ་ཐོགས་མེད་དུ་
མཁྱེན་ཅིང་སྐྱེས་སྟོབས་དང་སྦྱོར་བྱུང་གི་བློ་གྲོས་ཟབ་མོས་གསར་རྙིང་གི་བརྡ་རྣམས་ལ་བྱང་ཆུབ་
པར་མཛད་ནས་འདྲི་ཀློག་སོགས་ལ་མི་འཇིགས་པའི་གདེང་རྣམ་དག་ཐོབ་ནས་བརྡ་དང་མི་མཐུན་
ཞིང་རང་སྐད་མུ་ཅོར་དུ་འདྲི་བའི་ཡིག་མཁན་རྣམས་ལ་བསྟན་པ་རིན་པོ་ཆེའི་ཞབས་འདྲེན་དུ་
འགྱུར་ཚུལ་གྱི་བཀའ་སྐྱོན་མཛད་བཞིན་པའི་སྤོབས་པ་རྙེད་ཅིང་དེ་ནས་དགུང་ལོ་བཅུ་གསུམ་པའི་
དགུན་དེ་ལ་བཟང་སྤྱོད་ནས་བཟུང་ཆོས་སྤྱོད་རྣམས་དང་ཀུན་རིག་གི་ཆོ་ག་སོགས་ངག་སློབ་
མཛད། ལོ་ དེའི་ དཔྱིད་ ཀར་ སོང་ བ་ ན་ དགོན་ པ་ དེའི་ ཚོགས་ འདོན་ རྣམས་ ཕེར་ ངེས་ བྱུང་
གསུངས། ལོ་ དེའི་ དབྱར། ཐུགས་ རྗེའི་ གཏེར་ ཆེན་ གྲུ་ འཛིན་ བདག་ པོ་ དེའི། །བརྩེ་ བའི་
དཔལ་ ལ་ འགྲན་ པའི་ བྱང་ སེམས་ཆེ། །མ་ལུས་འགྲོ་བའི་འདྲེན་པ་མཚུངས་མེད་རྗེ། །རིས་
མེད་འགྲོ་ལ་གཅིག་ཏུ་ཕན་པར་བརྩོན། །ཞེས་པ་ལྟར་གྱི་བྱམས་བརྩེ་ཐུགས་རྗེའི་དབང་ཕྱུག་རྗེ་
འདི་ཉིད་ དགེ་སེག་གི་ཉ་འདོན་ལ་བྱོན། ཁྱོན་བསྡོམས་ཉ་ཁ་ལེན་བཞི་འཁོར་གསུངས། དེ་
དག་གི་སྐབས་སུ་སྡིག་པ་འདག་པའི་རྟགས་དང་། རིག་པ་དྭངས་ཤིང་ངེས་འབྱུང་སྐྱེ་བ་སོགས་
མང་དུ་བྱུང་། གནས་དེར་འགྲོ་མགོན་ཤེའུ་རི་པའི་སྐུ་གཟུགས་ཀྱི་རྗེས་སོགས་གྲུབ་པའི་དགེ་
མཚན་མང་ དུ་ གཟིགས། དེའི་དགུན་ཡང་སྔར་ གྱི་ཞང་པོ་ ཚོའི་ རྩར་འབྲོག་ པར་ བྱོན། ཟླ་བ་
བཞི་ ཙམ་ བཞུགས། སྔར་ གྱི་ ཐུགས་ གཉེར་ མཛད་ པ་ རྣམས་ བཤར་ སྦྱངས་ རྒྱུན་ དུ་ མཛད།
དཔྱིད་དགོན་པར་བྱོན། དབྱར་ཉ་བསྲུང་མཛད། ཉ་བསྲུང་འདི་ཕན་ཡོན་ཆེ་ཚུལ་འགྲོ་མགོན་
389

ཤེའུ་ རི་ པའི་ རྣམ་ ཐར་ དུ་ གསལ། ཡོས་ལོར་ དཔོན་སློབ་ ཀུན་ ལེགས་ མངའ་ རིས་ སྟོད་ནས།
ཕེབས་བྱུང་བས་དགའ་སྤྲོ་ཆེན་པོ་བྱུང་གསུངས། དེར་རྗེ་ཉིད་ལ་ལོ་ལྟར་བཞིན་དཔྱིད་ཀར་སོང་
ཙ་ན་ཤུ་བ་འོང་བ་དང་། ཨ་ཙ་ར་འགའ་ཞིག་གིས་ཕྱག་རིས་བལྟས་པས་སྐུ་གེགས་ཡོད་ཚུལ་
ཞུས་པས་དཔོན་སློབ་ཀུན་ལེགས་ཀྱིས་འབྱུང་འདུལ་གྱི་རྗེས་གནང་ཞིག་དང་སེང་གེ་སྒྲའི་རྗེས་
གནང་སྒྲུབ་ཐབས་དང་བཅས་པ་གནང་ནས་རྒྱུན་དུ་ཞལ་འདོན་མཛད་དེ། བར་ཆད་ཀྱི་མཚན་
མ་རྣམས་ ལས་ གྲོལ། ལོ་དེའི་ དགུན་ཐོག་ སྤྱན་ རས་ གཟིགས་ གཙོ་ འཁོར་ གསུམ་ པའི་ རྗེས་
གནང་ སོགས་ བཀའ་ ཆོས་ འགའ་ཞིག་ གསན། དེའི་དབྱར་ཉ་བསྲུང་དུ་བྱོན། སྟོན་ ཁ་ དཔོན་
སློབ་ངོར་དུ་འབྱོན་པའི་ཆ་ག་ཕྱིར་སྐུ་ཞང་དགེ་སློང་དེ་ཡང་བྱོན་དཔོན་སློབ་ཀུན་ལེགས་ཀྱིས་རྗེ་
འདི་ཡང་གྲ་སར་བྱོན་ན་ལེགས་ཚུལ་གསུངས་རུང་རྗེ་ཉིད་སྐུ་ན་ཕྲ་བས་སྐུ་ཞང་དགེ་སློང་དེས་མ་
གནང་། དཔོན་སློབ་ངོར་ས་སྐྱ་ཆུ་འདུས་སོགས་སུ་རྒྱངས་ ཙམ་ཐུགས་འགོར་བྱུང་བའི་སྐབས་
རྣམས་ སུ། རྗེ་ ཉིད་ ཀྱིས་ སྡོམ་ གསུམ་ རབ་ དབྱེ་ སོགས་ ངོར་ གྱི་ རྒྱུད་ འདོན་ བཞི་ ཆར་ དང་།
ཀུན་མཁྱེན་རྟ་ནག་པས་མཛད་པའི་ཀྱེ་རྡོར་མན་ངག་ལུགས་ཀྱི་རྣམ་བཤད་སོགས་བློ་འཛིན་
གནང༌། ཟླ་ཟེར་རམ་སྡོམ་གསུམ་ཊིཀ་ཆེན་ལྟ་བུ་ཞིག་འཛིན་དགོངས་རུང་ཕྱག་དཔེ་མ་འབྱོར།
།མན་ངག་རྣམ་བཤད་བསྡུས་པ་ཞིག་སྐུ་ཞང་དགེ་སློང་དེས་གནང་བྱུང་བས་རྗེ་ཉིད་ཀྱིས་གཟིགས་
པ་དང་རྩ་བའི་ས་བཅད་ལ་དོན་ཚན་བདུན་དུ་འདུག་པས་དོན་དྲུག་པ་རྣལ་འབྱོར་བཅུའི་ཉམས་སུ་
ལེན་ཚུལ་སྐབས་ཀྱི་བསྐྱེད་རིམ་གྱི་བསོད་ནམས་ཚོགས་བསགས་ཡན་ལས་མི་འདུག་པ་དང་།
མཛད་བྱང་མི་འདུག་པ་སོགས་ནས་ཤོག་ལོགས་གཅིག་པར་སྟོང་པར་ལུས་སམ་ཡང་ན་བཟང་
ལོགས་གཉིས་བྱུང་བ་གང་རུང་ཅིག་གིས་འཁྲུལ་ གཞི་བྱས་ནས་འཐོར་བ་ཡིན། དཔེ་འདི་མ་
ཚང་ ཐག་ཆོད་བྱས་པས། ཞང་པོ་ན་རེ། ང་ རང་ གིས་གཞི་བསྙེན་བྱེད་སྐབས་བལྟས། དགེ་
སློང་གཞན་གྱིས་ཀྱང་བལྟས། ཁྱོད་མི་དྲན་དགུ་དྲན་གསུངས་ནས་བཀའ་སྐྱོན་མཛད་སྐད་དེར་
དཔེ་ཁ་ཚང་སོགས་དངོས་གཙང་རྣམས་ནི་ཟུར་ན་རྩིས་ཆེན་མཛད། མ་ཚང་བའི་དཔེ་ཉོག་མང་
དུ་འདུག་པ་དེ་རྣམས་གཟིགས་པས་དེའི་གསེབ་ནས་ཚང་འགྲིག་རྗེ་ཉིད་ཀྱིས་རྙེད་པས་ཞང་པོ་ལ་
ཕུལ་བས་ཞང་པོས་ཨེ་ཡིན་ན་གསུང་། རྗེའི་ཞལ་ནས་ཐུགས་མི་ཆེས་ན་གྲངས་ཡིག་གི་མགོ་
མཇུག་ན་གདང་ཧུ་འདུག་པ་དང་། གྲངས་ཡིག་ཉེར་དྲུག་འོག་མ་ཟེར་བ་འདུག་པ་དང་། དཔེ་
གྲས་ པར་ འཁྱུན་རྣམས་གཟིགས་ གསུངས་པས་ཞང་པོས་འདྲ་མོ་འདུག་ཟེར། དེར་དགེ་སློང་
390

གཞན་ཞིག་ལ་དཔེ་བྲིས་མ་ཞིག་འདུག་པ་དང་བསྟན་པས་ཐུགས་ཡིད་ཆེས། རྒད་པོ་ཚོ་དང་མི་
འདྲ་བར་གོ་ཤེར་ཆེན་པོ་འདུག་གསུངས་ནས་དཔེ་དེ་ཡང་རྗེ་ཉིད་ལ་གནང་སྐད། ཡང་དེ་དུས་ཏྲེ་
པའི་དཔོན་ཨ་ཐུབ་ཟེར་བ་ཞིག་ཡོད་པས། དཔོན་ན་རེ། ཁང་སྐུ་མཆེད་གཉིས་ཀྱི་བཙུན་པ་
བྱེད་རྒྱུ་མི་འོང་། ཆུང་བས་སྔར་ནས་བཙུན་པ་བྱས་ཚར་འདུག་པས་བྱེད་ཐབས་མེད། བུ་ཆེ་
བ་གསང་ཐབས་སུ་བཙུན་པ་བྱས་འདུག་པས་མི་དགའ་བའི་ཚུལ་མང་དུ་གླིང་སྐད། རྗེ་ཉིད་ཀྱི་
སྐུ་ཉེ་རྣམས་དང་རྗེ་ཉིད་ཀྱང་ཤིན་ཏུ་འཚེར་བ་བྱུང་གསུངས། དཔོན་དེ་དགོན་པར་འོང་ཚེ་ རྗེ་
ཉིད་ ཡིབ་ པའི་ ཚུལ་ མཛད། སྐབས་ ཅིག་ དཔོན་ ཡོད་ པའང་ མ་ མཁྱེན་ ཞིང་། དཔོན་ དེའི་
གནས་ཚང་དང་སྐུ་ཞང་ཚོ་ཁང་པ་ལྟོ་འབྲེལ་དུ་ཡོད་པས། སྔ་དྲོ་ཞིག་ན་ཁྱིམ་མཚེས་ཀྱི་དགེ་སློང་
སར་རྗེ་ཉིད་བྱོན་པས། དཔོན་དེ་དེར་ཉལ་འདུག་པས་རྗེ་ཉིད་བྱོན་པ་དང་དཔོན་དེ་ཙོག་ལང་
ནས་འདི་སུ་ཡིན་ཟེར། དེར་ རྗེ་ཉིད་ཤིན་ཏུ་འཇིགས་པ་ཞིག་བྱུང་གསུངས། དགེ་སློང་དེ་ན་
རེ་ འདི་མདང་ནུབ་ དཔེ་ཆ་སྐྱོར་མཁན་དེ་ཡིན། འཇམ་དབྱངས་མིའི་ ཚུལ་ བཟུང་བ་ལྟ་བུའི་
མཁྱེན་རབ་དཔག་ཏུ་མེད་པ་མངའ་བ་ཞིག་སྣང་བས་འདི་འདྲའི་རིགས་ལ་བདག་རྐྱེན་སོགས་
མཛད་ན་འདི་དང་ཕྱི་མའི་དོན་དཔག་མེད་དུ་འོང་པ་འདུག་ཅེས་སོགས་དཔོན་དེ་ལ་བསླབ་དོན་
མང་པོ་ཞིག་ཞུས་ པས། དཔོན་ན་རེ། བདེན་པར་འདུག་མདང་གི་དཔེ་ཆ་བསྐྱོར་ལུགས་ལ་
རྗེས་ སུ་དཔག་ན་ཤིན་ཏུ་ངོ་མཚར་ཆེ། ཕྱག་ དཔེ་ དེ་ གང་ ཡིན་ཟེར། རྗེ་འདིའི་ ཞལ་ནས་
ལགས་ ཀྱེ་རྡོར་ གྱི་རྣམ་བཤད་ ཡིན་ཞེས་པས། དགེ་ ལུགས་ ཀྱི་གསང་འདུས། ས་ལུགས་ཀྱི་
ཀྱེ་རྡོར་རྣམ་བཤད་འདི་དག་ཆོས་ཀྱི་འགང་ཆེ་ཤོས་སུ་འདུག་པས་སླར་ཡང་ཕྱག་དཔེ་རེས་ཞིག
། སྔ་སོར་ཁྱེད་ཞང་མཚན་གྱི་ང་ལ་ཁོག་ཚུད་བྱས་པ་སོགས་ནས་ཚིག་པ་ཟ་ཡང་ཁྱོད་ཤེར་ཆེན་ཞིག་
འདུག་པས་བསྙད་མེད་བྱེད་གསུངས་ཤིང་དེ་ནས་བཟུང་འགལ་རྐྱེན་དངོས་གྲུབ་ཏུ་སོང་ནས་
བདག་རྐྱེན་ཤིན་ཏུ་ཟབ་པ་བྱུང་གསུངས། སྐབས་ཤིག་ན་གཉག་ སྟོན་དེས་ཤེར་ཕྱིན་གྱི་དོན་
ཉམས་སུ་ལེན་ཚུལ་གཅོད་ཁྲིད་ཟབ་མོ་རྣམས་གྲྭ་པ་ཅིག་ལ་གནང་གིན་འདུག་པས། ཕྱག་ལེན་
ལ་གཉན་ཁྲོད་མི་ཐུབ་པ་རྣམས་ལ་མི་གནང་བས་ གཅོད་ཆོས་ལ་འཇུག་པའི་སྤྲོས་པ་མ་བྱུང་
གསུངས། ནུབ་གཅིག་སློབ་དཔོན་གྱི་ཞལ་ནས་ཕྱག་ལེན་ལ་རིལ་འགྲོ་མི་ཐུབ་པ་རྣམས་ལ་ཆོས་
aང་འདི་མི་གནང་བར་འདུག་རུང་ཁྱོད་ལ་འདི་འཕྲོད་དགོས་པ་ཞིག་འདུག་གསུངས་ནས་ཁྲིད་ལ་
འཇུག་ པ་ གནང་། ཟླ་ བ་ གཉིས་ལྷག་ཙམ་འགོར། ཁྲིད་ དམིགས་ རྣམས་ གནས་ཤིག་ ཏུ་ཐུན་
391

བཞི་གསུམ་ཐ་ནའང་། གཉིས་ མ་ཆགས་པར་མཛད། བྱིས་པའི་དུས་ཡིན་ཡང་གོ་མྱོང་བཟང་ར་
པོ་ བྱུང་ གསུངས། དེ་ སྐབས་ དབང་ དེའི་ དུས་ ཚོགས་ འཁོར་ རེས་ དགོས་ པས། རྗེ་ ཉིད་ ལ་
དབང་བསྐུར་བྱིན་རླབས་རྒྱ་མཚོའི་ཚོགས་འཁོར་བབས་པས་མར་ཐུད་ཤ་སོགས་ཐོགས་མེད་དུ་
འགྲུབ། ཆང་བཙོ་བའི་སྐབས་ རྗེ་ཉིད་ཀྱིས་དམོད་བོར་བའི་ཚུལ་འདི་ལྟར་གནང་སྟེ། བདག་
ཆོས་མགོ་ཐོན་ཞིང་བསྟན་པ་ལ་བྱ་བ་རྒྱ་ཆེན་པོ་བྱེད་པ་ཞིག་འོང་ན་ཆང་ཞིམ་པར་ཤོག །མི་འོང་
ན་འཐུང་ཉན་མེད་པར་ཤོག་ཅེས་དམོད་བཙུགས་མཛད་པས། ཆང་དེ་སྐྱེ་དགུ་ཀུན་གྱི་རོ་འཛིན་
དབང་ པོས་ སྔོན་མྱོང་མ་མྱོང་པའི་འཆི་མེད་ ཟས་ ལྟ་ བུར་ གྱུར་ གསུང་། འདིར་སྨྲས་པ། ཟབ་
རྒྱས་དྲི་ མེད་ མདོ་ སྡེའི་ ཆུ་ གཏེར་ དབུས། །ངེས་དོན་ཤེར་ ཕྱིན་ རིན་ཆེན་བཞིའི་ རང་ བཞིན།
།གདམས་པའི་ཉི་ཟླ་ཟུང་གིས་སྒྲིབ་གཉིས་མུན། །སངས་མཛད་བསྟན་པའི་ལྷུན་པོ་བདག་གིར་
མཛད། །དེ་ལྟའི་ཐུབ་བསྟན་རིན་ཆེན་ལྷུན་པོའི་སྤོར། །ཚུལ་ ཁྲིམས་རྣམ་པར་རྒྱལ་བའི་ཁང་
བབཟང་ ཆེར། །ཤེས་ བྱ་ ཀུན་ གཟིགས་ སྤྱན་ ལྡན་ མཆོད་ བརྒྱ་ པ། །བསྟན་ འཛིན་ ཉེ་ དབང་
ཚོགས་ཀྱིས་ཡོངས་བསྐོར་ཞིང་། །གཞོམ་མེད་སྟོང་ཉིད་ཞོ་འཐུང་རུས་པ་ལས། ། གྲུབ་པའི་རྡོ་
རྗེ་མཆོག་དེ་ལེགས་ཐོགས་ནས། །དངོས་སྨྲའི་དགྲ་སྡེ་པ་སངས་སློབ་མའི་ཚོགས། ། མིང་གི་
ལྷག་ མ་ ཙམ་ དུ་ འགྱུར་ ཟིན་ པའི། །རྒྱལ་ རྔས་ སྲིད་ པའི་ ཁོངས་ སུ་ ཁེངས་ པར་ མཛད། །
མཛད་ཚེ་ཚེ་རིང་ཀླུ་བདག་བསྟི་བའི་གནས། །གནས་ཆེན་ཆེན་པོ་ལས་ལྷག་རྒྱལ་བསྟན་མཆོག་
། མཆོག་ཏུ་དུས་ཀུན་འཛིན་པའི་ཡོངས་འཛིན་རྗེ། །རྗེ་མཐོ་མཐོ་རིས་མགོན་དེར་སྙིང་ནས་
བསྔགས། །ཞེས་སོ། །དེ་ དག་ གི་ སྐབས་ སུ་ བཀའ་ ཆོས་ མང་ དུ་ གསན་ ཞིང་ དེ་ ཡང་ འཇམ་
དབྱངས་ཀུན་དགའ་འཕེལ་གྱིས་མཛད་པའི་ཁྲིད་ཡིག་ནོར་བུའི་དཔལ་ཕྲེང་གི་སྟེང་ནས་ཉམས་
ཁྲིད་རྒྱས་པ། ནམ་ མཁའ་ སྒོ་འབྱེད་ ཀྱི་ དབང་ སོགས་ གཅོད་ སྐོར་རྣམས་དང་། གཞན་ ཡང་
བཀའ་ཆོས་མང་དུ་གསན་པའི་རྣམ་གྲངས་རྣམས་རྗེ་ཉིད་ཀྱི་གསན་ཡིག་ཏུ་གསལ་བས་འདིར་མ་
བྲིས་སོ། །དེ་ནས་བླ་མ་དམ་པ་ཀུན་དགའ་ལེགས་པ་ཕེབས་བྱུང་བས་ རྗེ་ཉིད་དགུང་ལོ་བཅུ་
དྲུག་པའི་དབྱར་སྨད་ཚིགས་སྔ་མ་དགེ་ཚུལ་གྱི་སྡོམ་པ་རྣམ་པར་དག་པ་ནོས་ནས་སྤང་བྱ་རྣམས་
སྤྱན་འབྲས་ལྟར་བསྲུང་བར་མཛད། སྐབས་དེར་ཀྱེ་རྡོ་རྗེའི་རྒྱུ་ལམ་གྱི་དབང་སོགས་སྨིན་རྒྱས་
སུ་གསན། སྔར་གྱི་ཕྱག་དཔེ་གཟིགས་པ་རྣམས་རྒྱུད་འབུལ་དང་གོ་དོན་ལག་ཁྲིད་ཞུས་པས་
དཔོན་སློབ་ཐུགས་ཤིན་ཏུ་མཉེས་ནས་སྣམ་དཀར་དང་བདུད་རྩི་རིལ་བུ་སོགས་ཀྱི་གནང་སྦྱིན་
392

མཛད། དགུང་ལོ་ཉི་ཤུའི་བར་རྫོང་བྱུང་དུ་བཞུགས། ཕྱག་དཔེ་གཟིགས་ཚད་ལ་ཐོས་བསམ་
དཔྱིས་ཕྱིན་པ་མཛད། བཙུན་པ་ ཕྲད་ཚད་ལ་ ཆོས་ ཀྱི་གླེང་སློང་ སོགས་མཛད། དེའི་ཚེ་ རབ་
འབྱམས་སྨྲ་བའི་དབང་པོ་ཀུན་དགའ་ཚུལ་ཁྲིམས་གྲྭ་རྒྱུན་བསྐུལ་མར་བྱོན། རྗེ་ཉིད་ལ་ཡང་
སྐྱེད་ཚལ་དུ་བྱོན་དགོས་གསུངས་ཤིང་ཆོས་སྐད་མང་པོ་ཞིག་མཛད་བྱུང་བས་བློ་སྐྱེད་དང་དགའ་སྤྲོ་
བླ་མ་ལ་མོས་གུས་བསམ་གྱིས་མི་ཁྱབ་པ་སྐྱེས་གསུངས་ཀྱང་རྗེ་ཉིད་བྱོན་པ་མ་གྲུབ། དགུང་ལོ་
ཉེར་གཅིག་པ་ལ་རུས་མངའ་རིས་ནས་ཡིན་པ་འཁྲུངས་པ་གཙང་གི་སྒང་དུ་འཁྲུངས་པ་སྒོང་ཕྲུག་
ཀྱང་ཟེར་ལས་གཤིན་ལ་བསྙེན་པ་བསྐྱལ་བས་བརྟུལ་ཞུགས་ཀྱི་སྤྱོད་པ་མཛད་པས་གྲུབ་ཐོབ་ཀྱང་
ཟེར། མཚན་དངོས་ཀུན་དགའ་ལྷུན་གྲུབ་ཞུ་བ་ངོར་ལུགས་ཀྱི་ཕྱག་ལེན་ལ་ཞིབ་ཅིང་ཡོན་ཏན་
རྒྱ་མཚོ་ལྟ་བུ་དངོས་པོ་ལ་འཛིན་ཞེན་མེད་པ་གསེར་དང་བོང་བ་མཉམ་པར་ཐག་ཆོད་པའི་ཨ་ཝ་དྷ་
ཏཱི་པ་དེས་ཙ་རི་ནས་ཏི་སེའི་བར་གྱི་གནས་ཐམས་ཅད་མཇལ་ཞིང་རྟོགས་པའི་བོགས་དབྱུང་ནས་
རྫོང་བྱུང་དུ་བྱོན་པས། ཡོན་ཏན་ཅན་ཡིན་ཟེར་བརྗེ་ཉིད་ཀྱིས་གསན་ཏེ། ཡོན་ཏན་ཅན་ཡིན་
ཟེར་བ་ རྗེ་ཉིད་ཀྱིས་འགའ་ནི་དྲི་བ་གནང་རུང་། དབུ་གཏུམས་ནས་ལན་ཅི་ཡང་མི་གསུང་།
རེས་འགའ་ནི་མ་དྲིས་ཀྱང་ཆོས་སྐད་མང་དུ་གསུངས་པ་སོགས་སྤྱོད་པ་རྒོད་འཆོར་བ་མཐའ་ཡས་
པ་མཛད་པ་ཞིག་འདུག་གསུངས། ལོ་དེའི་དབྱར་སྨད་འབྲོག་པ་ཞིག་ཤི་བའི་ཆོ་ག་ལ་གྲུབ་ཐོབ་
པ་དང་ རྗེ་ ཉིད་བྱོན། །འབྲོག་ པ་དེ་ཚོས་རི་མགོ་ཞིག་ནས་བོང་བུ་བཟང་པོ་ཞིག་རྙེད་པས།
ཁང་ཚོ་རི་དེ་ནས་འདི་འདྲ་འོང་བའི་སྒོ་མེད་པས་ཅི་འདྲ་ཡིན་ནམ་ཟེར་ཐེ་ཚོམ་དུ་གྱུར་འདུག
གྲུབ་ཐོབ་པས་འཛུམ་རིལ་འདི་ལ་མཆོད་པ་དགོས་པའི་ཚན་ཡིན་ཟེར་ཞིང་ཕྱེ་མར་དང་ཟན་མང་
པོ་སྟེར་གྱིན་འདུག་གསུངས། རྗེ་ཉིད་ ཀྱིས་ཀྱང་ཟན་བཅང་རོ་གཉིས་བྱིན་གསུངས། དེར་རྗེ་
འདིའི་དགོངས་པ་ལ་ད་ནི་ན་ཚོད་ཀྱང་ཚད་དུ་རྫོགས། ནམ་འཆི་ངེས་མེད་ཡིན་པས་གྲྭ་སར་
འགྲོ་བ་ལ་སྔ་ཁྱད་ཆེ་བར་འདུག་པས་ཟླ་བོ་སོགས་མཐུན་རྐྱེན་མང་པོ་འགྲིགས་པའི་སྤྲོས་པས་སྔ་
སོར་མ་སླེབ་ པ་ ཡང་ དེའི་ལན། དགེ་རྒན་ཞེན་མེད་ཆགས་མེད་འདི་ལ་བཅོལ་ན་བསླུ་བའི་
དོགས་མི་འདུག་དགོངས་ནས་ཁོང་ལ་དད་པ་ཡང་སྐྱེས། བཀའ་ཆོས་འགའ་ཞིག་ཀྱང་གསན།
དེར་གནས་དབེན་པ་ཞིག་ཏུ་རྗེ་འདིའི་གོང་དུ་བསམ་ཚུལ་རྣམས་ཁོང་ལ་གསུངས་པས། དགེ་
རྒན་ན་རེ་ང་ཡང་རྒྱལ་ཁམས་ཉུལ་བའི་དགོས་པ་གྲྭ་སར་མི་ཚབ་ཅིག་བསྐྱལ་རྒྱུ་ཚོལ་བ་ཀ་ཡོན།
ད་ལེན་ཡོན་བདག་ཚོས་རི་ཁ་ནས་རྙེད་པའི་བོང་བུ་དེ་ལ་ཡང་གནད་ཅིག་འདུག་པས་རང་རེ་ལ་
393

ཨི་འོང་ལྟོས་གསུངས་རྗེ་ཉིད་ཀྱི་ཞལ་ནས་དགེ་རྒན་ལ་འོ་ན་ཐུགས་དམ་བརྟགས་པ་ཞིག་མཛོད་
ཞུས་པས། དེ་ཀ་བྱེད་གསུངས་ནས་མར་མེ་ཅིག་སྦྱར་ནས་དབུ་གཏུམས་ནས་བཞུགས། སང་
སྔ་དྲོ་དོན་འགྲུབ་པར་འདུག་གསུངས། འབྲོག་ པ་དེ་རྣམས་ལ་ལུག་ནད་བན་བོན་སུས་ཀྱང་
མཆོད་ པ་ཅིག་འདུག་སྐད། དེར་གྲུབ་ཐོབ་པས་བྱེ་ནག་ བྲབ་ པས་ ལུག་ནད་རྣམས་ཆོད་པས་
ཀུན་དད་པ་སྐྱེས། རྗེ་ཉིད་དང་དགེ་རྒན་གཉིས་ལ་ཆོ་གའི་ཡོན་གསེར་ཞོ་ཕྱེད་དོ་རེ། འབྲི་རེ་
བྱུང་བ། གྲུབ་ ཐོབ་ པས་ འབྲི་ གཏོར་བསྔོ་མཛད་དེ་ ལྷ་མོ་ ལ་ འབུལ་ གསུངས། རྗེ་ ཉིད་ ཀྱིས་
འབྲི་དེ་ལ་བོང་གུ་དེ་ཨེ་འོང་གསུངས་པས་བྱུང་སྐད། དེར་དགོན་པར་བྱོན་འཕྲལ་སྐུ་ཞང་ལ་ད་
གྲྭ་སར་འགྲོ་དགོས་པའི་ཚུལ་ཞིབ་རྒྱས་ཐག་རྦད་ཆོད་མཛད་དེ་ཞུས་པས། ཞང་པོ་ན་རེ་ད་ན་
ཚོད་སོགས་གང་སྤྱི་ནས་འགྲོ་རན་འདུག་རུང་། ད་ལན་ང་ལ་ཆས་ཀ་སོགས་བསྐུར་རྒྱུ་ཡང་མེད།
དགེ་རྒན་དེས་བསླུ་བའི་དོགས་མི་འདུག་ཀྱང་། ལམ་དུ་ཨ་ཅོ་བ་སོགས་ཀྱིས་བརྡུང་ཉེན་ཡོད་
གསུངས་ པས། ཆས་ཀ་ཅི་ཡང་ མི་ བསྐུར་ ཡང་ འགྲོ ། ཨ་ཅོ་བས་མི་བརྡུང་བའི་ཁག་ ང་ རང་
ཐེགས་གསུངས་ནས་བྱོན་པའི་ཚུལ་ཞུས་པས་ཞང་པོས་ཀྱང་གནང་ནས་བྱོན་ཐག་ཆོད་ན་བཟའ་
སོགས་བཅའ་བསྒྲིགས་སྐུ་ཆས་ཡང་གསེར་ཞོ་བཅོ་ལྔ་ཙམ་དང་ཀ་ཅི་སྒྲིལ་ལོང་གི་སོགས་མང་དུ་
བྱུང་གསུངས། དགོན་པ་སྒྲ་ཆེན་གྱི་རི་ཁྲོད་པ་གཉིས་དང་བཅས་དགེ་འདུན་བཞི་གྲྭ་འགྲིག །
སྔར་གྱི་བོང་བུ་དང་ལུག་ ཁལ་པ་ཡང་མང་དུ་དེད། སྐུ་ཞང་དགེ་སློང་དེས་རྗེ་ཉིད་ཐར་རྩེའི་ལྷོ་
ཟན་ལ་སྦྱར་སྤྱོད་ཀྱི་ཡི་གེ་རྟེན་གསེར་སྲང་གང་ཙམ་དང་བཅས་གནང་། དེ་ཡང་ཕོག་སོགས་
འོང་མི་འོང་གི་དོགས་མི་འདུག་པའི་རྒྱུ་མཚན་སྐུ་ཞང་དགེ་སློང་དེ་ནམ་མཁའ་སངས་རྒྱས་ཀྱི་
ཞབས་ཟིན་ཡིན་པས་ངོར་དུ་ལན་བཞི་ཙམ་བྱོན་མང་འགྱེད་མང་དུ་གནང་། ཁྱད་པར་ཐར་རྩེ་
དང་འབྲེལ་ཆེ་བས་མཁན་ཆེན་ནམ་མཁའ་རིན་ཆེན་གཤེགས་སྐབས་སྐུ་ཞང་གིས་འགན་བླང་།
ཐར་རྩེ་ནས་བྱམས་པ་ཟེར་བའི་སྐུ་ཚབ་ཞིག་བརྫོང་པས། དཔོན་སློབ་རྫོང་བྱུང་བ་ལའང་སྦྱོར་
སྤྲོད་ཞུས་ཏེ་འབུལ་སྡུད་བྱས་པས་གསེར་དངུལ་བྱི་རུ་སྤོས་ཤེལ་སོགས་ཚན་ཆེ་བ་བྱུང་། ཐར་
རྩེར་ཤིན་ཏུ་སླེབ་ཆེ་བ་ཡིན་པས་སྔ་སོར་ཞིག་བྱམས་གསར་དབོན་པོ་རྫོང་བྱུང་དུ་འོང་བའི་ཚེ་སྐུ་
ཞང་དེ་ལ་རྗེ་ཉིད་ཐར་རྩེར་མྱུར་དུ་རྫོང་དགོས་གསུངས་གིན་འདུག་གསུངས། དེ་ལྟར་ རང་ལོ་
ཉེར་གཅིག་པ་ཞི་བ་ཞེས་པ་ས་མོ་བྱ་ལོའི་ཁྲུམས་ཟླ་བའི་ཉེར་ལྔའི་ཚེ་ཨེ་ཝཾ་གྱི་ཕྱོགས་སུ་ཆས་པར།
དེའི་ཚེ་སྐུ་ཞང་དགེ་སློང་དང་ རྗེ་ཉིད་ཀྱི་ཡུམ་སོགས་སྐྱེ་བོ་དཔག་ཏུ་མེད་པས་སྐྱེལ་མ་མཛད།
394

ཞང་པོའི་ཞལ་ཏ་ལ་གྲྭ་སར་བཞུགས་ལུགས། སློབ་གཉེར་དགོས་ཚུལ་སོགས་མང་དུ་མཛད།
ཡུམ་གྱིས་ནི་ཁྱོད་གྲྭ་སར་ཧྲི་བ་ཙམ་མི་བྱོན་ཁ་མེད་ཡིན་ལོ་གསུམ་ལས་མི་འགྱངས་བར་བྱོན་
དགོས་ ཚུལ་ གསུངས་ ཤིང༌ སྤྱན་ ཆབ་ མང་ དུ་ གནང་ གིན་ འདུག་ གསུངས། དེར་ རྗེ་ ཉིད་ ཀྱི་
དགོངས་པ་ལ་གྲྭ་སར་བྱོན་རྒྱུ་བྱུང་བའི་དགེས་སྤྲོ་བསམ་གཏན་གྱི་བདེ་བ་ཐོབ་པ་ལྟར་གྱུར་
གསུངས། དེ་ལྟར་ཡུམ་གྱི་དགོངས་བཞེད་ལྟར་མ་བྱུང་བས་ཕྱིས་ཡུམ་གཤེགས་སྐབས་ཡུམ་ན་
རེ། བདག་རང་ཡུལ་དུ་འཆི་བ་ལ་འཚེར་བ་མི་འདུག་ཀྱང་ངའི་བུ་སྐྱིད་སྡུག་ཅི་འདྲ་ན་གསུངས་
ཤིང་སྤྱན་ཆབ་གནང་གིན་འདུག་པ་སོགས་རྗེ་ཉིད་ཀྱིས་གསན་པས་ཀུན་རིག་བསྙེན་པ་རྒྱས་པ་
ཞིག་གནང་བའི་མཐར་དཀྱིལ་འཁོར་ལས་རིམ་གྱི་ཆོ་ག་ཞིག་མཛད། དེའི་ཚེ་འདི་སྐད་ཅེས་
དམ་བཅའ་ གནང་ སྟེ། །གང་ གི་ དགེ་ལྡན་མི་ལུས་མཆོག་འདི་དང་། །རང་ལུས་ ལོངས་ སྤྱོད་
དང་ བཅས་ བདག་ དོན་ དུ། །གཏོང་ ལ་ མི་ ཕོད་ མེད་ པའི་ ངང་ ཚུལ་ དང་། །ཁྱད་ པར་ བདག་
ཅག་དབུས་གཙང་ཆོས་པའི་ཚེ། ། ལོ་གཉིས་ལོ་གསུམ་དུས་ལས་མ་འགྱངས་པར། །ཁོ་མོ་མ་
དོར་ཤོག་ཅེས་གསུངས་ནའང་། །རེ་བའི་འབྲས་དེ་ཆུ་རིས་བཞིན་དུ་གྱུར། །ཕྱི་དུས་རང་ཉིད་
འཆི་བའི་དུས་ཀྱི་ཚེ། ། ང་ནི་ རང་ ཡུལ་ མལ་དྲོན་དུ་འཆི་མོད། །ང་ཡི་བུ་ནི་ རྒྱལ་ ཁམས་ གར་
འཁྱམས་ཤིང་། །བདེ་སྡུག་ཅི་འདྲ་ཡོད་ན་ཀྱེ་མ་ཧོ། །ཟེར་ཞིང་མིག་ཆུ་གཏོང་སོགས་ནོངས་
ཚུལ་ཐོས། ། ཀྱེ་མ་མ་ ཡི་དྲིན་ལན་འཛམ་བུའི་གླིང་། །གསེར་ གྱིས་ བཀང་ ཡང་ ཁྱེར་ བ་ མེད་
གསུངས་ ན། །ཁྲེལ་ འདས་ སྡིག་ ཅན་ བདག་ ཉིད་ ཇི་ ལྟར་ བྱ། །འོན་ ཀྱང་ ཀུན་ རིག་ གཟུངས་
སྔགས་བརྒྱ་རྩ་ རེ། །བཟང་པོ་སྤྱོད་པའི་སྨོན་ལམ་ཚར་རེ་ནི། །ཆགས་མེད་དམ་བཅའ་མ་ཡི་
དྲིན་ལན་ནོ། །ཞེས་པས་མཚོན་དེ་ཀུན་ཏུ་ སེམས་ལ་མི་བརྗེད་པར་ཡོད་གསུངས། སྨྲས་པ།
འབྲེལ་ཚད་དོན་ལྡན་སྐྱེས་མཆོག་དམ་ པ་དེའི། ། ཡུམ་གྱུར་གང་གི་ཐོག་མེད་སྲིད་པ་ནས། །
བསགས་ པའི་ སྡིག་ ཀུན་ ལྷག་མ་མེད་མཛད་ཅིང་། །ཡང་ སྲིད་མེད་པར་བདེ་བའི་དཔལ་ལ་
བཀོད། །མཁྱེན་ དཔྱོད་ མི་ དམན་ ལྡན་ པའི་ བློ་ གསལ་ དག །གཟུར་ གནས་ མཁས་ པའི་ སྤྱོད་
ཚུལ་ རྗེས་ དཔགས་ནས། །ཚེགས་མེད་དྲིན་གྱིས་བསྐྱངས་པའི་ལུས་ཅན་རྣམས། །ཡལ་བར་
མི་ དོར་ དོན་ སྒྲུབ་ རྒྱལ་ སྲས་ ལམ། །ལམ་མཆོག་ ཚུལ་ བསྒྲགས་རྣམ་དག་ ཁྲིམས་ ཀྱི་ ལུས། །
སྟོབས་ལྡན་བསྟན་པའི་གངས་རིའི་ངོས་ཡངས་པར། །དཔལ་ལྡན་རྒྱལ་བའི་གསུང་ རབ་སེང་
གེའི་སྒྲ། །སྐལ་ བཟང་ མིག་ མཛེས་སྒྲ་འཛིན་ དབང་ པོའི་དཔྱིད། །ཅེས་སོ། །དེ་ལྟར་ཁྲུམས་
395

ཀྱི་ཟླ་བའི་དུས་ཁྱད་པར་ཅན་གྱི་ཉེར་ལྔ་ནས་ཨེ་ཝཾ་གྱི་ཕྱོགས་སུ་ཆས་ཏེ་ནུབ་དགོན་དུ་སླེབ་ཚེ་
སྔར་གྱི་བོང་བུ་དེ་མི་འགྲོ་བའི་མདོར་བསྟན་བྱུང་བས་གཞན་དག་ན་རེ་འདི་མ་རབས་ཡིན་པས་
དབྱུགས་པས་མ་བརྡུང་ན་མི་འགྲོ་ཟེར། རྗེ་ཉིད་ཀྱི་དགོངས་པ་ལ་དེ་ལྟར་ཡིན་ན་ལས་བསགས་
པ་ལས་མི་འདུག་པས་སྤྱང་ཁུ་སོགས་ཀྱིས་མི་གསོད་པའི་གནས་ཞིག་ཏུ་བཞག་དགོས་དགོངས། །
གྲུབ་ཐོབ་པ་ན་རེ། བོང་བུ་འདིའི་ཡིན་ཚུལ་ཁྱེད་ཚོས་མི་ཤེས། ད་འགྲོ་མི་དགོས་ནུབ་དགོན་
དུ་ཞོག་གསུངས་པ་ལྟར་བཞག་པས་དགེ་སློང་ཞིག་གིས་ཐེར་མ་བཟང་པོ་ཞིག་བྱུང་གསུངས།
བྱོན་ལམ་རྣམས་སུ་རྗེ་ཉིད་སྔ་དྲོ་ཚ་གོང་དུ་གཏོར་མ་བརྒྱ་རྩ་ནས་བཟུང་ཆོས་སྤྱོད་རྣམས་དང་སྨོན་
ལམ་སོགས་ཞལ་འདོན་རྣམས་མཛད་ཅིང་མདོར་ན་གསུང་ཐ་མལ་པའི་ཚུལ་ཅུང་ཟད་ཀྱང་མི་
བཞུགས་པར་དགེ་སྦྱོར་ཁོ་ནས་དུས་འདའ་བར་མཛད། །བར་སྐབས་སུ་གྲུབ་ཐོབ་པས་སྔོན་གྱི་
གོང་མའི་རྣམ་ཐར་དང་། ངེས་འབྱུང་གི་གཏམ་མང་དུ་གསུངས་ཏེ་ལམ་བར་དུ་ངལ་བའི་འདུན་
པ་དང་བྲལ་ནས་མོས་གུས་དང་དགའ་ཞིང་སྤྲོ་བའི་ངང་ནས་འགྲོ་བ་བྱུང་གསུངས། རྗེ་ཉིད་ཀྱི་
སྐུ་རྒྱབ་ཏུ་གསུང་ངག་ལམ་འབྲས་སོགས་དང་གཞན་ཡང་ཉེ་བར་མཁོ་བའི་ཕྱག་དཔེ་གླེགས་བམ་
ཞིག་བསྣམས་རྒྱུ་ཡོད་གསུངས། གཞན་བཟའ་བཏུང་གི་ལས་ཐབས་སོགས་གཞན་གྱིས་བྱས་
ནས་མཛད་མ་དགོས། དེ་ནས་ནུབ་དགོན་ནས་བླ་མ་ཀུན་ལེགས་པས་གདན་ས་རུ་འབུལ་སྐྱེལ་
གནང་བ་དང་འགྲིག །བླ་མ་ཡང་ཤིན་ཏུ་མཉེས་མཉེས་མཛད་སྐད། གནང་སྦྱིན་སོགས་མང་
དུ་མཛད། དེ་ནས་སྐུ་ཆས་རྣམས་གཡག་ལ་འགེལ་རྒྱུ་བྱུང་ གསུངས། བར་འབྲོག་གི་ལ་ཞིག་
ལ་བེའུ་ཅིག་ལུས་པས་རྗེ་ཉིད་སྙིང་རྗེ་ཚད་མེད་པའི་ངང་ནས་སྤྱན་ཆབ་མང་དུ་བསིལ་ཞིང་ཐུགས་
དྲན་མེད་དུ་ བརྒྱལ་ བ་བྱུང་གསུངས། གཞན་དག་ནི་ སྙམ་ སྙམ་ ཡང་ མི་འདུག་ གསུངས། དེ་
ནས་གདན་ས་ཆེན་པོ་དཔལ་ལྡན་ས་སྐྱ་རུ་ཕེབས། ཀུན་ལེགས་པའི་འབུལ་བ་རྣམས་རྩིས་ཕུལ།
བདག་རྐྱེན་ཟབ་པ་བྱུང་། མང་ ཇ་སོགས་ལེགས་པར་འགྲུབ། རྟེན་མཇལ་རགས་རིམ་རྣམས་
མཛད། དེ་ སྐབས་ གོང་ བཞུགས་ ཐུགས་ བྲེལ་ སྟབས་ ཀྱི་ བཀའ་ ཆོས་ སོགས་ ནི་ མ་ བྱུང་།
ཞབས་དྲུང་རྒྱལ་རྩེ་བའི་དྲུང་དུ་དཔལ་མགོན་ཞལ་བཞི་པའི་རྗེས་གནང་ཞིག་གསན། དེ་ནས་
རྗེ་ཀུན་ལེགས་པའི་གྲྭ་པ་རྣམས་ལོག །རྗེ་ཉིད་དང་བཅས་གྲྭ་སར་བྱོན་མཁན་བཞི་པོས་ལུག་ལ་
ཁལ་པ་མཛད་ནས་བྱོན་པའི་མར་ལམ་དར་ལུང་དུ་དཔལ་མགོན་གྱི་སྐུ་དེ་མཇལ། བསྐང་གསོ་
ཕྲིན་བཅོལ་ལེགས་པར་མཛད། དེ་ནས་བྱ་ལོ་དེ་ཀའི་ཧོར་ཟླ་བཅུ་པའི་ཚེས་བཅུ་ལ་ཡོན་ཏན་
396

རིན་པོ་ཆེ་དུ་མའི་འབྱུང་གནས་དཔལ་ཨེ་ཝཾ་ཆོས་ལྡན་གྱི་ཆོས་གྲྭ་ཆེན་པོར་ཕེབས་འཕྲལ་རྩ་རྒྱུད་
བརྟག་གཉིས་རྒྱུན་འདོན་གྱི་རྔ་འུར་བརྡུང་པ་དང་མཇལ་བས་རྟེན་འབྲེལ་ལེགས་སྙམ་པ་བྱུང་
གསུངས། གློ་བོ་ཁང་དུ་བརྡ་བྱས་པས་ དགེ་སློང་བཀྲ་ཤིས་ཟེར་བ་ཞིག་སླེབ་བྱུང་། དེ་ཐར་
རྩེར་བརྫང་པས་ཐར་རྩེ་ནས་སྤྱན་འདྲེན་པ་ལ་སངས་རྒྱས་དོན་གྲུབ་ཟེར་བ་ཞིག་བྱུང་བས་རྟེན་
འབྲེལ་གྱི་མཚན་ལྟས་ཤིན་ཏུ་ལེགས་སྙམ་པ་བྱུང་གསུངས་ཐར་རྩེར་བྱོན་པས་འཇམ་མགོན་ནམ་
མཁའ་དཔལ་བཟང་དང་མཇལ། སྔར་གྱི་ཞུ་ཤོག་དང་གསེར་ཞོ་ལྔ་སོགས་ཀྱི་འབུལ་བ་རྣམས་
ཕུལ། དེའི་ སང་ བླ་ བྲང་ དུ་ འཇམ་མགོན་དཔལ་མཆོག་པ་དང་མཇལ་ དགེ་རྒན་དང་ཐུགས་
འདྲིས་འདུག་པས་གསུང་གླེང་འདྲ་མཛད་སྐད། དེར་རྗེ་ཉིད་ཀྱི་ཞལ་ནས་དེང་སང་སྟོན་ཆོས་
སྐབས་འདུག་པས་བདག་ཅག་འཇུག་རུང་ངམ་ཞུས་པས། དཔལ་མཆོག་པའི་ཞལ་ནས་སྔ་སོར་
བཀའ་གདམས་ལྷ་བཞིའི་ཁྲིད་ཅིག་གྲུབ། ད་སྒྲོལ་དཀར་གྱི་རྗེས་གནང་ཚེ་ཁྲིད་སོགས་བྱེད་རྒྱུ་
ཡིན་གསུངས། དེར་རྗེ་ཉིད་ཀྱང་ཆོས་ཞུ་རུ་བྱོན་པས་བཀའ་ཆོས་ལ་སྒྲོལ་དཀར་གྱི་རྗེས་གནང་
ཐུན་མོང་མ་ཡིན་པ་ཟབ་རྒྱས་ཚར་ཆེན་ཡབ་སྲས་ཀྱི་ཡིག་ཆ་གུང་བསྒྲིགས་པའི་སྟེང་ནས་ཁྲིད་
ལུང་། གཞན་ཡང་ བླ་མ་བརྒྱུད་པའི་ལོ་རྒྱུས་ལས་ཚོགས་མང་པོའི་ལུང་བཅས། ཞེན་པ་བཞི་
བྲལ་གྱི་ཁྲིད་ལ་ ས་ཆེན་ལ་འཇམ་དབྱངས་ཞལ་གཟིགས་ཚུལ། རྗེ་བཙུན་ཆེན་པོ་ནུབ་པ་རིག་
འཛིན་ གྲགས་ ཀུན་མཁྱེན་གོ་ རམ་པའི་ཡིག་ཆ་གུང་བསྒྲིགས་པའི་སྟེང་ནས་གསན། བློ་སྦྱོང་
དོན་བདུན་མ་རྒྱལ་སྲས་པའི་ཡིག་ཆ་འགྲོ་མགོན་དཔལ་ཡེ་བའི་ཟིན་བྲིས་སོགས་ཀྱི་སྟེང་ནས་
གསན། རྒྱལ་སྲས་ཐོགས་མེད་པའི་གསུང་འབུམ་སོགས་གསན། ཀླུ་སྡིངས་སུ་འཇམ་མགོན་
མཁས་གྲུབ་གཙུག་རྒྱན་ཤར་ཆེན་ཆོས་ཀྱི་རྒྱལ་པོ་ཡེ་ཤེས་བཟང་པོ་དང་མཇལ། རྗེ་དེ་ཉིད་ཤིན་
ཏུ་ཐུགས་མཉེས་ཤིང་བཀའ་དྲིན་ཚད་མེད་པ་བསྐྱང་བ་བྱུང་གསུངས། དེ་ལྟར་རྗེ་འདི་ཉིད་ཆོས་
གྲྭ་ཆེན་པོ་དཔལ་ཨེ་ཝཾ་ཆོས་ལྡན་དུ་བྱོན་པའི་ཚེ་ཆོས་དང་མཐུན་པའི་གྲོགས་རྣམས་འབད་མེད་དུ་
བྱུང་བའི་ཚུལ་རྣམས་ལ་བསྔགས་པའི་ཚིགས་སུ་བཅད་པ་འདི་སྐད་ཅེས་སྨྲས་ཏེ། གྲངས་མེད་
བསྐལ་པའི་གདོད་ནས་ཡེ་ཤེས་སྐུ། ། མངོན་གྱུར་རྒྱལ་བའི་མྱུ་གུའི་ཚུལ་བཟུང་བའི། །སངས་
རྒྱས་བསྟན་འཛིན་ཕྲིན་ལས་ཕུན་ཚོགས་མགོན། །ཞབས་པད་ཡང་ཡང་འདུད་དོ་བརྩེ་བས་སྐྱོང་། །
སྐྱེས་མཆོག་གངྒཱའི་རྒྱུན་བཟང་ཨེ་ཝཾ་ཞེས། །རབ་གྲགས་འཛམ་གླིང་གང་དུ་སྤྱན་འདྲེན་པའི། །
ཕོ་ཉ་དང་པོ་རྒྱལ་པོ་གྲུབ་མཚན་དེའི། །འབད་པར་བརྩོན་ཚེ་དཀར་ཕྱོགས་སྐྱོང་བའི་ལྷས། །
397

སྤྲུལ་པའི་གཟུགས་བརྙན་ལས་གྲུབ་མགྲིན་བཟང་སོགས། །རྣམ་དག་འཚོ་བའི་གསེར་བྱེ་འདྲེན་
བཞིན་ པར། །དགེ་ལེགས་ཚོགས་གཉིས་རླབས་ཕྲེང་དང་འགྲོགས་ཏེ། །སྐལ་ལྡན་འགྲོ་བློའི་
དྲི་ མ་ འཁྲུང་ ཕྱིར་ དུ། །བབས་ ཚེ་ མཁས་ གྲུབ་ བསྟི་ གནས་ སུ་ འཛིན་ ཁོངས། །བྱམས་ པའི་
བསོད་ནམས་ཆེན་པོའི་རྒྱལ་མཚན་ལྟར། །ལྷ་ཆེན་གང་གི་བདེ་བའི་འཁོར་ལོར་འཁྱིལ། །དེ་
ཚེ་ གདམས་ པའི་ཆུ་གཏེར་ཆོས་སྲུང་གི །ག་བུར་ཕྱེ་མ་འཐུལ་བའི་ཕྲིན་ལས་རྒྱུན། །མི་ཟད་
པ་ཉིད་འབྲལ་མོད་ཁོངས་སུ་སིམ། །ཉེས་བརྒྱའི་དྲི་མ་འཁྲུང་དང་གདུལ་བྱའི་ གཞིར། །ཐར་
པའི་ ལོ་ ཏོག་ སྤེལ་ བའི་ མཐུ་ཆེན་ གྱུར། །དེ་ཉིད་ཆོས་ གྲྭ་ འོ་ མའི་ མཚོ་ ཆེན་དུ། །གཞོལ་ ཚེ་
མཁས་གྲུབ་ཀླུ་དབང་ཚོགས་དག་གིས། །ལེགས་བཤད་མི་ཟད་ལྡན་པའི་གཏེར་འགྱུར་ཞེས། །
སྲིད་གསུམ་ཀུན་དུ་སྒྲོགས་པའི་རྒྱལ་རྔ་བརྡུངས། །ཡང་ནི་ཚོགས་མཆོག་ལག་འགྲོའི་མགོན་པོ་
དེས། །སངས་ རྒྱས་བསྟན་ པའི་ རྒྱ་ མཚོ་ མི་ཉམས་པར། །ཀུན་དུ་གང་བར་མཚོན་པའི་ལྟས་
ཉིད་དུ། །དོན་ གཉིས་ ཕུན་ ཚོགས་ནོར་ བུའི་ བང་མཛོད་ བལྟམས། །ཀུན་མཁྱེན་ དགའ་ བའི་
བསྟི་ གནས་ ཁང་ བཟང་ རྩེར། །སངས་ རྒྱས་ ཀུན་ གྱི་ བསྟན་ པའི་ རྒྱལ་ མཚན་ མཆོག །ཕུན་
ཚོགས་དགེ་ལེགས་ལྷ་ མིའི་ དགའ་སྟོན་དུ། །མི་ནུབ་བསྐལ་བརྒྱར་ ཨེ་མ་དུས་དེར་འཛུག །
མ་གྱུར་འགྲོ་བའི་ རྩ་ ལག་སྐྱེས་མཆོག་དེ། །མ་ ལྟར་ཡོན་ཏན་ཀུན་འབྱུང་ཆོས་གྲྭ་ཆེར། །མ་
བསྐུལ་ལྷ་ ཡི་ རྔ་ སོགས་རྣམ་མང་གིས། ། མ་ལུས་རྒྱལ་བའི་རྒྱལ་ཚབ་ ཁྱེད་མངའ་གསོལ། །
ཞེས་ཀྱང་ཤུགས་འབྱུང་དུ་སྨྲས་པའོ། །དེ་ལྟར་ཆོས་གྲྭ་ཆེན་པོ་ཨེ་ཝཾ་པའི་ཆོས་སྤྱོད་རྒྱུད་འདོན་
སོགས་གྲྭ་པའི་བསྒྲིགས་ཐམས་ཅད་གཙང་སིང་ངེ་བ་མཛད། དེ་དག་གི་སྐབས་སུ་བཀའ་ཆོས་
གསན་པའི་རྣམ་ གྲངས་ནི་འོག་ཏུ་འཆད་དོ། །དེ་ལྟར་དགུང་ལོ་ཉེར་གཉིས་པ་ ཡོངས་འཛིན་
ཞེས་པ་ཆུ་ཕོ་ཁྱི་ལོར། དཔྱིད་ཀྱི་བུ་མོས་དབྱར་གྱི་མཛའ་བོའི་བཞིན་རས་ལ་བལྟ་བར་མངོན་
པར་ཕྱོགས་ཏེ་སྙན་ཞིང་འཇེབས་པའི་སྒྲ་དབྱངས་ལྷང་ལྷང་དུ་འཚེར་བར་བརྩོན་པའི་སྐབས།
འཕགས་པའི་ཡུལ་ན་བེ་ཤ་ཁ་ཞེས་པ་ས་གའི་ཟླ་བ། རྒྱ་ནག་སྐད་དུ་སི་ཡོལ་ཞེས་པ་ཟླ་བ་བཞི་
པ་ཞེ་ཡོལ་ཞེས་པ་སྤྲུལ་གྱི་ཟླ་བ། རྟེན་འབྲེལ་བ་རྣམས་རེག་པའི་ཟླ་བ། གདན་བཞི་དང་རྡོ་
རྗེ་མཁའ་འགྲོ་ལས་མ་ཀ་ར་ཞེས་པ་ཆུ་སྲིན་ཟླ་བ། ཉིན་མོར་བྱེད་པ་གླང་གི་ཁྱིམ་དུ་ལོངས་སྤྱོད་
པའི་ སྐབས་ གཟའ་སྐར་ སོགས་ འགྲུབ་ སྦྱོར་བཟང་ པོ་འཛོམ་པའི་ཚེ། མཁས་བཙུན་ཀུན་ གྱི་
གཙུག་རྒྱན་འཇམ་མགོན་བསྟན་པའི་གསལ་བྱེད་མཚན་བརྗོད་པར་དཀའ་བའི་འདྲེན་མཆོག་དམ་
398

པ་དཔལ་མཆོག་རྒྱལ་མཚན་གྱིས་མཁན་པོ། འཇམ་དབྱངས་ཉིན་བྱེད་གསར་པས་འདུལ་བ་ཆུ་
སྐྱེས་ཀྱི་ཆལ་བཞད་པར་མཛད་པའི་བདག་ཉིད་ཆེན་པོ་ནམ་མཁའ་དཔལ་བཟང་པོས་ལས་སློབ།
མཁྱེན་བརྩེ་ནུས་པའི་གཏེར་ཆེན་རྗེ་བཙུན་བླ་མ་དམ་ཆོས་བསམ་གྲུབ་པས་གསང་སྟེ་སྟོན་པའི་
སློབ་དཔོན། ལུང་རྟོགས་ཀྱི་ཡོན་ཏན་དུ་མས་རྒྱུད་ཕྱུག་པའི་ཤར་མི་ཉག་གི་སྟོན་པ་ཀུན་དགའ་
དཔལ་འབྱོར་ གྱིས་ དུས་བསྒོ་བ། ཆོས་རྗེ་བསོད་ནམས་རྒྱལ་མཚན་གྱིས་དང་དགེ་མཛད་དེ་
དགེ་སློང་གི་དགེ་འདུན་དུ་མའི་དབུས་སུ་ཀུན་མཁྱེན་བུ་སྟོན་ཆོས་རྗེས་མཛད་པའི་ལས་ཆོག་གི་
སྟེང་ནས་ཚིགས་གསུམ་རིམ་ནས་གསོལ་བཞིའི་ཆོ་གའི་སྒོ་ནས་བསྙེན་པར་རྫོགས་པའི་དགེ་སློང་
གི་སྡོམ་པ་རྣམ་པར་དག་པ་བཞེས་པར་མཛད་དོ། །དེ་ལྟར་ན་རྒྱུད་ལས། གདུག་པ་བསྙེམས་
པར་བྱེད་པའི་མཆོག །གང་ གིས་ངུར་སྨིག་མཐོང་ཙམ་གྱིས། ། ལྷ་མིན་ས་ཡི་འོག་ཏུ་འགྲོ །
ཞེས་དང་། དཔལ་ལྡན་དཱི་པཾ་ཀ་ རས་སོ་སོར་ཐར་པ་རིགས་བདུན་དུ། །དེ་བཞིན་གཤེགས་
པའི་ བསྟན་ པ་ ལ། ། ཚང་ སྤྱོད་ དཔལ་ ནི་ མཆོག་ ཡིན་ ཏེ། །དགེ་སློང་ སྡོམ་ པ་ དག་ ཏུ་ འདོད།
། ཅེས་ དང་། མདོ་ལས། དགེ་ སློང་ ཞེས་ བྱ་ ཆོས་ ཀྱི་ རྒྱལ་ མཚན་ ཏེ། །དགེ་ སློང་ ཞེས་ བྱ་
རྒྱལ་བའི་སྲས་པོ་ཡིན། །ཞེས་གསུངས་པ་ལྟར་ཐེག་པ་ཆེན་པོའི་དགེ་སློང་རྡོ་རྗེ་འཛིན་པ་ཆེན་
པོར་གྱུར་ཏེ་བསྙེན་པར་རྫོགས་ནས་ལོ་བརྒྱ་ལོན་པ་ལྟ་བུའི་སྤྱོད་ལམ་ཞི་ཞིང་དུལ་བར་གྱུར་ཏེ་
ཉེས་ལྟུང་གི་དྲི་མས་ཅུང་ཟད་ཀྱང་མ་གོས་ཤིང་། དེ་ཡང་འབད་རྩོལ་དང་གཞན་སྟོབས་ཀྱིས་
སྒྲུབ་དགོས་པ་ལྟ་བུ་མ་ཡིན་པར་འདྲེན་མཆོག་དམ་པ་འདི་ནི་སྐུ་ཚེ་དཔག་ཏུ་མེད་པའི་གོང་རོལ་
ནས་ལྷག་པའི་ཚུལ་ཁྲིམས་ཀྱི་བསླབ་པ་ལ་གོམས་པས་ཁ་ན་མ་ཐོ་བའི་རིགས་ཐམས་ཅད་རང་
བཞིན་གྱི་བསྡམས་པ་ཞིག་ཏུ་སྣང་སྟེ། ཕྱི་ནང་གི་ལོངས་སྤྱོད་གང་ལའང་ཞེན་ཆགས་མི་མངའ་
ཞིང་རང་ངོས་ནས་འདོད་པ་ཆུང་ཞིང་ཆོག་ཤེས་པ་ལེགས་པར་གསུངས་པ་འདུལ་བའི་ཀུན་སྤྱོད་
ལ་གཙོར་མཛད་ཅིང་ཆ་ལུགས་མཛེས་ཤིང་བག་དང་ལྡན་པ། དགེ་སྦྱོང་གི་ཆོས་བཞི་དང་ལྡན་
པས་དུལ་ཞིང་རབ་ཏུ་ཞི་བ་བསླབ་པ་ལ་གུས་པའི་མཆོག་ཏུ་ལུང་རྙེད་པ་འཕགས་པ་ཀཱ་ཏྱཱ་ཡ་ནའི་
བུ་ཆེན་པོ་དང༌། སྦྱངས་པའི་ཡོན་ཏན་གྱིས་བརྒྱན་པ་རྣམས་ནས་ལེགས་པར་བསྔགས་པ་འོད་
སྲུངས་ཆེན་པོ་དང༌། སྤྱོད་ལམ་དུལ་བའི་ནང་ན་མཆོག་ཏུ་གྱུར་ པ་ འཕགས་ པ་ རྟ་ཐུལ་ཡུལ་
འཁོར་གྱི་བསོད་སྙོམས་ཀྱི་སླད་དུ་བྱོན་པའི་རྣམ་ཐར་དང་ཚུལ་མཚུངས་པར་སྐྱེ་དགུ་ཀུན་གྱི་ཡིད་
ལ་དངས་པ་བསྐྱེད་པར་མཛད་ཅིང་ཐུགས་རྒྱུད་ཀྱི་སྡོམ་པ་ལ་ཉེས་ལྟུང་གི་དྲི་མས་དབེན་ཞིང་ཚུལ་
399

ཁྲིམས་ཀྱི་དྲི་བསུང་མངར་པོ་རིང་དུ་འཕྲོ་བས་སྐྱེ་བོ་ཀུན་གྱི་ཡིད་གསོ་བར་མཛད་པ་ནི་ཀུན་གྱིས་
མངོན་སུམ་དུ་གྱུར་པ་འདི་ཉིད་དོ། །སྨྲས་པ། རྣམ་དག་དལ་འབྱོར་བྱ་ལམ་རབ་ཡངས་པར།།
ངེས་འབྱུང་ཆུ་ཤེལ་ རིན་ཆེན་ཁམས་ལས་གྲུབ། །བསླབ་གསུམ་ཁྲིམས་ཀྱི་ཆ་ཤས་ཡོངས་གང་
ཞིང་། །དགག་སྒྲུབ་གནང་བའི་ ངོ་ མཚར་ རི་མོ་ཅན། །ངུར་སྨྲིག་འཛིན་ པ་ རྒྱུ་སྐར་ཕྲེང་བའི་
དབུས། །རྨད་བྱུང་ཡོན་ཏན་འོད་དཀར་ངོམ་སླད་དུ། །སངས་རྒྱས་བསྟན་པའི་ཀུ་མུད་གསར་
པའི་ ཕྲེང་། །ཕུན་ ཚོགས་ སྤེལ་ མཛད་སྨྲ་བའི་ཟླ་གཞོན་འཆར། །སྡོམ་ གསུམ་དྲི་མེད་གསེར་
བཟང་ལས་གྲུབ་ཅིང་། །སྡེ་ གསུམ་ ལེགས་བཤད་བདུད་རྩིས་ཡོངས་གཏམས་ཤིང་། །ཁམས་
གསུམ་འགྲོ་བློའི་དྲི་མ་འཁྲུར་བརྩོན་པའི། །དུས་གསུམ་རྒྱལ་བའི་ཕྲིན་ལས་ཀཱ་ལ་ཤ། །སྐལ་
ལྡན་ལྷ་དང་ལྷ་མིན་མི་འམ་ཅི། །སྐལ་བཟང་མི་ཡི་དབང་པོ་མཆོག་རྣམས་ཀྱིས། །སྐལ་གྱུར་
སངས་ རྒྱས་ ཕྲིན་ ལས་ བསིལ་ པའི་ རྒྱུན། །བསྐལ་ པར་ ཕུན་ ཚོགས་ སྤེལ་ མཛད་ མཆོག་ དེ་
བསྔགས། །དེ་ ལྟར་ འདུལ་ འཛིན་ དམ་ པ་ འདྲེན་ མཆོག་ རྗེ། །བརྗེད་ མེད་ སྙིང་ ནས་ ལེན་
བརྒྱར་ བསྔགས་ པའི་མཐུས། །མཐུ་སྟོབས་ གཞན་ཡང་རྣམ་དཀར་དགེ་བའི་ཚོགས། །ཚོགས་
གཉིས་རྒྱ་མཚོ་གང་བའི་དཔལ་གྱུར་ཅིང་། །ཅེས་སོ། །གཉིས་པ་ཐོས་བསམ་གྱི་མྱུ་གུ་བསྐྲུན་
པའི་ ཚུལ་ བཤད་ པར་ བྱ་ སྟེ། དེ་ཡང་ ལུང་ ལས། ཚུལ་ གནས་ ཐོས་ དང་ བསམ་ ལྡན་ པས། །
བསྒོམ་པ་ ལ་ནི་ རབ་ ཏུ་ སྦྱོར། །ཞེས་ པ་ ལྟར། ཚུལ་ ཁྲིམས་ དག་ པའི་ གཞི་ བཟུང་ནས་ཐོས་
བསམ་བསྒོམ་པའི་རིམ་པ་རྣམས་འཆད་པ་ལ། རྣམ་དཔྱོད་ལུས་རྒྱས་སྤོབས་པའི་འདབ་གཤོག་
རྒྱས། །རྣམ་དག་ རིག་ པའི་འདྲེན་བྱེད་རབ་ཡངས་ཤིང་། །རྣམ་ཀུན་ རབ་མང་གསུངས་པའི་
བྱ་ ལམ་ དབུས། །རྣམ་ པར་ བགྲོད་ ཚེ་ ཤེས་ བྱའི་ གནས་ ཀུན་ མཐོང་། །ཞེས་ པས་ བསྟན་ ཏེ།
དེའང་འཛམ་གླིང་བསྟན་པའི་གསལ་བྱེད་རྗེ་བཙུན་ས་སྐྱ་པའི་རིང་ལུགས་རྣམ་པར་དག་པ་རིང་དུ་
སྤེལ་བ་ལ་འགྲན་ཟླ་དབེན་པའི་སྐྱེས་མཆོག་དམ་པ་རྗེ་བཙུན་ཨེ་ཝཾ་པའི་བསྟན་འཛིན་ཆེན་པོ་
མཁས་བཙུན་བཟང་གསུམ་གྱི་ནོར་བུའི་དཔལ་ལས་འཆད་རྩོད་རྩོམ་གསུམ་གྱི་སྐལ་ལྡན་རྣམས་
ལ་ལེགས་བཤད་ཀྱི་དགའ་སྟོན་སྤེལ་བས་སྲིད་གསུམ་འཁོར་བས་དབུལ་བའི་གདུང་བ་འཕྲོག་
པར་མཛད་ཅིང་། དམ་ཆོས་མི་ཟད་པའི་གཏེར་གྱིས་ཀུན་ཕྱུག་པར་མཛད་པའི་བདག་ཉིད་ཆེན་
པོ་རྗེ་བླ་མ་དམ་པ་རྣམས་ལས་ཆོས་གསན་པའི་རྐང་གྲངས་ལ། ཐོག་མར་འཇམ་མགོན་དཔལ་
མཆོག་ རྒྱལ་ མཚན་ པའི་ ཞལ་ སྔ་ ནས་ གསུང་ ངག་ རིན་ པོ་ ཆེ་ ལམ་འབྲས་བུ་དང་ བཅས་ པའི་
400

གདམས་པ་ཡོངས་རྫོགས་ཚར་གཉིས་གསན་ཞིང་ཁྲིད་དམིགས་རྣམས་མ་ཆགས་པར་ཐུགས་
ཉམས་སུ་བཞེས། དེ་དག་དང་རྗེས་སུ་འབྲེལ་པའི་ཆོས་མང་དུ་གསན་ཞིང་དེ་ཡང་སྣང་གསུམ་
གྱི་སྐབས་ཨེ་ཝཾ་ཆོས་ལྡན་གྱི་གཙུག་ལག་ཁང་ཆེན་པོར་བསྒྲིགས་འདོན་ཡོད་པའི་ཆོས་སྤྱོད་པུསྟི་
པཎ་ཆེན་ནམ་མཁའ་དཔལ་བཟང་གིས་བསྒྲིགས་པ་སོགས་དང་། བིརླ་པ་ནས་རྡོ་རྗེ་འཆང་ཀུན་
དགའ་བཟང་པོའི་བར་གྱི་བླ་མ་རྣམས་ཀྱི་རྣམ་ཐར་གྱི་ལུང་། ཁོག་ཕུབ་ཀྱི་བཤད་པ་ལ་གསུང་
ངག་བསྟན་པ་རྒྱས་པའི་ཉི་འོད་ཀྱི་ཁ་བསྐང་གུང་རུ་དང་ཀུན་མཁྱེན་གོ་རམ་པས་མཛད་པ་སོགས་
དང༌། ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱིས་མཛད་པའི་ཆོས་འབྱུང་སོགས་ནས་
ཀྱང་དྲངས་ཏེ་ལྗགས་ ཐོག་ནས་བཤད་པ་ཞིབ་ཏུ་གསན། རྒྱུད་གསུམ་ གྱི་སྐབས་སུ་དམ་ཚིག་
རབ་གསལ་ལམ་འབྲས་གླེགས་བམ་ཡོངས་རྫོགས། ལམ་སྐོར་ཕྱི་མ་བརྒྱད་ཀྱི་ལུང་མ་ཁྲིད།
པུསྟི་དམར་ཆུང་མ་ནས་ཁ་ཤས་ལམ་ཟབ་བླ་མའི་ཁྲིད་བྱིན་རླབས། བིར་བསྲུང་ཐུན་མོང་བ།
ནཱ་རོ་མཁའ་སྤྱོད། རི་ཁྲོད་མ་ སེར་མོའི་ རྗེས་གནང་། སྤྱན་རས་གཟིགས་གཙོ་འཁོར་གསུམ་
པའི་རྗེས་གནང་དེའི་སྒྲུབ་ཐབས་བུམ་ཆོག་སོགས་ཡིག་ཆ་མཁས་པའི་དབང་པོ་དཔལ་ལྡན་དོན་
གྲུབ་ཀྱིས་མཛད་པ། གོང་དུ་སྨོས་པའི་སྒྲོལ་དཀར་སོགས་དང་། ས་སྐྱའི་གོང་མ་ལྔའི་བཀའ་
འབུམ་ ཚང་ འགྲིགས། ངོར་ ཆེན་ དཀོན་མཆོག་ལྷུན་གྲུབ་ ཀྱི་བཀའ་ འབུམ་ པུསྟི་ དང་ པོ་ ཚང་
འགྲིགས། གཉིས་པ་དང་གསུམ་པ་ནས་སྐབས་ཕལ་ཆེར། སྒྲུབ་ཐབས་བརྒྱ་རྩའི་ རྗེས་གནང་
ཡོངས་ རྫོགས། དེའི་ རྒྱ་ གཞུང་། བོད་ གཞུང་ དཀོན་ མཆོག་ ལྷུན་གྲུབ་ ཀྱིས་ མཛད་ པ་ སོགས་
གསན། མཚུངས་མེད་ཆོས་ ཀྱི་ རྗེ་ དམ་ཆོས་བསམ་གྲུབ་པའི་ཞལ་སྔ་ནས་བཀའ་ཆོས་གསན་
པའི་རིམ་པ་ལ་སྦྱོང་རྒྱུད་དཀྱིལ་འཁོར་བཅུ་གཉིས་སོགས་མང་དུ་གསན། རྗེ་བླ་མ་དམ་པ་དེ་
ཉིད་ཀྱིས་རྗེ་འདི་ཉིད་ལུགས་གཉིས་ཀྱི་སྒོ་ནས་སྤྱན་གྱི་འབྲས་བུ་ལྟར་འཚོ་བར་མཛད་ཅིང་བཀའ་
དྲིན་ཆེ་ཤོས་ཡིན་སྐད། དེ་ལྟར་བྱ་ལོ་ནས་གླང་གི་བར་ཆོས་གྲྭ་ཆེན་པོ་དཔལ་ཨེ་ཝཾ་ཆོས་ལྡན་དུ་
བཞུགས། དེ་ བར་ རྣམས་ སུ་ མང་ ཇི་ གཞུང་ འདོན་ སོགས་ ཀྱི་ བསྒྲིགས་ དང༌། དཀྱིལ་ འཁོར་
རྣམས་ཀྱི་ལག་ལེན་སོགས་ཀྱི་རིམ་པ་བྲི་སོགས་ལ་བྱང་ཆུབ་པ་མཛད་ཟབ་རྒྱས་ཀྱི་ཆོས་ལ་དོན་
གཉེར་མཛད་ཅིང་གུས་པས་དགེ་བའི་བཤེས་གཉེན་བསྟེན་པ་དང་ཆོས་ལ་དོན་གཉེར་མཛད་པའི་
ཚུལ་ནི་བྱང་ཆུབ་སེམས་དཔའ་རྟག་ཏུ་ངུས་ཤེར་ཕྱིན་ཚོལ་བའི་རྣམ་ཐར་དང་ཚུལ་མཚུངས་ཤིང༌།
མདོར་ན་སྙིགས་དུས་འདིར་རྗེ་བླ་མ་ཉིད་ལྟར་ལམ་ཚོལ་བའི་བརྩོན་འགྲུས་སོ་སྐྱེ་གཞན་གྱིས་
401

དཔག་པར་དཀའ་ཞིང་སར་གནས་ཀྱི་འཕགས་པ་ཁོ་ནའི་སྤྱོད་ཡུལ་ལས་ནམ་ཡང་མ་གཡོས་པའི་
ངང་ནས། དཔལ་རྩ་བའི་རྒྱུད་བརྟག་པ་གཉིས་པའི་དཀའ་འགྲེལ་དག་ལྡན་རྗེ་བཙུན་རིན་པོ་
ཆེས་མཛད་པ་དང་། སློབ་དཔོན་དཔལ་ལྡན་རྩེ་མོའི་ཞལ་སྔ་ནས་མཛད་པའི་རྒྱུད་སྡེ་རིན་པོ་ཆེ་
སྤྱིའི་རྣམ་པར་གཞག་པ། མངོན་པར་རྟོགས་པ་རིན་པོ་ཆེའི་ལྗོན་ཤིང་སོགས་རྒྱུད་སྤྱི་ལ་དགོས་
པའི་གཞུང་བདུན་སོགས་རབ་འབྱམས་རྒྱུད་སྡེའི་དགོངས་འགྲེལ་མཐའ་ཡས་པ་རྣམས་ལ་ཐོས་
བསམ་གྱི་སྒྲོ་འདོགས་མ་ལུས་ཆོད་པར་མཛད་དེ། མཁས་པའི་འདུན་ས་རྣམས་སུ་ལེགས་པར་
བཤད་ པ་ འཇིགས་ མེད་ སེང་གེའི་སྒྲ་དབྱངས་ ང་ རོས། ལོག་ པར་ སྨྲ་བའི་ལྟ་ ངན་ ཝ་ ཚོགས་
རྣམས་དབུགས་འབྱིན་པར་མི་ནུས་པའི་སྤོབས་པ་རྣམ་པར་དག་པས་སྔོན་བྱོན་གོང་མའི་རྣམ་ཐར་
རྗེས་སུ་མི་ཉམས་པར་སྐྱོང་བར་མཛད་དེ། དེ་ཡང་། གསང་ཆེན་རྒྱུད་སྡེའི་དགོངས་པ་མཐའ་
ཡས་ ཕྱིར། །ཕྱོགས་ གཅིག་ ཁོ་ ནས་ རྒྱུད་ དོན་ མི་ རྙེད་ པས། །རྒྱུད་ སྡེ་ རྣམ་ བཞིའི་ དགོངས་
འགྲེལ་ དང་ བཅས་ པ། །རབ་ འབྱམས་ སྔགས་ ཀྱི་ གཞུང་ ལ་ ཕྱོགས་མེད་ སྦྱོང་། །ཞེས་ སོགས་
གསུངས་ པ་ལྟར་ཐུགས་ཉམས་སུ་བཞེས་ པར་མཛད་དོ། །དེ་སྐབས་ཀླུ་སྡིངས་ སུ་བདག་ཆེན་
རིན་པོ་ཆེ་ཡེ་ཤེས་བཟང་པོས་ཕྱོགས་བཅུའི་སངས་རྒྱས་སོགས་གསེར་སྐུ་མང་དུ་བཞེངས་པའི་
རབ་གནས་མཛད་པའི་ཚེ་ངོར་གྱི་མཁས་བཙུན་ཡོད་དོ་ཅོག་གི་གདན་འཛོམས་ཤིང་། དེ་ཡང་
རྗེ་ཐར་རྩེ་ནས་འཇམ་མགོན་ནམ་མཁའ་དཔལ་བཟང་དང་མཚུངས་མེད་ཆོས་ཀྱི་རྗེ་དམ་ཆོས་
བསམ་གྲུབ་པ་སོགས་དང་བདག་ཆེན་ཉིད་གཙོར་མཛད་པའི་བླ་མ་མང་དུ་བཞུགས་པ་བཅས་ནོར་
བུ་གླིང་དུ་རབ་གནས་གནང་སྐབས་བདག་ཆེན་གྱིས་གསུང་གིས་རབ་ཏུ་གནས་པའི་དགའ་སྟོན་
གྱི་སྐབས་འདིར་རབ་གནས་བཟང་པོ་དྲུག་ལ་སོགས་པའི་བཤད་པ་མཛད་པའི་སྲོལ་ཡོད་པས་རྗེ་
འདི་ལ་གྱིས་གསུངས། རྗེ་འདིས་རབ་གནས་ལ་བཤད་པ་དཔྱིས་ཕྱིན་པར་ཡང་དག་པའི་ལུང་།
ཆོས་ཉིད་ཟབ་མོའི་རིགས་པ་ལུང་རིགས་དང་མི་འགལ་བའི་རྗེས་སུ་གདམས་པ་སོགས་ཀྱི་བཤད་
པ་རྣམ་པར་དག་པ་མཛད་པས་དེ་དུས་ཀྱི་མཁས་པ་རྣམས་ཀྱི་ཡིད་འཕྲོག་པར་མཛད་པས་བདག་
ཆེན་ཉིད་ཀྱི་སྐུ་མདུན་གྱི་གསོལ་རྐང་རྣམས་དང་གཞན་ཡང་གནང་སྦྱིན་མང་དུ་མཛད་སྐད། དེ་
ནས་བཟུང་ཤར་པའི་རབ་གནས་གང་མཛད་ ལ་ རྗེ་འདི་ཉིད་རྒྱུན་དུ་བྱོན་གསུངས། ཤར་པ་
བདག་ཆེན་དེ་ཉིད་ཀྱི་དྲུང་དུ་བཀའ་ཆོས་གསན་པའི་རྐང་གྲངས་མཚོན་ཙམ་བརྗོད་ན། དཔལ་
གསང་བ་འདུས་པ་འཇམ་པའི་རྡོ་རྗེ་ལྷ་བཅུ་དགུའི་དཀྱིལ་འཁོར་དུ་དབང་བསྐུར་བ་གསན་ཅིང་།
402

གཞན་ཡང་ཕྱག་རྡོར་འཆི་འཇོམས། ཚེ་ དཔག་མེད་འཆི་མེད་རྔ་སྒྲ། མི་འཁྲུགས་པ་སྟ་གོན་
མ། འཇམ་ དབྱངས་ སྨྲ་ སེང་ གི་ རྗེས་ གནང་། བཀའ་ གདམས་ གླེགས་ བམ་ གྱི་ ལུང་། སྒྲོལ་
མ་ཉེར་གཅིག་གི་ རྗེས་གནང་སོགས་མང་དུ་གསན། ཨེ་ཝཾ་ཆོས་ལྡན་གྱི་དབུ་མཛད་ཤར་མི་
ཉག་གི་སྟོན་པ་ཀུན་དགའ་དཔལ་འབྱོར་པའི་ཞལ་སྔ་ནས་བརྒྱུད་པའི་བཀའ་བབས་དུ་མ་ལས་
འོངས་པའི་རྗེ་བཙུན་ནཱ་རོ་མཁའ་སྤྱོད་ཀྱི་བྱིན་རླབས། སངས་རྒྱས་སྨན་བླ་མཆེད་བདུན་གྱི་རྗེས་
གནང་། གཉེན་སྒྲོལ་ ཡན་ ལག་དྲུག་པའི་རྗེས་གནང་། སྒྲོལ་མའི་མཚན་བརྒྱ་རྩ་བརྒྱད་པས་
ལོ་ཆེན་པོའི་འགྱུར་གྱི་སྟེང་ནས་གསན། གཙུག་ཏོར་རྣམ་རྒྱལ་ལྷ་དགུའི་རྗེས་གནང་། ཇོ་བོ་
རྗེ་ནས་བརྒྱུད་པའི་སྨེ་བརྩེགས་ལྗང་ནག་གི་རྗེས་གནང་བཀྲུ་བྱབ་བསྲུང་གསུམ་དང་བཅས།
རྗེས་ གནང་དེ་དག་དང་ འབྲེལ་ པའི་ལུང་རྣམས་ དང་། འཇམ་དབྱངས་དཀར་པོའི་ཆོས་སྐོར།
རྡེའུའི་བཅུད་ལེན། ཅོང་ཞིའི་བཅུད་ལེན་སོགས་ལུང་མང་དུ་གསན་ཅིང་དེ་དག་ཀྱང་མིང་ཙམ་
མ་ལུས་པར་ཕྱག་ལེན་ལ་ཁེལ་ངེས་མཛད། འཇམ་མགོན་དཔལ་མཆོག་རྒྱལ་མཚན་གྱི་དངོས་
སློབ་མདོ་ཁམས་ཀྱི་བླ་མ་བསོད་ནམས་རྒྱལ་མཚན་ལ་བདེ་མཆོག་དུས་འཁོར་ལྟར་བཀྲལ་བ་
མཁའ་འགྲོ་རྒྱ་མཚོའི་དབང་གསན། སྐྱེད་ཚལ་འོག་གི་མཁན་ཆེན་ཚོགས་བསོག་རབ་འབྱམས་
ས
སྨྲ་བའི་དབང་པོ་ཀུན་དགའ་ཚུལ་ཁྲིམས་དཔལ་ཨེ་ཝཾ་ཆོས་ལྡན་དུ་བྱོན་སྐབས་རྗེ་བཙུན་ནཱ་རོ་
མཁའ་སྤྱོད་ཀྱི་ཆོས་སྐོར་ཤེས་བྱ་ཀུན་མཁྱེན་གོ་རམ་བསྟན་པའི་ཉི་མས་མཛད་པའི་མཁའ་སྤྱོད་སྒོ་
འབྱེད་སོགས་ཀྱི་སྟེང་ནས་ སྨིན་རྒྱས་ གསན། འོན་ཀྱང་ལུས་དཀྱིལ་སོགས་ཐུན་མོང་མ་ཡིན་
པའི་གདམས་པ་འགའ་ཞིག་སྐྱེད་ཚལ་དུ་བྱོན་ན་བྱ་ཡི་དེ་མིན་མི་འོང་གསུངས་ནས་མ་གནང་སྐད།
དེ་དུས་ ངོར་གྱི་བཀའ་ཆོས་གསན་པའི་འཕྲོ་རྣམས་ མ་ རྫོགས་ པས་ བྱོན་ པ་མ་བྱུང་གསུངས།
ཚོགས་བསོག་པའི་ཞལ་ནས་རྗེ་ཉིད་ལ་ལོ་ཁ་ཤས་མཚན་ཉིད་ཀྱི་གྲྭ་ས་ཞིག་ཏུ་བཞུགས་ནས་
རིགས་ལུང་ལ་སྦྱང་བ་མཛད་ན་སྤྲ་བ་ལ་མེ་བཀྱེ་བ་འདྲ་བ་ཞིག་འོང་བར་འདུག་སྟེ་ཞེས་ཡང་ཡང་
གསུང་ གསུངས། འོན་ཀྱང་ རྗེ་འདི་ཉིད་ཤེས་ བྱ་ཀུན་ལ་མི་འཇིགས་པའི་གདེངས་ཐོབ་པས་
མཚན་ཉིད་ཀྱི་གྲྭ་སར་བྱོན་པའི་སྤྲོས་པ་མ་མཛད། དེ་སྐབས་རྗེ་འདི་ཉིད་ཀྱི་གསུང་རབ་ཀྱི་དོན་
དཀའ་གནད་མང་པོ་ལ་འབེལ་གཏམ་མཛད་པས་རབ་འབྱམས་པ་ཉིད་ཤིན་ཏུ་མཉེས་ཤིང་རྗེ་ཉིད་
ལའང་ བློ་སྐྱེད་ ཆེན་ པོ་བྱུང་ གསུངས། ཕྱིས་ཀྱང་ ཡི་གེའི་ལམ་ནས་མདོ་ སྔགས་ ཀྱི་ གཞུང་ གི་
དཀའ་གནད་མང་པོ་དྲིས་ལན་གྱི་ཚུལ་དུ་གཏན་ལ་དབབ་པ་ཡིན་ནོ། །ཡང་དག་པ་ཡོངས་ཀྱི་
403

དགེ་བའི་བཤེས་གཉེན་དམ་པ་ཞ་ལུའི་མཁན་ཆེན་རིན་ཆེན་བསོད་ནམས་མཆོག་གྲུབ་པ་ཨེ་ཝཾ་
སྒྲུབ་ཁང་དུ་འཇམ་མགོན་དཔལ་མཆོག་པ་ལ་སྒྲུབ་ཐབས་བརྒྱ་རྩ་སོགས་གསན་པར་ཕེབས་རྗེ་
ཉིད་དང་ཆོས་ གྲལ་གཅིག་ཏུ་བྱུང་ཞིང་། ཐར་རྩེར་གདན་དྲངས་ཚེ་འབྲུམ་པ་ཡོད་པས་ཞ་ལུ་
མཁན་ཆེན་པའི་ཞལ་ནས་ཁྱེད་ཐོས་བསམ་རྣམ་དག་མཛད་མཁན་རྣམས་ལ་བར་ཆད་བྱུང་ན་མི་
འོང་གསུངས་ཤིང་འབྲུམ་བསྲུང་ལྷ་མོ་སྣ་ཚོགས་ཡུམ་གྱི་རྗེས་གནང་ཞིག་གནང་། འབྲུམ་པ་
བྱུང་རུང་སྐྱོན་མི་འོངས་གསུང་བའི་བཀས་དབུགས་དབྱུང་སྩལ་དེ་རྗེ་ཉིད་ལ་ཐུགས་ཤིན་ཏུ་བརྩེ་
བར་ མཛད། གཞན་ ཡང་ ཀུ་ སཱ་ ལི་ དག་ ལ་ མན་ ངག་ ཕྲན་ ཚིགས་ མང་ དུ་ གསན་ གསུངས།
ཕག་ལོར་རྗེ་དཔལ་མཆོག་པས་བླ་བྲང་གི་ཐུགས་འགན་བཞག་པ་གནང་ནས་ལམ་འབྲས་ཀྱི་ཕྱི་
བསྐྱེད་རིམ་ཡན་གཙུག་ལག་ཁང་ཆེན་པོར་གནང་། དེ་འཕྲོས་རྣམས་དང་ས་སྐྱ་བཀའ་འབུམ་གྱི་
འཕྲོས་རྣམས་སྒྲུབ་ཁང་དུ་གསན། ལོ་དེའི་ཧོར་ཟླ་གསུམ་པའི་ཉེར་ལྔ་ལ་ཐར་རྩེ་ནས་རྗེ་ནམ་
མཁའ་དཔལ་བཟང་ངོར་གྱི་ཁྲི་ཐོག་ཏུ་ཕེབས། དབྱར་སྟོན་རྣམས་སུ་གདན་ས་ཆེན་པོ་ལྷས།
པོ་ཏ་ལ་རྣམས་སུ་གོང་བཞུགས། རྒྱལ་དབང་སོགས་ལ་ཕྱག་མཇལ་ཞུ་བར་ཕེབས་རྗེ་ཉིད་ཀྱང་
ཞབས་འབྲིང་དུ་བྱོན་བླ་མ་དེ་རྣམས་ཀྱི་ཕྱག་དབང་བྱིན་རླབས་ཀྱི་གཟི་བྱིན་དང་བཅས་ཐོབ་དབུས་
ཕྱོགས་ཀྱི་རྟེན་མཇལ་རགས་རིམ་རྣམས་མཛད། ལྷ་སར་ཇོ་བོ་རིན་པོ་ཆེ་ལ་བསྐོར་བ་བརྒྱ་ཕྲག་
བཅོ་ལྔ་ཙམ་སོང་གསུངས། རྗེ་ནམ་མཁའ་དཔལ་བཟང་ལ་སྔ་ཕྱི་རྣམས་སུ་ཆོས་གསན་པའི་
རྐང་ གྲངས་ ལ། གསུང་ ངག་ ལམ་ འབྲས་ རྒྱུ་ དབང་ ཡིན། གཤེད་ དམར། འཇིགས་བྱེད།
ཚེ་ དཔག་ མེད། ཀུན་ རིག །མི་འཁྲུགས་ པ་ ལྷ་ དགུ་ རྣམས་ ཀྱི་ དབང་ དང་། ཚེ་ དཔག་ མེད་
དཀར་ པོ། གྲུབ་ རྒྱལ་ མ། གྲུབ་ ཐོབ་ ཚེ་ དབང་། འཇམ་ དབྱངས་ དཀར་ པོ། ཀུ་ རུ་ ཀུལླེ།
མགོན་ དཀར། རི་ ཁྲོད་ མ་ སེར་ མོ། གུར་ དྲག་ ལས་ གཤིན་ སོགས་ གསན། རྗེ་ དེ་ ཉིད་
གཟུགས་སྐུའི་ཟློས་གར་བདེ་བ་ཅན་དུ་བསྒྱུར་བའི་ཚེ་དང་གཤེགས་རྫོང་སོགས་ལ་ཐུགས་འགེན་
བཞེས་ནས་དགོངས་པ་ཆོས་དབྱིངས་སུ་རྫོགས་ཐབས་རྣམས་རྨད་དུ་བྱུང་བ་རྗེ་ཉིད་ཀྱིས་མཛད།
ལོ་དེའི་དབྱར་ཐར་རྩེ་ནས་བང་ཆེན་བཏང་སྟེ་མཁན་ཆེན་ཤེས་རབ་རྒྱ་མཚོ་མདོ་ཁམས་ནས་
གདན་དྲངས་ནས་ཐར་རྩེའི་གདན་ས་བཟུང་སྟེ་མཁན་ཆེན་དེ་ཉིད་ཀྱི་ཞལ་སྔ་ནས་སྔ་ཕྱིར་བཀའ་
ཆོས་གསན་པ་ཕྱོགས་གཅིག་ཏུ་ཅུང་ཟད་བྲི་ན། ཐོག་མར་གསང་འདུས་སྤྱན་རས་ གཟིགས།
ཚེ་ དཔག་ མེད་ ལྷ་ དགུ །མི་གཡོ་བ་ དཀར་པོ། འཇམ་དབྱངས་ གང་ བློ་མ། འཇམ་དབྱངས
404

ནག་ པོ་ འདོད་ རྒྱལ། ཚོགས་ བདག་ དམར་ ཆེན། དམར་ པོ་ སྐོར་ གསུམ་ གྱི་ སྒྲུབ་ སྐོར་ པོད་
ཆུང་། གསོ་ བ་ རིག་ པའི་ རྒྱུད་ བཞི་ སོགས། འཇིགས་ བྱེད་ དུག་ དབང་ གི་ རྒྱ་ གཞུང་ བོད་
གཞུང་། རྭ་ པོད། མགོན་ པོད་མེ་འབར་མ། གསེར་ པོད་ སོགས་ བཀའ་ཆོས་མང་དུ་ གསན།
ཡང་ཁམས་སྟོན་རྣམ་དཔྱོད་བློ་གྲོས་རབ་ཏུ་གསལ་བ་མཚུངས་མེད་ཆོས་ཀྱི་རྗེ་སངས་རྒྱས་དཔལ་
བཟང་ལ། སྒྲ་མདོ་ཀ་ལཱ་པའི་མཚམས་སྦྱོར་ལྔའི་ རི་མོ། སྙན་ ངག་མེ་ལོང་ གི་ དོན་རྒྱན་ གྱི་
སྐབས། ནང་རིག་པ་ལ་རྗེ་བཙུན་ནཱ་རོ་མཁའ་སྤྱོད་ཀྱི་ཆོས་སྐོར་རྣམས་དང་། ཐུགས་རྗེ་ཆེན་
པོའི་དམར་ཁྲིད། དཔལ་ནག་པོ་ཆེན་པོ་གུར་མགོན་གྱི་ཁྲོ་བཅུའི་རྗེས་གནང་སྔོན་དུ་འགྲོ་བའི་
བྲག་རྫོང་མའི་ཕྱི་ནང་གསང་གསུམ་གྱི་ཁྲིད། ལྷ་བརྒྱད་བེར་ནག་ཟངས་གྲི་ཅན་དང་བཅས་པ་
ལྷ་དགུའི་རྗེས་གནང་སྔོན་དུ་བཏང་ནས་རྩ་གསུམ་འཁོར་ལོ་ལྔ་ལ་བརྟེན་པའི་གསང་ཁྲིད་ཐུན་
མོང་མ་ཡིན་པ་སོགས། ཁྲོས་མ་ནག་མོ་ལྷ་ལྔའི་དབང་སྔོན་དུ་སོང་ནས་ཟབ་དོན་ལུགས་ཀྱི་
གཅོད་སྐོར་སོགས་མདོར་ན་རྗེ་འདི་ཉིད་ལ་བཀའ་ཆོས་ཤིན་ཏུ་མང་བ་ཞིག་གསན་པའི་ཐོ་ཞིབ་
པར་རྗེ་ཉིད་ཀྱི་གསན་ཡིག་དུ་གསལ་ལོ། །ཁམས་སྟོན་ཉིད་ལའང་རྗེ་འདི་ཉིད་ཀྱི་ཀྱེ་རྡོ་རྗེའི་རྒྱུ་
ལམ་གྱི་དབང་སོགས་དགོངས་བཞེད་ལྟར་གནང་བར་མཛད། ཁམས་སྟོད་དེ་ཉིད་ཀྱང་འབེལ་
གཏམ་ལ་མཉེས་པ་ཞིག་འདུག་པས། རྗེ་ཉིད་ཀྱི་རིག་གནས་རྣམས་གང་སྤྱི་ནས་སོ་སོར་མ་
འདྲེས་པར་བཤད་པ་དཔྱིས་ཕྱིན་པར་མཛད་པས་ཁམས་སྟོན་དེ་ཉིད་ཐུགས་ཤིན་ཏུ་མཉེས་
གསུངས། དེ་ལྟར་ རྗེ་བཙུན་མཁས་ པའི་དབང་པོ་འདི་ཉིད་ཀྱིས་མཁས་གྲུབ་དུ་མའི་ཞལ་གྱི་
བུམ་བཟང་ལས་འོངས་པའི་ལེགས་བཤད་ངོམས་པ་མེད་པར་མང་དུ་གསན་པ་ནི་འོག་ཏུ་ཡང་
འཆད་དོ། །འདིར་སྨྲས་པ། རྣམ་དཔྱོད་བཞིན་མཛེས་དཔྱིད་ཀྱི་དཔལ་མོ་མིག་ཡངས་མས། །
རྣམ་མང་རྒྱལ་བའི་གསུང་ རབ་ ལང་ཚོ་དབྱར་གྱི་དཔལ། །བརྩོན་པའི་སྤྱན་ཟུར་གྱིས་བཀུག་
ཡིད་སྲུབས་འདོད་བྲལ་བའི། །ལེགས་བཤད་མི་ཟད་དགའ་བདེའི་དཔལ་ལ་ལོངས་སུ་སྤྱོད། །
བྱམས་དང་བརྩེ་བའི་གོ་ཆ་ཆེར་བཙན་ཞིང་། །བཟོ་དང་གསོ་བའི་ལུས་སྟོབས་མི་དམན་པས། །
སྒྲ་དང་ ཚད་ མའི་ རུ་མཚོན་རྣོ་ངར་གྱིས། །ལོག་སྨྲའི་དགྲ་དེ་མིང་གི་ལྷག་ཙམ་མཛད། །མ་
རིག་མུན་སངས་ནང་རིག་མཁྱེན་པའི་ཐུགས། །ཀུན་ཏུ་རྒྱས་པས་བསྟན་འཛིན་ཉེ་དབང་ཀུན། །
ཕུན་ཚོགས་ལེགས་སྐྱོང་ལྷ་དབང་བླ་མ་དེའི། །ཞབས་ཟུང་དམར་བའི་རྡུལ་དེ་སྤྱི་བོར་མཛེས། །
མཁས་ མིན་ མཁས་ པར་ བསྔགས་ པའི་ ཚིག་སྦྱོར་ གྱིས། །བཙུན་བྲལ་བཙུན་པའི་བདག་ པོར་
405

མངའ་ གསོལ་ ཚེ། །བཟང་ ལྟར་ བཟང་ཞེས་ གཡོ་སྒྱུའི་ ངག་འཁྱལ་དང༌། །བསྟོད་འོས་ བསྟོད་
པའི་ རྣམ་ ཐར་ འདི་ མི་ མཚུངས། །ཆོ་ གའི་ གཞུང་ ཙམ་ འདོན་ པའི་ སྔགས་ འཆང་ གི །རྗེས་
ཞུགས་རྨོངས་པའི་སྐྱེ་བོའི་ཡུལ་མིན་པའི། །གནས་ལྔ་རིག་པའི་པཎ་ཆེན་སངས་རྒྱས་ལྟར། །
ཡོན་ཏན་ཕུན་ཚོགས་ རྗེས་ཞུགས་སྐལ་བ་བཟང་། །ཀྭ་ཡེ་སྐལ་བཟང་འདྲེན་དེའི་རྗེས་འཇུག་
དག །དག་སྣང་ངང་ནས་ལུས་སྲོག་ ལོངས་སྤྱོད་ཀུན། །ཀུན་གྱིས་གུས་པས་མཆོད་དང་ཡང་
དག་ ལམ། །ལམ་ མཆོག་ གདོན་ མི་ ཟ་ བར་ རྙེད་ པར་ ངེས། །ཕྱི་ ལྟར་ སངས་ རྒྱས་ སྲས་ པོ་
འདུལ་ འཛིན་ མཆོག །ནང་ ལྟར་ ཤེས་ བྱ་ ཀུན་ མཁྱེན་ པཎྜི ཏ། །གསང་ བརྒྱུད་ སྡེ་ ཡི་ མངའ་
བདག་རྡོ་ རྗེ་ འཛིན། །ཕུན་ཚོགས་ མཚན་ ཅན་ འདྲེན་ པ་ མཆོག་ དེ་ རྒྱལ། ། ཞེས་སོ། །གསུམ་
པ་ཉམས་རྟོགས་ཀྱི་འབྲས་བུའི་རང་རྒྱུད་དུབ་པའི་ཚུལ་ནི། གླང་ལོ་དེ་ལ་སྔར་གྱི་ཐོས་པ་རྒྱ་
མཚོའི་ཕ་མཐར་སོན་པའི་ དོན་རྣམས་ཉམས་བཞེས་སུ་མཛད་དེ་དེ་ཡང་། དཔལ་ཀྱེ་རྡོ་རྗེའི་
གཞིའི་བསྙེན་པ་བཅུ་ཆའི་སྦྱིན་སྲེག་དང་བཅས་པ། གཞན་ཡང་འཇིགས་བྱེད་ཀུན་རིག་སོགས་
ཀྱི་ གྲངས་ བསྙེན། སྦྱིན་ སྲེག་ རྣམས་ ལེགས་ པར་ གྲུབ། དེ་ དག་ གི་ སྐབས་ སུ་ འཇམ་མགོན་
དཔལ་མཆོག་རྒྱལ་མཚན་མཁའ་སྤྱོད་དུ་གཤེགས་པའི་མཚན་ལྟས་རྣམས་ཀྱང་ཉམས་སྣང་གི་ཚུལ་
དུ་བྱུང་གསུངས། དེ་ནས་ཡུན་མི་རིང་བ་ཉིད་ནས་ཐར་རྩེ་བས་རྗེ་འདི་ཉིད་ཁམས་མངའ་རིས་
གང་འོས་ཅིག་ལ་དུས་ཇ་དཀར་མེའི་འབུལ་སྡུད་ལ་ཕེབས་དགོས་གསུངས། རྗེ་ཉིད་ཀྱི་ཞལ་
ནས་འབུལ་སྡུད་ལ་ཕྱིན་རུང་ཐར་རྩེར་ཕན་ཐོགས་པ་གང་འདྲ་འོང་མི་ཤེས། གལ་ཏེ་ཕན་མ་
ཐོགས་ན་རང་གི་ཐོས་བསམ་གྱི་བར་ཆད་དུ་འགྲོ་ཞིང་། གཞན་མ་མཉེས་པ་ཞིག་ལས་མི་འོང་
བས་དཀོན་མཆོག་ལ་ལུང་ཞུ་བའི་བརྟག་བསྒྲིལ་བྱས་ནས་ཐོན་ན་དེ་ལྟར་བྱས། མ་ཐོན་ན་མི་
བྱོན་གསུངས་ཏེ་ཨེ་ཝཾ་བླ་བྲང་གི་གསང་བའི་མགོན་ཁང་དུ་གྲགས་པའི་སྒོར་བརྟག་བསྒྲིལ་མཛད་
པས། མདོ་ ཁམས་ དགའ་སྟོད་ལ་བྱོན་ན་ལེགས་ པའི་བརྟག་ བསྒྲིལ་ཐོན་ནས། གླང་ལོ་དེའི་
ལོ་སྨད་ཨ་ཤྭ་ན་ཞེས་པའི་ཟླ་བར་མདོ་ཁམས་སུ་ཆས་སོ། །དེ་ལྟར་འདི་གོ་འདབ་ཆགས་ཉམ་
ཆུང་ ཡང་། །ཆོས་ གྲྭ་ གསེར་ རིའི་ ངོས་ལ་ བརྟེན་ པ་ ཡིས། །གསེར་ བྱ་ ལྟར་ སྣང་ མདོ་ ཁམས་
ཡིད་ བཞིན་མཚོར། །རྙེད་ ཚོགས་ འོ་ མཚོ་ བཏུང་ ཕྱིར་ བབ་ སྟེ་ སོང་། །དེ་སྐབས་ མཁན་ཆེན་
ལྷུན་གྲུབ་དཔལ་ལྡན་ངོར་གྱི་གདན་སར་ཕེབས་རྒྱུ་དང་པ་རྣམ་གཞུང་དུ་མཇལ་རྟེན་འབྲེལ་གྱི་
གནད་ཅིག་ཡིན་པར་སྣང་གསུངས། དེ་ནས་ལམ་བར་རྣམས་སུ་ཡང་ ཕྱིར་མི་ལྡོག་པའི་བྱང་
406

ཆུབ་སེམས་དཔའ་ཆེན་པོ་རྗེ་འདི་ཉིད་ཀྱིས། འགྲོ་འཆག་ཉལ་དང་འདུག་པར་ཤེས་བཞིན་རབ་
ཏུ་ལྡན། །ཞེས་སོགས་ཀྱི་དོན་ཐུགས་ཉམས་སུ་བཞེས་བཞིན་པར་སྤྱོད་ལམ་ཐམས་ཅད་དུ་དགེ་
བའི་སྦྱོར་བས་དུས་འདའ་བར་མཛད་ཅིང་ལམ་བར་རྣམས་སུ་ཡང་། འཇིག་རྟེན་དགོན་པའི་
ལམ་དང་མུ་གེ་ནད་བཅས་པར། །མཐོང་ན་སྐྲག་པ་མེད་ཅིང་དེ་ནས་གོ་གྱོན་ཏེ། །ཕྱི་མའི་མུ་
མཐར་རྟག་ཏུ་བརྩོན་ཞིང་རབ་ཤེས་ནས། །ཡོངས་ སུ་ སྐྱོ་བའི་ བློ་ནི་རྡུལ་ཙམ་སྐྱེ་མི་བྱེད། །
ཞེས་ གསུངས་པ་ལྟར། དེ་སྐབས་ ས་ གྲང་བ་དང་ནམ་ཟླ་དགུན་ལ་ཕྱོགས་ཤིང་ཁ་བ་ཆེན་པོ་
བབ་པ་དང་བཅས་དཀའ་ཚེགས་ཆེ་བར་བྱུང་རུང་རྗེ་འདི་ཉིད་ཤེར་ཕྱིན་གྱི་དོན་མངོན་དུ་གྱུར་པའི་
འཕགས་པར་སྣང་བས་ངལ་དུབ་ཀྱི་འདུན་པ་གཏན་མི་མཛད་པར། སེམས་ཅན་དོན་ལ་མངོན་
པར་བརྩོན་པས་སྦྱོར་བ་བཟོད་པའི་གོ་གྱོན་ཏེ་ལྷག་པར་ཞིང་སྦྱོང་བ་ལ་བརྩོན་པར་མཛད། དོ་
གལ་ཆེ་བའི་གནས་འགའ་ཞིག་ལ་དཀོན་མཆོག་ལ་ལུང་ཞུ་བའི་བརྟག་བསྒྲིལ་མཛད་པ་དང་།
ཆོམ་རྐུན་སོགས་འབྱུང་བའི་ས་རྣམས་སུ་རྗེ་བཙུན་སྒྲོལ་མ་དང་། དུར་ཁྲོད་བདག་པོ་སོགས་ལ་
ཕྲིན་བཅོལ་མཛད་དེ་གེགས་མེད་དུ་ཞི། ལམ་བར་རྣམས་སུ་ཆོས་རྗེ་དཔལ་ལྡན་ས་སྐྱ་པཎྜི་ཏའི་
ཞལ་གདམས་ཚིགས་སུ་བཅད་པ་བརྒྱད་པ་སོགས་གཟིགས་པ་མཛད་དེ་ལྟར་ རིམ་གྱིས་མདོ་
ཁམས་ དགའ་ སྟོད་ ཀྱི་ སའི་ ཆ། ཆུ་བོ་ གསེར་ ལྡན་ ཅན་ འབྲི་ཆུར་ གྲགས་ པ་ བབ་ པའི་ ཀླུང་།
གྲུབ་པའི་དབང་ཕྱུག་སློབ་དཔོན་པདྨ་འབྱུང་གནས་ཀྱིས་ས་དགྲ་གནོན་པའི་མཆོད་རྟེན་དཀར་
པོར་གྲགས་པར་བཞུགས་པ་དང་། གྲུབ་མཐའ་རིས་མེད་ཀྱི་གྲུབ་པ་བརྙེས་པའི་སྐྱེས་བུ་དཔག་
ཏུ་མེད་པ་བྱོན་ཞིང་བྱིན་གྱིས་བརླབས་པའི་གནས། ཁྱད་པར་འཇམ་དབྱངས་ས་པཎ་ཁུ་དབོན་
སོགས་འཁོན་གྱི་གདུང་བརྒྱུད་མང་པོ་དང་། ཀརྨ་ཞྭ་དམར་ནག་སོགས་ཀྱང་བྱོན་འདུག་ཅིང་།
གཞན་ཡང་ས་དགེ་ཀར་འབྲུག་སོགས་གྲུབ་མཐའ་ཐ་དད་འཛིན་པའི་དགོན་སྡེ་མང་དུ་བཞུགས་པ།
སྦྱིན་བདག་རྣམས་གྲུབ་མཐའི་ཕྱོགས་རིས་མེད་པར་ཆོས་མཛད་ཐམས་ཅད་ལ་གུས་པ། རིན་
ཆེན་ས་ལེ་སྦྲམ་གྱི་འབྱུང་ཁུངས་དང་། ཡུལ་འབྲོག་སོགས་མཁོ་དགུ་ཚར་ཞིང་འབྱོར་པ་རྒྱས་པ།
དགེ་བ་ལ་གཏོང་ཕོད་ཆེ་བ། གནོད་སྦྱིན་འབྲོག་གནས་སྒྱོགས་ཆེན་ལྡོང་ར་སོགས་གཞི་བདག་
ཆོས་ལ་དཀར་བ་འབའ་ཞིག་གནས་པ་སོགས་དགེ་མཚན་དཔག་ཏུ་མེད་པ་དང་ལྡན་པའི་ཡུལ་
ལྗོངས་དེར་ཕེབས་སོ། །དེ་ལྟར་གླང་ལོ་ནས་མེ་སྟག་གི་བར་ལོ་ཧྲིལ་བུ་བཅུ་གཉིས་ངོས་མཐོང་
གཉིས་ཏེ་བཅུ་བཞི་མདོ་ཁམས་སུ་བཞུགས་ཏེ་ཚད་མེད་པའི་ཐུགས་རྗེ་ཆེན་པོས་སེམས་ཅན་གྱི་
407

དོན་དཔག་ཏུ་མེད་པ་མཛད། དེ་ཡང་ཐོག་མར་ཕེབས་ཕྲལ་ངོར་གྱི་གྲྭ་རྒྱུན་དགོན་སྡེ་ཀུན་གྱི་སྣ་
ལེན་ཡང་དག་ཞུས། རྗེ་ཉིད་ཀྱི་གྲུབ་མཐའ་ཕྱོགས་མེད་རིས་མེད་ཀྱི་བླ་མ་གོང་མའི་རྣམ་ཐར་
བག་ཞིབ་ཏུ་གཟིགས་པས་དག་སྣང་ཕྱོགས་མེད་དུ་འཆར་བ་དང༌། གྲུབ་མཐའ་ཕན་ཚུན་གྱི་ཆོས་ཀྱི་
གནད་ཀྱི་དགག་སྒྲུབ་རྣམས་ལའང་ཆགས་སྡང་མེད་པར་མ་ཟད་འདི་ལྟ་བུའི་རིག་པའི་རྩ་ལ་རྩེད་
ཤིན་ཏུ་ངོ་མཚར་ཆེ་སྙམ་པའི་དགོངས་ པ་ཞིག་ཡོད་པས་དེའི་རྟེན་འབྲེལ་དུ་སྣང་བས། གྲུབ་
མཐའ་རིས་མེད་ཀྱི་མཁས་བཙུན་མང་པོས་རྗེ་ཉིད་ཀྱི་ཞབས་སྤྱི་བོར་བླངས་ཤིང་གསུང་གི་བདུད་
རྩི་ཟབ་མོའི་སྣོད་དུ་གྱུར། དེར་སྔར་ནས་ཁམས་སྟོན་སངས་རྒྱས་དཔལ་བཟང་གི་སྒར་གཞི་
དང་སྦྱིན་བདག་རྙིང་པ་འདུག་པ་དེ་རྣམས་ཀྱིས་འབུལ་བ་ཟབ་རྒྱས་ཕུལ་ནས་ལོ་དེ་ཉིད་ལ་འབུལ་
སྐྱེལ་འགྲིག་པ་བྱུང་གསུངས། ཇོ་བོ་རིས་ནས་འདན་གྱི་བར་གྱི་ས་ཆ་ཕལ་ཆེར་དང་། འབྲོག་
རིགས་རྨ་ཆུ་སོགས་སུ་བྱོན། དེ་དག་གི་སྐབས་སུ་སྐལ་ལྡན་གྱི་གདུལ་བྱ་སེར་སྐྱ་མཆོག་དམན་
མང་ པོ་ ལ་ དབང་ བསྐུར། གཞན་ ཡང་ རབ་ གནས། སྦྱིན་ སྲེག་ གཏོར་ མ། རོ་ སྲེག །
tགཤིན་ ཆོག །དགེ་ ཚུལ་ ཁ་ ཤས། སྐྱབས་ འགྲོའི་ དགེ་ བསྙེན་ གྱི་ སྡོམ་ པ། བསྙེན་ གནས་
སོགས་མདོར་ན་མཛད་པ་ཕྲིན་ལས་ཀྱི་འཁོར་ལོས་དུས་འདའ་བར་མཛད། གཞན་ཡང་ར་ཧུ་
ཀུན་མཁྱེན་པ་ཞེས་པ་ཞིག་གིས་གྲུབ་མཐའ་རིས་སུ་མ་བཅད་པའི་ཆོས་སྨྲ་རྣམས་ལ་དྲི་བ་སྣ་
ཚོགས་པ་དབྱར་གྱི་རི་བོ་ཞེས་པའི་ཡིག་འཇོག་ཞིག་བྱས་འདུག་ཅིང་། དེའི་ཡི་གེ་མཐའ་དག་ནི་
ཤོག་བུ་ ཆད་པ་དང་། ཡི་གེ་ཡལ་བ་སོགས་ཀྱིས་མི་གསལ་འདུག་ཅིང་། གང་ཡོད་རྣམས་ལ་
ལན་ ཞིག་མཛད་ དགོས་ དགོངས་རུང་ འཕྲལ་ དུ་ མ་གྲུབ། ཡི་གེ་དེར་དེང་ སང་ གི་ ལག་ལེན་
རྣམས་ལ་དཔྱད་པའི་དྲི་བའི་གནས་བསྡུས་འདི་ལྟར་སྣང་སྟེ། དེ་ཡང་སོ་སོར་ཐར་པའི་སྡོམ་པ་
འབོགས་ ལེན་ བྱེད་ པོ་ ཕལ་ཆེར་ཐོབ་འཚམས། བསྲུང་ཚུལ། སྡོམ་ པ་ རང་ གི་ངོ་བོ། བསླབ་
བྱ་ཕྲ་རགས་སོགས་གང་གི་ཡང་གཏད་སོ་མེད་པར་ཞུས་མཁན་བྱུང་ཚད་ལ་ཚམ་ཚོམ་མེད་པར་
བྱེད་པ་འཐད་དམ་ཞེས་པ་དང་། དེ་བཞིན་དུ་སེམས་བསྐྱེད་དབང་བསྐུར་སོགས་ཐམས་ཅད་ལ་
འགྲེལ་ཞིང་། དཔྱད་པ་མང་དུ་བྱས་པ་ཞིག་ཡོད་པ་ལ་རྗེ་འདི་ཉིད་ཀྱིས་དཔྱད་གསུམ་རྣམ་པར་
དག་ པའི་ ལན་ འདི་ ལྟར་ སྩལ་ ཏེ། དེ་ ཡང་། སྡོམ་ གསུམ་ འཁྲུལ་མེད་ ལག་ ལེན་ སོགས། །
རྒྱ་ཆེན་གསུང་ རབ་ ཟབ་མོའི་དོན། ། ཤིང་ རྟ་ ཆེན་པོ་རྣམས་ ཀྱི་ སྲོལ། །དེ་འཛིན་ བྱེད་ པའང་
མང་ ཡོད་ ཅིང་། །བླུན་ པོ་ ནོར་ ཕྱིར་ འབྲང་ འགའ་ ཡིས། །སྨོན་ སྤྱོད་ ཀུན་ ལ་ འགྲེ་ མི་ པ། །
408

རང་ འདོད་ རྔམས་ ཆེན་ མེད་ པ་ ཡི། ། བླ་ མ་ མཆོག་ གསུམ་ མཆོད་ ཐེས་ དང་། གཞན་ ཕྱིར་
དམིགས་ནས་ རྙེད་ཕྱིར་དུ། །དབང་བསྐུར་ རབ་ གནས་ ལ་ སོགས་པ། །རྣམ་ གྲངས་མང་པོས་
ཟང་ཟིང་ཚོགས། །བསྒྲུབས་ཀྱང་འགལ་མེད་ལུང་གིས་ཟིན། །སྡོམ་གསུམ་ལག་ ལན་ གཞུང་
བཞིན་དུ། །ཇི་ བཞིན་ ལྕོགས་ པར་ མ་ གྱུར་ ནའང་། །སྨྲ་ཤེས་ དོན་ གོས་ ལེན་ འདོད་ ཀྱིས། །
བླངས་ནས་ཐོབ་སེམས་དང་བཅས་པས། །བསླབ་བྱ་གཙོ་རྣམས་ལེགས་བསྲུང་བས། །དེ་ལ་
E
དགོངས་ནས་ཐམས་ཅད་མཛད། །དཔེར་ན་སོ་ནམ་བྱེད་པ་རྣམས། །སྐབས་འགར་སད་སེར་
ལ་ སོགས་ པ། །འབྱུང་ ཡང་ སོ་ ནམ་ འདོར་ རམ་ ཅི། ། ཞེས་ གསུངས་ སོ། །སྨྲས་ པ།
གནས་ལྔ་རིག་པའི་ལུས་སྟོབས་ཆེར་རྒྱས་ཤིང་། །རྣམ་མང་གསུང་རབ་རལ་མཛེས་རྣམ་དཔྱོད་
སྤོས། །མཆེ་ སྡེར་རྣོན་པོས་ ལོག་ རྟོག་ གཉིས་ འཐུང་ གི། །རྣམ་ དཔྱོད་ སྤྱི་ བོའི་བུམ་ པ་ དྲལ་
མཛད་ རྒྱལ། །ཞེས་ སོ། །དེ་ ལྟར་ འདྲེན་ མཆོག་ དམ་ པ་ འདི་ ཉིད་ ཀྱིས་ དེ་ སྐབས་ རྣམས་ སུ་
ལེགས་བཤད་སྤེལ་བའི་ཚུལ་ལ། མཁྱེན་རབ་ཆུ་འཛིན་སྟུག་པོ་ རྒྱས་ པ་ ལས། །འབབ་པའི་
ལེགས་བཤད་བདུད་རྩིའི་སྦྲང་ཆར་གྱིས། །སྐལ་ལྡན་གདུལ་བྱའི་བློ་གྲོས་ནོར་འཛིན་མར། །
དགེ་ ལེགས་ ཐར་ པའི་ ལོ་ཐོག་ རྒྱས་ པར་ མཛད། །ཞེས་པས་བསྟན་ཏེ་དེ་ཡང་། གསུང་ངག་
ལམ་འབྲས་དང་བསྙེན་རྫོགས་ གཞན་དུ་གནང་ ས་མེད་པ་དེང་སང་གྲྭ་པའི་གཅོད་རྒྱ་ལྟར་མ་
གནང་། གཞན་གདུལ་བྱའི་བསམ་པ་དང་མཐུན་པར་ཆོས་ཀྱི་འཁོར་ལོ་རྒྱུན་མི་ཆད་པར་བསྐོར་
བར་མཛད་དོ། །དེ་ཡང་ཅུང་ཟད་སྨོས་ན་དཔལ་ཀྱེ་རྡོ་རྗེའི་རྒྱུ་ལམ་ གྱི་དབང་། བདེ་མཆོག་
མཁའ་ འགྲོ་ རྒྱ་ མཚོ། །ནག་ པོ་ ལུགས། ལོ་ ཡི་ པ། འཇིགས་བྱེད། ཁྱད་ པར་ ཕྱོགས་ དེ་ ན་
གཤེད་དམར་ལྷ་ལྔ་མ་ལ་གཤེད་དམར་ཞག་ཆོད་ཟེར་ཤིན་ཏུ་དར་སོ་ཆེ་བས་ཚར་བཅུ་ཕྲག་མང་
པོ་ དང༌། ཀུན་ རིག །ཚེ་ དཔག་ མེད་ ལྷ་ དགུ། ཕྱག་རྡོར་ འཆི་ འཇོམས། མི་འཁྲུགས་ པ།
r
གུར་ དྲག་ སོགས་ དང་། སྒྲུབ་ ཐབས་ བརྒྱ་ རྩ་ དང་། ཟུར་ བཀའ་ རྗེས་གནང་ རབ་ཏུ་མང་ པོ།
གུར་ཞལ་སོགས་ཆོས་སྐྱོང་གི་རིགས་དུ་མའི་རྗེས་གནང་དང་། ཁྲིད་ཀྱི་རིམ་པ་ལ་བློ་སྦྱོང་དོན་
བདུན་ མ། སྐྱིད་ སྡུག་ ལམ་ ཁྱེར། ཞེན་ པ་ བཞི་ བྲལ། གཅོད་ ཀྱི་ སྒོར་ ཁ་ ཤས། རྡོ་ རྗེ་
འཇིག་ བྱེད་ ཀྱིས་ ར་ རྩེ་ སེམས་ འཛིན་ གྱི་ ཁྲིད། ཐུགས་ རྗེ་ ཆེན་ པོའི་ དམར་ ཁྲིད། གུར་ གྱི་
མགོན་པོའི་བསྲུང་བ་རྡོ་རྗེ་བྲག་རྫོང་མ་ཕྱི་ནང་གསང་གསུམ། གསང་ཁྲིད་ཐུན་མོང་མ་ཡིན་པ།
།ནཱ་རོ་མཁའ་སྤྱོད་ཀྱི་ཁྲིད་སོགས་དང་། དུསནལུང་གི་ཚོགས་མང་པོ་སོགས་སྐབས་སུ་གང་བབས།
409

སྤྱོད་ པ་ རྣམས་ ཀྱི་ གཉེན་ པོ་ ནི། །ཆོས་ ཀྱི་ ཕུང་ པོ་ མཐུན་ པར་ གསུངས། །ཞེས་ པ་ ལྟར།
གདུལ་བྱའི་ཁམས་དང༌། བསམ་པ་དང་། བག་ལ་ཉལ་དང་ རྗེས་སུ་མཐུན་པར་ཆོས་ཀྱི་ཆར་
རྒྱུན་ཟབ་མོ་འབེབས་པར་མཛད་དེ་སྐབས་གདོང་ཕྲད་བསམ་གཏན་གླིང་དུ་ཕེབས་འཕྲལ་གཙུག་
ལག་ཁང་དེར་བཞུགས། དགོན་པ་དེ་འདེབས་མཛད་གུ་རུ་མཚོ་སྐྱེས་རྡོ་རྗེ་ཞུ་བའི་གྲུབ་ཐོབ་
ཅིག་བྱུང་འདུག་པ་སོགས་དེར་བྱོན་བསྔགས་འོས་རྣམས་ལ་ཆེད་དུ་བརྗོད་པའི་ཚིགས་སུ་བཅད་པ་
བཞི་པ་ཞིག་མཛད་དེ་གཙུག་ལག་ཁང་གི་སྒོ་ལ་སྦྱར་ནས་དེའི་གནས་བདག་སོགས་མཉེས་ཤིང་
གནས་དེར་སྒར་གཞི་འདིང་བའི་རྟེན་འབྲེལ་ དུ་ སོང་འདུག་ གསུངས། སྨྲས་པ། མཐའ་མེད་
མར་ གྱུར་ ལུས་ ཅན་ མ་ ལུས་ དང༌། ། ཚད་མེད་དྲིན་གྱིས་བསྐྱང་ བའི་ སློབ་བུ་ ཀུན། །འབྲལ་
མེད་རྗེས་སུ་བཟུང་བའི་ཐུགས་བསྐྱེད་གང་། །མཚུངས་མེད་རྒྱལ་འགྱུར་དམ་བཅའ་བརྟན་པོར་
བཀོད། ། ཨེ་མ་ མཐོང་ ཐོས་ དྲན་ རེག་ སྐྱེ་ དགུ་ རྣམས། །བཟོད་ དཀའ་ སྡུག་ བསྔལ་ ཆེ་ ལས་
སྒྲོལ་ ངེས་ པའི། །ཐུགས་ རྗེས་ མཐུ་ ལྡན་ རྗེ་ བཙུན་ བླ་ མ་ དེའི། །ཞབས་ པད་ ཆུ་ སྐྱེས་ ལན་
བརྒྱར་སྤྱི་བོས་མཆོད། །མ་རིག་མིག་སྨན་འཐུག་པོ་རིང་ནས་སངས། །ཤེས་བྱ་མ་ལིའི་སྐྱེད་
ཚལ་ ཕྱོགས་ མེད་ རྒྱས། ། སྤང་རྟོགས་ ཡོན་ ཏན་ དྲི་ བསུང་ ཕུན་ཚོགས་དེའི། །མཛད་ པོ་ སྔོན་
མེད་ཉི་གཞོན་གང་དེ་རྒྱལ། །ཞེས་སོ། །དེ་ལྟར་ཁམས་ཕྱོགས་སུ་བཞུགས་སྐབས་ཕྲིན་ལས་
ཤིན་ཏུ་རྒྱས་པས་ལོངས་སྤྱོད་མང་དུ་བྱུང་ཞིང་། ཨེ་ཝཾ་ཐར་རྩེར་གླང་ལོ་ནས་བཟུང་སྟག་གི་བར་
ལ་འབུལ་སྐྱེལ་བཅུ་གཅིག་ཙམ་གནང་ཞིང་། དེ་ཡང་ཐར་རྩེ་ རང་དུ་འབུལ་རྒྱུ། ཆུང་མཐའ་
ཡང་ འཁོར་དྲུག་མ་ལྔ་བཅུ་ང་བགྲངས་དང་། མང་ ཚེ་ དགུ་བཅུ་ཙམ་ ཡོད་ཅིང་། ཁམས་ནས་
བརྒྱ་ ལྷག་ཙམ་རྫོང་ བསྟར་ བྱས་ རུང་ ཇ་ ཁྲལ་ ལམ་ ཆོས་ སོགས་ དང་། གཞན་ ཡང་ ཡིག་རྟེན་
རྣམས་ དང་། འཕྲལ་ དགོས་ བསྒྲུབ་ བྱེད་ ཕྲན་ དང་། མང་ ཇ་ རགས་ རིམ་ སོགས་ དགོས་ བྱེད་
མང་ བས་ བརྒྱ་ འབུལ་ རང་ མ་ བྱུང་ གསུངས། གཞན་ཡང་ གོས་ ཡུག་ ཁ་ ཤས། གསེར་ སྔ་ ཕྱི་
བསྒྲིལ་ བ་ ཞོ་བཞི་བརྒྱ་ལྷག་ཙམ། རས་ཆ་ མང་པོ། རྟ་དྲེའུ་མཛོ་ མང་ རབ། ཀརྨ་གན་དྲིལ།
ཐེག་ ཆེན་ གན་དྲིལ། བདུན་ ཆ་ སོགས་ ཕྲན་ཚེགས་ མང་ དུ་ གནང་། གདོང་ ཕྲད་ དུ་ ཁང་ པ་
སོགས་སྒར་གཞི་ཐེས་ཆེ་བ་བཅས་གྱ་ནོམ་པ་མཛད། ཁམས་ཕྱོགས་རང་དུ་སྒ་སེ་ཀར་ཆོས་སྡེ་
ནས། འདམ་ ཐོག་ ཡན་ གྱི་ དགོན་ སྡེ་ ཐམས་ ཅད་ དུ་ མང་ ཇ་ དངོས་ སྤྱད་ སྣ་ རེ་དང་། བླ་མ་
རྣམས་ ལ་ བསྔོ་ རྟེན་ རེ་ དང་ བཅས་ པ། ཁྲི་ འདུར་ སེར་ སྐྱ་མང་ དུ་ འཚོགས་ ཐོག་ གུར། ཐབ་
410

གདན་ ཆ། རྟ་ དྲེའུ་ སྒ་ སྟན་ བཅས་ པ། མཆོད་ ཆ། ཇ་ སོགས་ བཏང་། གདོང་ སྤྲས་ བསམ་པན་
གཏན་གླིང་ གི་འདུ་ཁང་དུ་ཐུབ་དབང་། ས་བིར། མགོན་ཁང་དུ་གུར་ལྷ་བརྒྱད། ཞལ་བྲམ་
གཟུགས། སྟག་ཞོན། དམག་ཟོར་མ་རྣམས་བཞེངས་ཏེ་སྤྱན་གཟིགས་སྙན་དར་སོགས་སྐྱེ་བོ་
ཀུན་ གྱི་ ཡིད་ འཁུལ་ ནུས་ པར་ མཛད། གཞན་ ཡང་ བདེ་ གཤེགས་ མཆོད་ རྟེན་ བརྒྱད། ཐུབ་
དབང་ གི་ གསེར་ སྐུ་ རྒྱ་ ནག་ མ། འཕན་ བླ་ བྲེ་ ཆོས་ རྣམས་ ལ་ གདོང་ དར། རྟེན་རྣམས་ ཀྱི་
གཟུངས་ གཞུག །རབ་ གནས་ སོགས། བླ་ མ་ གོང་ མའི་ གསུང་ རབ་ ལ་ཞིབ་ལེན་མཛད། རྟ་
ལོ་ནས་བཟུང་ནས་ཆོ་འཕྲུལ་ཟླ་བའི་ཚེས་བཅུ་ནས་བཅུ་དྲུག་གི་བར། རྗེ་བཙུན་ནཱ་རོ་མཁའ་
སྤྱོད་ ཀྱི་ སྐུ་ ཚོམ་བུ། གསུང་ བདུད་ རྩི། ཐུགས་ སིནྡྷཱ་ རའི་ དཀྱིལ་ འཁོར་ སྒྲུབ་ མཆོད་ ཉིན་ རེ་
བཞིན་ཆོ་ག་ཚར་གཉིས་མ་ཞག་བདུན་པ་ཞིག་གདོང་སྤྲས་བསམ་གཏན་གླིང་དུ་མ་ཆག་པ་འོང་
བར་བཙུགས་ཏེ་དེའི་རྐྱེན་བྱས་དགོན་སྡེ་དུ་མར་མཁའ་སྤྱོད་མའི་སྒྲུབ་མཆོད་ཤིན་ཏུ་དར་རྒྱས་ཆེ་
བ་བྱུང་གསུངས། གཞན་ཡང་རྣམ་རྒྱལ་སྟོང་མཆོད་ལོ་བསྟར་མཛད་ཅིང་། སཱཙྪ་ ཁྲི་ཚོ་དུ་མ།
གཏོར་མ་འབུམ་གཏེར་གསུམ་སོགས་སོང་གསུངས་ཤིང་། མདོར་ན་མཆོག་གསུམ་ལ་བསྙེན་
བཀུར་སློང་བ་པོ་རྣམས་ལ་སྦྱིན་གཏོང་སོགས་སྔོན་གྱི་རྒྱལ་སྲས་བྱང་ཆུབ་སེམས་དཔའ་ཆེན་པོ་
རྣམས་ཀྱི་མཛད་སྤྱོད་རླབས་པོ་ཆེའི་རྣམ་ཐར་དང་ཚུལ་མཚུངས་པར་མཛད་དོ། །དེ་སྐབས་སུ་
གསུང་རབ་ལ་གཟིགས་རྟོགས་མཛད་པའི་ཚུལ་ལ། གཙོ་བོར་མཐུ་སྟོབས་དབང་ཕྱུག་ཨ་གཉན་
དམ་པའི་བསྟི་གནས་བསྐལ་བཟང་དགོན་ན། དམ་པ་ཉིད་ཀྱིས་བཞེངས་པའི་མདོ་མང་སོགས་
དང༌། བླ་མ་ཕྱི་མ་རྣམས་ཀྱིས་རིམ་པས་བཞེངས་པའི་བཀའ་འགྱུར་བསྟན་འགྱུར་སོགས་གསུང་
རབ་མཐའ་ཡས་པ་ལ་གཟིགས་རྟོག་ཚར་གཅིག་མཛད་ཅིང་། རས་ཀཱ་ཤི་དང་གོས་ཆེན་གསེར་
ཇུས་སྦྱར་བའི་གདོང་དར་རེ་དང་གླེགས་ཐག་རྙིང་པ་རྣམས་ལ་གླེགས་ཐག་རེ་ཡང་ཕུལ་རྗེ་ཉིད་ཀྱི་
Eཐུགས་ལ་ཤིན་ཏུ་མཁོ་བའི་རིགས་རྣམས་ཤོག་དྲིལ་དུ་བཀོད་པ་མཛད་ཅིང་དུས་ཕྱིས་ལུང་གི་བེ་
བུམ་གླེགས་བམ་ཅིག་ཀྱང་ཡོད་གསུངས། གཞན་ ཡང་ དགོན་གནས་དུ་མའི་དཔེ་ཆ་མང་དུ་
གཟིགས་རྟོག་གནང་ཞིང་སྡེ་སྣོད་དང་རྒྱུད་སྡེ་མ་ལུས་པ་ལ་མཁྱེན་པ་ཕྱོགས་མེད་དུ་རྒྱས་སོ། །
ཡང་དེ་སྐབས་རྣམས་སུ་རྒྱུད་སྡེ་རིན་པོ་ཆེ་རྣམས་ནས་འབྱུང་བའི་ཡི་དམ་གྱི་ལྷའི་བསྙེན་སྒྲུབ་ཟབ་
མོ་མང་དུ་མཛད་དེ་དེ་ཡང་དཔལ་འཁོར་ལོ་བདེ་མཆོག་ནག་པོ་ལུགས་ཀྱི་གཞིའི་བསྙེན་པ་སྦྱིན་
སྲེག་དང་བཅས་པ། རྗེ་བཙུན་རྡོ་རྗེ་རྣལ་འབྱོར་མའི་བསྙེན་པ་རྒྱས་པ་འབུམ་ཕྲག་སུམ་ཅུ་སོ་
411

བདུན་སྦྱིན་སྲེག་དང་བཅས་པ། བསྙེན་པ་བསྡུས་པ་བཞི་འབུམ་སྦྱིན་སྲེག་དང་བཅས་པ་དུ་མ།
འཇིགས་བྱེད་བསྙེན་པ་ལས་བཞིའི་སྦྱིན་སྲེག་དང་བཅས་པ། གཤེད་དམར་ལྷ་ལྔ་ སྦྱིན་སྲེག་
དང་བཅས་པ། རིགས་བྱེད་མའི་བསྙེན་པ་ཞི་བའི་སྦྱིན་སྲེག་ཁ་བསྐང་དང་བཅས་པ། མགོན་
དཀར་བསྙེན་པ་སྦྱིན་སྲེག་དང་བཅས་པ། གུར་ལྕམ་དྲལ་གྱི་བསྙེན་པ་བཀའ་སྟོད་ལྟར་སྒྲུབ་པ།
བྲག་རྫོང་མ་ལ་བརྟེན་ པའི་བསྙེན་པ། ལྷ་ དགུ་ གསང་ཁྲིད་ལྟར་ གྱི་བསྙེན་པ། དེ་རྣམས་ཁ་
བསྐང་ སྦྱིན་ སྲེག་ དང༌ བཅས་ པ། གཞན་ ཡང་ འབྱུང་ འདུལ། འཇམ་ དབྱངས་ དམར་ སེར།
དཀར་ པོ། དབྱངས་ ཅན་ མ་ དཀར་ མོ། སྨྲ་བའི་ སེང་ གེའི་ བསྙེན་ པ་ སྦྱིན་སྲེག །རིལ་ བུའི་
སྒྲུབ་པ་དང་བཅས་པ། སྤྱན་རས་གཟིགས་ཕྱག་བཞི་པའི་བསྙེན་པ་མང་དུ་མཛད་ཅིང་འཐོར་
བསྙེན་རྣམས་དང་བཅས་དུང་གཅིག་འགྲོ་བའི་ཐུགས་གཏད་ཡོད་གསུངས། བཅུ་གཅིག་ཞལ་
གྱི་ གྲངས་བསྙེན། བསྒྲུབ་ བསྙེན་སྨྱུང་གནས། ཀུན་ རིག་བསྙེན་ པ་ སྦྱིན་ སྲེག་ དང་ བཅས་ པ།
ཕྱག་རྡོར་འཆི་བདག་འཇོམས་པའི་བསྙེན་པ། ཚེ་དཔག་མེད་ཛེ་ཏཱ་རིའི་ལུགས་ཀྱི་བསྙེན་པ།
གྲུབ་ རྒྱལ་ ལུགས། ཞག་ བདུན་མ། སྒྲོལ་ དཀཀར་ གྱི་བསྙེན་ པ་ སྦྱིན་ སྲེག་ དང་ བཅས། སྒྲོལ་
མ་ དམར་ མོ། ལྷ་ མོ་ ཏེ་ ནུ། མི་ འཁྲུགས་ པ་ སྦྱིན་ སྲེག་ བཅས། བདེ་ མཆོག་ དྲིལ་ བུ་ པ།
རྣམ་འཇོམས་བ་རི་ལུགས་སྦྱིན་སྲེག་དང་བཅས་པ་སོགས་མདོར་ན་ཡི་དམ་གྱི་ལྷ་མང་པོའི་བསྙེན་
སྒྲུབ་མཐར་ཕྱིན་པར་མཛད། དེ་དག་གི་སྐབས་སུ་དངོས་དང་ཉམས་སྣང་གི་ཚུལ་དུ་བསྒྲུབ་པའི་
མཚན་ལྟས་ཁྱད་པར་ཅན་མང་དུ་གཟིགས་རུང་ཐུན་མོང་དུ་བྲིར་མི་རུང་བས་འདིར་མ་སྤྲོས་སོ།
། སྨྲས་ པ། རབ་ འབྱམས་ རྒྱལ་ བའི་ གསུང་ རབ་ རིན་ ཆེན་ འབྱུང་ གནས་ སུ། །རྣམ་ དཔྱོད་
གཟིགས་ མཆོག་ རབ་ སྡོམ་བཙུན་ པའི་ རླུང་དར་ གྱིས། །རིང་ པར་ བགྲོད་ དེ་ ངོམ་མེད་ སྤངས་
རྟོགས་ནོར་ བུའི་གཏེར། །ཀུན་ལ་དབང་མཛད་མཁས་མང་ དེ་ དཔོན་མཆོག་ཏུ་བསྔགས། །
ཞེས་སོ། །དེ་སྐབས་རྗེ་ཉིད་ཀྱི་དགོངས་པ་ལ་དབུས་གཙང་དུ་བྱོན་ནས་གསན་རྒྱ་སོགས་རྒྱ་ཆེ་
བ་ཞིག་བྱེད་རུང་། དེང་སང་སྙིགས་མའི་དུས་འདིར་ཆོས་ལ་དོན་གཉེར་བྱེད་པའི་སློབ་མ་ཆེར་
མི་འདུག་པས་གཞན་དོན་དུ་འགྱུར་བའི་ངེས་པ་མེད། སྒྲུབ་པ་ཉམས་སུ་ལེན་པ་ལ་ནི་སྔར་གྱི་
གསན་པ་དེ་རྣམས་ཉམས་སུ་ལེན་པས་ཆོ་ག་སྙམ་པའི་དགོངས་པ་ཤར་ཚེ། ནུབ་ཅིག་མནལ་
ལམ་དུ་ཨ་ཙ་ར་འདྲ་བ་ཞིག་དང་གཞན་ངོས་མི་ཟིན་པའི་ཟ་ཟི་མང་དུ་སྣང་བ་ལ་གཅིག་གིས་རྗེ་
ཉིད་ལ་ཚད་མ་རིགས་གཏེར་ཡིན་ཟེར་བའི་དཔེ་བུམ་ཅིག་ཕུལ་བྱུང་བས་རྗེ་ཉིད་ཀྱིས་གཟིགས་
412

པས་ཁ་བྱང་ལ་ལཉྩའི་ཨ་ཁོ་ནར་འདུག་ཅིང་ཞལ་ཕྱེས་ཏེ་གཟིགས་པས་བདེ་མཆོག་རྩ་རྒྱུད་ཀྱི་ཊི་
ཀ་མུ་ཏིག་ཕྲེང་བར་འདུག་སྐད། དེའི་ཚེ་ནམ་མཁའ་ལ་སྤྲིན་ཆོལ་ལེ་བའི་ངང་ནས་ལྷའི་ཚོགས་
མང་པོས་བདེ་མཆོག་གི་རྒྱུད་ལ་མཆོད་པ་བྱེད་པའི་ཁུལ་དུ་འཇའ་འོད་ཀྱི་གདུགས་རྒྱལ་མཚན་
དང་། མེ་ཏོག་གི་ཆར་སོགས་འབབ་ཅིང་དེ་དག་ན་རེ་བདེ་བ་ཅན་ན་ཉི་ཟླའི་སྣང་བ་འདི་ལྟ་བུ་
དགོས་སམ་མི་དགོས་ཞེས་འདྲིར་བྱུང་བ་ལ་ལན་གསལ་པོ་གནང་རྒྱུ་མ་བྱུང་གསུངས། དེའི་ཚེ་
རྗེ་ཉིད་ཀྱིས་ཨ་ཙ་ར་དེ་ལ་བདག་སྒྲུབ་པ་བྱེད་ན་དགའ་འམ་ཆོས་འཆད་ཉན་སོགས་གཞན་ཕན་
ཕྲན་ཕྲན་བྱས་ན་དགའ་ཞུས་པས་སྒྲུབ་པ་བྱས་ན་དགའ་བའི་ཚུལ་གྱིས་གསུང་གླེང་མང་དུ་མཛད་
པའི་མནལ་ལམ་བྱུང་གསུངས། གང་ནའང་གདོང་སྤྱད་བསམ་གཏན་གླིང་གི་གཟིམས་ཁང་དེ་
ཉིད་དུ་སྐུ་མཚམས་ཀྱི་ཁོངས་སུ་ དབུ་ཐོད་འབོགས་པ་ཞིག་ཨེ་འོང་དགོངས་ནས། སྒར་གཞི་
དེའང་སྔར་སྨོས་པའི་ཁམས་སྟོན་སངས་རྒྱས་དཔལ་ བཟང་གི་སྦྱིན་བདག་རྙིང་པ་སོགས་ཕྲན་
ཚེགས་ལས་ས་ཕྱོགས་དེར་ངོར་ཐར་པ་རྩེའི་འབྲེལ་ཆེར་མེད་ཀྱང་རྗེ་ཉིད་ཀྱི་སྐུ་ངོ་ལ་ཁང་པ།
དཔེ་ཆ། རྟེན་མཆོད་སོགས་མཁོ་དགུ་ཚང་བར་མཛད་ཅིང་། གཞན་གྱིས་བསྙད་གཙེར་མེད་
པའི་མཆོད་ཡོན་གྱི་བཀའ་ཤོག་ཞུ་བའི་དོ་དམ་སོགས་སྒར་གཞི་ལེགས་པར་ཚུགས་ནས། སྤྱིར་
སྒོས་ངོར་ཐར་རྩེའི་འཛིན་ཚུགས་ནམ་གནས་ལ་ཕན་པར་དགོངས་ནས་སྒར་འཛིན་མི་ཞིག་ཀྱང་
རྫོང་ཞུས་པས་དེང་སང་གི་ངོར་མཁན་ཆེན་ཤེས་བྱ་བཟང་པོ་གནང་ནས། རྗེ་ཉིད་ནི་དགེ་སྦྱོར་
ལ་རྟགས་མ་ཐོན་བར་དུ་མི་ལྡང་བའི་དམ་བཅའི་ཡི་གེ་བྲིས། དངོས་པོ་རྣམས་ནི་ཉེར་མཁོའི་
ཕྱག་དཔེ་ཅུང་ཟད་མ་གཏོགས་གང་ཡང་བདག་ཏུ་མ་བཟུང་བ་ནི་རྒྱུས་ཡོད་ཀུན་གྱི་ཐུགས་ལ་
གསལ་བ་ཡིན་གསུངས། བརྟན་པ་ཕོངས་པར་གྱུར་ནའང་། །སྙིང་སྟོབས་ཡོན་ཏན་ཉམས་མི་
འགྱུར། །མེ་ནི་ཐུར་དུ་ཁ་བསྟན་ཀྱང་། །མེ་ལྕེ་ ནམ་ཡང་ཐུར་མི་འགྲོ། ། ཞེས་ པ་ ལྟར་ གྱིས་
གོ་ཆ་བཞེས་ནས། སྐུ་མཚམས་ཡུན་རིང་བ་ལོ་ གསུམ་ པ་ཅིག །གཞན་ཡང་ལོ་དང་ཟླ་སྦྲེལ་
སོགས་མང་དུ་མཛད་ཅིང་། ཐུགས་ཉམས་སུ་བཞེས་བྱའི་གཙོ་བོ་ནི་སྔར་སྨོས་པའི་བསྙེན་པའི་
ཚོགས་དེ་རྣམས་ཡིན་གསུངས་ཤིང་། ཁྱད་པར་ལམ་འབྲས་ཀྱི་དམིགས་ཁྲིད་ཐུགས་ཉམས་སུ་
བཞེས་ཤིང་བླ་མ་བརྒྱུད་པའི་རྣམ་ཐར་གཟིགས་ནས་དད་པ་བསྒོམ་ཞིང་གསོལ་འདེབས་དང་སྣང་
གསུམ་གྱི་ཁྲིད་དམིགས་རྣམས་རྫོགས་ནས། བྱང་ཆུབ་སེམས་གཉིས་བསྒོམ་པའི་གནས་སྐབས་
སུ། །མདོ་བཀླག་དཀོན་ མཆོག་མཆོད་ལ་བརྩོན་པར་བྱ། །ཞེས་ པ་ལྟར་ སྣང་ གསུམ་ གྱི་རྟེན་
413

གཞིར་མཛད་པའི་ཟབ་མོ་མདོ་ལ་སོགས་མདོ་བསྟན་བཅོས་མང་པོར་གཟིགས་རྟོག་དང་། ལྟ་
བའི་ སྐབས་ སུ། གང་ ཟག་ གི་བདག་མེད་ བསྒོམ་ཚུལ་ རིགས་ པ་ བདུན་ གྱི་སྒོ་ནས་ བསམ་ པ་
སོགས་དང་། ཆོས་ཀྱི་བདག་མེད་བསྒོམ་ཚུལ་གྱི་རིགས་པ་ངོ་བོ་ལ་དཔྱོད་པ་གཅིག་ཏུ་བྲལ།
རྒྱུ་ལ་དཔྱོད་པ་རྡོ་རྗེ་ཟེགས་མ། འབྲས་བུ་ལ་དཔྱོད་པ་ཡོད་མེད་སྐྱེ་འགོག་རྒྱུ་འབྲས་གཉིས་ཀ་
ལ་དཔྱོད་པ་མུ་བཞི་སྐྱེ་བྲལ། ཐམས་ཅད་ལ་དཔྱོད་པ་རྟེན་འབྲེལ་གྱི་རིགས་པ་སྟེ། དེ་རྣམས་
ལ་ཐུགས་དཔྱོད་ཞིབ་ཏུ་མཛད་ཅིང་། འཁོར་བས་ཡིད་འབྱུང་ལས་འབྲས་དཔང་དུ་བཙུགས། །
བྱམས་དང་སྙིང་རྗེ་བྱང་ ཆུབ་སེམས་གཉིས་འབྱོངས། །གནས་པའི་གཞོན་པར་ལྟ་བའི་ཁ་ལོ་
སྒྱུར། །མཐར་ཐུག་གནས་སུ་འགྲོ་བར་ བྱིན་གྱིས་རློབས། །ཞེས་གསུངས་པ་ལྟར་ གྱི་གསོལ་
བ་འདེབས་ལ་བརྩོན་པར་མཛད་དོ། །སེམས་བསྐྱེད་ཀྱི་སྐབས་སུ། དབུ་མ་ལུགས་ཀྱི་སེམས་
བསྐྱེད་རང་གིས་བླང་བའི་ཚུལ་དེ་ཡང་ཡང་ལེན་པར་མཛད་ནས། ཀྱེ་རྡོར་བདག་འཇུག་བརྒྱ་རྩ་
གཅིག་གནང་། དེ་སྐབས་མཁས་ཤིང་གྲུབ་པའི་གཙུག་རྒྱན་ཨ་ནནྡ་རཏྣ་ རྗེ་འདིའི་དྲུང་དུ་བྱོན་
ནས། རྒྱུ་ དབང་ནས་བཟུང་བཀའ་ཆོས་ ཀྱི་ རིམ་པ་མང་དུ་ཞུས་ཤིང་། རྗེ་ཉིད་ལའང་གསུང་
ངག་སློབ་བཤད་ཀྱི་རྒྱུན་ཁོང་གི་ཞབས་དྲུང་རྒྱལ་རྩེ་བ་ལ་གསན་པའི་རྒྱུན་དེ་སོགས་བཀའ་ཆོས་
མང་དུ་ཕུལ་བ་ཡིན་སྐད། དེ་ནས་རྒྱུད་གསུམ་གྱི་སྐབས་སུ། བསགས་སྦྱང་གི་མཎྜལ་མཆོད་
བཤམ་རྒྱས་པ་དང་བཅས་ཟླ་བ་གསུམ་ལ་ཉེ་ཙམ་ཐུགས་ཉམས་སུ་བཞེས་ པའི་སྐབས། ངོར་
ནས་གདན་སའི་ཁུར་བཞེས་དགོས་ཚུལ་གྱིས་འཕྲོས། ཞ་ལུ་མཁན་ཆེན་ཐར་རྩེ་ནས་ཀྱི་ཐུགས་
དམ་ གནང་ བ་ ཕེབས་ སྐད། དེ་ ལྟར་ ཐུགས་ བཅད་ དྲག་ པོས་ དགེ་ སྦྱོར་ མཛད་ པའི་ བསྐུལ་
འདེབས། ཤངས་པའི་གསུང་རྒྱུན་དུ་སྣང་། མཁས་གྲུབ་དམ་པ་དག་གི་གསུང་ལས་ཇི་སྐད་དུ།
། བདག་འཛིན་བཏང་ན་བགེགས་ཀྱིས་ཚུགས་མི་སྲིད། །རྒྱུན་གཏོར་བརྩོན་ན་བར་ཆད་རང་
སར་ འདེག །འཛིན་ པ་ སྤངས་ན་གོ་སར་ལྷུང་མི་སྲིད། བཤགས་ པ་ བྱས་ན་ སྡིག་ པ་ཐམས་
ཅད་ འདག །བསོད་ ནམས་ བསགས་ ན་ དགེ་ སྦྱོར་ཤུགས་ ལ་ འཆར། །རྩོལ་ བཅས་ བྱས་ ན་
རྩོལ་མེད་ ངང་ གིས་ འཆར། །དུག་ ལྔ་ སྐྱེས་ ཆད་ འཛིན་མེད་ གྲོལ་ བར་ འགྱུར། །སྣང་ བ་ མི་
འགག་ལམ་ཁྱེར་སངས་ རྒྱས་ ཐོབ། །རེ་མེད་ཡེངས་མེད་ལོ་ཟླས་བྱང་ཆུབ་ཐོབ། །མོས་གུས་
ཚད་མེད་གཞན་སྣང་ཟིལ་ གྱིས་ གནོན། །དམིགས་མེད་བསྔོ་ བས་ བསོད་ནམས་ དཔག་མེད་
འཕེལ། ། རེ་དོགས་སྤང་ན་བྱང་ཆུབ་མྱུར་དུ་ཐོབ། །ཐུགས་ལ་ཞོག་ལ་ཉམས་སུ་ལོངས་མཛོད་
414

དང་། ། རིང་ བོར་ མི་ ཐོགས་ འབྲས་ བུ་ ཐོབ་ པར་ འགྱུར། །ཞེས་ དང་། ལྕེ་ སྒོམ་ ཞིག་ པོས།
ཚུལ་འཆོས་གཡོ་སྒྱུ་ཀུན་དང་བྲལ་གྱུར་ཏེ། །ཟབ་མོའི་ཚིག་དོན་ཐོགས་པ་མེད་པ་ནི། །ཤེས་
བྱའི་ གནས་ ལུགས་ ཇི་ བཞིན་རྟོགས་ པའི་ རྟགས། །ཞེས་དང་། སྦྱིན་ སོགས་ དགེ་ བ་ཅི་ བྱེད་
ཀུན། ། ཁེངས་ གྲགས་ དབང་མེད་ལན་ ཕན་ ཡོན། །འགྱོད་པ་ ཕྲག་དོག་རློམས་སེམས་རྨོངས།
།དྲི་ མ་ བརྒྱད་ བྲལ་ དམ་ པ་ གསུམ། །དག་ བཞི་ འཁོར་ གསུམ་མི་དམིགས་པའོ། །ཞེས་པ་དེ་
རྣམས་ལའང་ཐུགས་འདུན་གྱི་རྗེས་དཔག་ཅི་སྐྱེ་མཛད་དོ། །ཡང་སྐབས་ཤིག་མནལ་ལམ་དུ།
གདོང་སྤྲད་ཀྱི་རྒྱབ་རི་ཆེ་ཆུང་དེ་ནས་ཡར་ལ་རྗེ་བླ་མ་ནམ་མཁའ་དཔལ་བཟང་འབྱོན་གྱིན་འདུག་
པས་ཐུགས་དགེས་སྤྲོ་ཆེན་པོས་བྱིན་རླབས་ཞུས་པས། ངས་གཏེར་བཏོན་ཏེ་སྟེར་གསུངས་ནས།
བྲག་གསེབ་ནས་རྡོ་རྗེ་རྣལ་འབྱོར་མའི་སྐུ་པདྨ་རཱ་ག་ལས་གྲུབ་པ། ཞབས་གཡས་བསྐུམ་གཡོན་
བརྐྱང་གི་གར་སྟབས་ སུ་ཡོད་པ། གྲུ་མོར་ཁ་ཊཾ་ག །གཡས་གྲི་གུག་ནམ་མཁར་འཕྱར་ཞིང་།
། གཡོན་ཐོད་པ་ཐུགས་ཀར་བསྣམས་པ་ཞིག་དང་། མུ་མན་ལས་གྲུབ་པའི་གུར་མགོན་གྱི་སྐུ་
ཞིག་གནང་བྱུང་ཞིང་གཉིས་ཀའང་མཐོ་གང་ཙམ་པས་རྡུལ་ཅུང་ཟད་གོས་པ་རེ་སྣང་། དེ་ལྟར་
གནང་བས་ཐུགས་ལ་དགེས་སྤྲོ་དཔག་ཏུ་མེད་པ་བྱུང་ཞིང་། མན་ལས་ད་པ་ན་ག་ཤེད་ཡོད་སྙམ་
བྱེད་ཅིང་ཚོལ་བ་ཡང་བྱས་ཤིང་ཤིན་ཏུ་ཕོངས་པ་ཞིག་བྱུང་གསུངས། དེ་ནི་རྣལ་འབྱོར་མའི་སྒྲུབ་
མཆོད་ ཚུགས་ པ་ དང་། མགོན་ ཁོང་ བཞེངས་ པའི་ ལྟས་ སུ་ རྗེ་ ཉིད་ ཀྱིས་ ཀྱང་ མཁྱེན་ ཞིང་།
གྲུབ་མཆོག་ཀུན་རིན་པས་ཀྱང་དེ་ཀ་ཡིན་གསུངས། གསུངས་ཀྱང་དེ་སྐབས་ངོར་གྱི་གདན་ས་
མཛད་དགོས་པའི་མནལ་གསལ་པོ་བྱུང་ཞིང་། དེ་དུས་བདེན་མ་བཅས་རུང་ཕྱིས་མངོན་དུ་གྱུར་
དུས་ཁོང་རི་ཁྲོད་པ་རྣམས་ལ་གསུངས་པས་ཁོང་ཀུན་ཞལ་མཐུན་དུ་མཚན་ལྟས་དེ་ལྟ་བུ་བདག་
ཅག་ལའང་བྱུང་ཞིང་དགེ་སྦྱོར་མཛད་པའི་རྟགས་ཀྱང་དེ་ག་ཡིན་ངེས་པར་དབུས་གཙང་དུ་བྱོན་
དགོས་ གསུངས། སྒྱུ་མ་རྨི་ལམ་འཁྲུལ་ པའི་དཔེ་ཆེན་ཏེ། །བསམ་ན་ཐམས་ཅད་རྨི་ལམ་སྒྱུ་
མར་ འདུག །འཁྲུལ་ངོར་ གཉིས་ ཀ་ དོན་ བྱེད་ནུས་པ་ཅན། །བརྟགས་ ཤིང་ དཔྱད་ ན་ བརྗོད་
བྲལ་ ཨེ་མ་ཧོ། །ཞེས་ གསུངས། དེ་ལྟར་ངོར་དུ་མཁན་ཆེན་ལྷུན་གྲུབ་དཔལ་ལྡན་སྐུ་ན་སྨིན་
པ་སོགས་ནས་གོང་ཞབས་ཆེན་པོར་གྲོལ་ཆ་ཞུས། སྤྱིར་ངོར་པ་བླ་བྲང་སོ་སོའི་སྐུ་ངོ་རྣམས་
དང༌། ཁྱད་པར་ཀླུ་སྡིངས་ཞབས་དྲུང་ཡེ་ཤེས་ལགས་འོས་གཅིག་ཏུ་དྲིལ་ནས་གདན་ས་ཆེན་པོ་
ནས་གཞུང་ས་ཆེན་པོར་ཞུས་ནས་ཞབས་དྲུང་ཀླུ་སྡིངས་པར་བཀའ་ཤོག་གནང་སྟེ། དེའི་ཚེ་ རྗེ་
415

འདི་ལ་ཀླུ་ སྡིངས་ པའི་ ཐུགས་ དམ་ གནང་ བར་ ཡང་། ད་ལམ་ངེད་ ལ་ གཞུངས་ ཆེན་ པོ་ནས་
བཀའ་ཤོག་འདི་བཞིན་ཕེབས་བྱུང་བས་གྲོལ་ཆ་ཞུ་བར་སོང་ཡོད། །གལ་ཏེ་དགངས་པ་མ་ཁྲོལ་
ན་ལོ་གཉིས་གསུམ་འཛིན་འབྲས་མི་བྱེད་ཁ་མེད་ཡིན་པར་འདུག་པས། གྲྭ་རྒྱུན་འདྲ་ལ་ཐབས་
གང་དྲག་མཛོད། །དེ་ནས་ཁྱེད་རང་ཚོ་འོས་ཡིན་ནོ་གསངས་པ་ གནང་སྐང་། ཀླུ་ སྡིངས་ནས་
དགོངས་པ་ཞུ་རུ་ཕེབས་པ་བླ་བྲང་ནས་མཁྱེན་པས། བླ་བྲང་ནས་ཀླུ་སྡིངས་པའི་ཞུ་སྒོ་འགེགས་
པར་སྤང་ཤར་བླ་མ་ཀུན་དགའ་བསམ་གཏན་བརྫང་། གལ་ཏེ་ཞུ་སྒོ་མ་ཁེགས་ན་སྔར་གྱི་འོས་
རྣམས་དང་རྗེ་འདི་ཉིད་འོས་ཐོར་ཕུལ་བའི་སྒྲོས་མཁན་རིན་པོ་ཆེས་གནང་བ་ལྟར་ཕུལ་བས་རྗེ་
འདི་ཉིད་ལ་བསྟན་པའི་ཁུར་བཞེས་དགོས་ཚུལ་དང་། གཞིས་རྩེ་རྫོང་དུ་བཀོད་ཇ་ཐོང་གསུངས་
པའི་བཀའ་ཤོག་གཉིས་ཀ་གནང་། དེའི་ཚེ་མཁན་རིན་པོ་ཆེར་མནལ་ལྟས་བཟང་པོ་བྱུང་ཚུལ་
སོགས་ནི་མཁན་ཆེན་ཉིད་ཀྱི་རྣམ་ཐར་དུ་གསལ། དེའི་རྒྱུ་མཚན་ཞིབ་པར་བཅས་ཟླ་བ་བདུན་
པའི་ནང་དུ་སྤང་ཤར་བླ་མ་ཀུན་དགའ་བསམ་གཏན་པས་ས་སྐྱོང་མི་དབང་ཆེན་པོ་སངས་རྒྱས་རྒྱ་
མཚོའི་བཀའ་ཤོག །དཔལ་ས་སྐྱ་པ་སྔགས་འཆང་ངག་དབང་ཀུན་དགའ་བཀྲ་ཤིས་ གྲགས་པ་
རྒྱལ་མཚན་དཔལ་བཟང་པོའི་བཀའ་ཤོག །མཁན་རིན་པོ་ཆེ་ལྷུན་གྲུབ་དཔལ་ལྡན་གྱི་ཐུགས་
དམ། བླ་བྲང་གི་སྐུ་འཚབ་བཅས་འབྱོར་བྱུང་གསུང་ཞིང་། དེ་སྐབས་སྐྱེ་དགུ་ནས་ཉམས་དང་
རྟོགས་པའི་དབང་ཕྱུག་སངས་རྒྱས་རྒྱ་མཚོ་རྗེ་འདིའི་དྲུང་དུ་ཕེབས་པ་དང་མཉམ་དུ་གྲྭ་འུ་སྐུ་སྐྱེ་
དཔོན་པོ་གཅིག་སོགས་བྱོན་ནས་ཁོང་རྣམས་ཀྱིས་རྟ་ཁྲབ་ཇ་སོགས་འབུལ་བ་སྟོབས་ཆེ་བར་ཕུལ།
སྐུ་སྐྱེ་དང་དབོན་པོ་གཉིས་ཀྱིས་རབ་བྱུང་སྒྲུབ་པ་དང་ཀྱེ་རྡོར་རྒྱུད་དབང་ཞུ་བ་སོགས་མཛད།
རྟོགས་པའི་དབང་ཕྱུག་སངས་རྒྱས་རྒྱ་མཚོས་རྗེ་འདིའི་དྲུང་ནས་སྔ་ཕྱིར་བཀའ་ཆོས་མང་དུ་ཞུས་
ཤིང་། ཡར་ རྗེ་ ཉིད་ ལའང་ སྐབས་ འདིར་ ཟངས་ གྲི་སྐོར་ གསུམ་ གྱི་ རྗེས་ གནང་ ཕུལ་ ཚེ་ བྲན་
བདུད་ཀྱི་རྗེས་གནང་དང་དུས་མཚུངས་རྟ་བྲ་ནག་དེ་མཚུངས་གོས་གཟང་སྒ་སྟན་ཚང་འགྲིག་ཁྲབ།
གསེར་ སོགས་ དང་ བཅས་ བླ་མ་བསོད་ནམས་ཤེས་ རབ་ པས་ ཕུལ་བས་རྟེན་འབྲེལ་ ལེགས་
དགོངས་ནས་ཐུགས་དགེས་པ་བྱུང་གསུངས། རྟ་དེས་ཕྱིས་སུའང་ཡུན་རིང་པོ་ཕན་ཐོགས་སྐད།
དེ་ལྟ་བུའི་གྲུབ་ཆེན་སངས་རྒྱས་རྒྱ་མཚོ་ལ་གཞན་ཡང་གདམས་པ་དུ་མ་ཞིག་གསན་པའི་རྣམ་
གྲངས་ནི་རྗེ་ཉིད་ཀྱི་གསན་ཡིག་དུ་གསལ། སྐྱེས་བུ་དམ་པ་འདི་དང་དུས་ཐམས་ཅད་དུ་ཐུགས་
ལ་འབྲལ་མེད་དུ་གནས་གསུངསན ། གང་ནའང་དེ་སྐབས་ཡོན་བདག་གྲ་རིགས་རྣམས་ཀྱིས་རྗེ་
416

ཉིད་ལ་བརྡ་ང་ བསྟར་སོགས་གྱ་ནོམ་པ་ཕུལ། དབང་པོར་སོགས་ཆོས་འབྲེལ་རེ་སླར་དགོས་
ཟེར་ཞིང་ཐུགས་ཤིན་ཏུ་བྲེལ་བ་བྱུང་གསུངས། སྨྲས་པ། ཚོགས་གཉིས་མེ་ཤེལ་ཁམས་གྲུབ་
འགྲོ་བློའི་ས་འཛིན་སྒྲིབ་གཉིས་མུན་སངས་མཛད། བརྩེ་ཆེན་གདུལ་བྱའི་དགེ་ལེགས་པད་མཚོ་
རྒྱས་པར་མཛད་པ་ནུས་ལྡན་རྗེ། ། ཕྲིན་ལས་ཚད་མེད་འོད་བཟང་དྲ་བས་སྲིད་མཚོ་སྐེམ་ཞིང་
ལེགས་སྤྱོད་ལམ། །ཕུན་ཚོགས་གསལ་མཛད་ཆོས་ ཀྱི་ཉིན་བྱེད་ལུང་རྟོགས་བདུད་རྩིའི་བུམ་
བཟང་དང༌། །རིང་ནས་ལེགས་བསགས་ སྲིད་འབྱོར་ཕུན་ཚོགས་འདོད་དགུའི་དཔལ་གྱི་འོད་
དཀར་ཅན། ། རླབས་ཆེན་ཐུགས་བསྐྱེད་དྲི་མེད་ཆུ་ཤེལ་དབང་པོ་མཁྱེན་རྒྱས་རི་མོས་མཛེས། །
ཡུན་དུ་བོད་ཆེན་ཡིད་བཞིན་མཚོར་བཞུགས་དང་ལྡན་ལག་འགྲོ་སྨིན་མཛད་དེ། །དྲི་མེད་བསྟན་
འཛིན་རྒྱུ་སྐར་ཕྲེང་བར་དཔལ་འབྱོར་འོད་བཟང་ཕྱུག་སླད་དུ། །སྒྲིབ་མེད་ཡེ་ཤེས་སྤྱན་ལྡན་
མཆོག་གསུམ་ཆོས་སྲུང་ཐུགས་ རྗེའི་མཐུས། །བཟློག་དཀའ་བཀའ་ཡི་གླེགས་བུ་ཚངས་སོགས་
ལྷ་ཡི་དཔུང་ཚོགས་ཀྱིས། །མདོ་ཁམས་ཆུ་གཏེར་ཆེ་བསྲུབ་ལུགས་ཟུང་ཉི་ཟླ་ཀེ་ལ་ཤ། །ཨེ་
ཝཾ་གྱིས་མཚོན་མཐའ་བྲལ་ཚོགས་མཆོག་ལྷ་ཡི་དཔལ་དུ་སྩོལ། །དེ་ཚེ་བོད་ཆེན་ལག་འགྲོའི་
ཚོགས་དག་ནི། །དམ་པའི་ནོར་ བྲལ་ཆོ་ངེས་དྲག་པོ་སྒྲོགས། །ཆོས་ སེམས་ བུང་བས་ལེགས་
ལམ་བདུད་ རྩིའི་བཅུད། །ལེན་ སླད་ སྙན་ པའི་ གླུ་ དབྱངས་ དར་ དིར་ སྒྲོག །ཨེ་མ་ཐུགས་རྗེ་
ཚད་མེད་ཐིག་ལེའི་སྣང་བརྙན་མཆོག་དེ་ལས། །གང་ཡང་དག་པའི་གདུལ་བྱའི་དཔལ་གྱུར་རྗེ་
བཙུན་ སྙིང་ རྗེའི་ གཏེར། །དཔག་ ཡས་ ཟབ་ རྒྱས་ དགའ་སྟོན་འབྱུང་ གནས་ འབྲས་ བུའི་ རྡོ་ རྗེ་
འཛིན། །དབང་ ཕྱུག་ རིགས་བརྒྱའི་ མགོན་པོ་ ཀུན་ མཁྱེན་ དགའ་ དཔལ་ རྒྱུད་ སེམས་ པས། །
ཀུན་བཟང་དེ་ཡི་རྒྱལ་ཚབ་མཆོག་ཏུ་དང་། །སྐལ་ལྡན་ལྷ་མོར་གྲགས་པའི་དཔལ་དམ་པར།
། བཞེངས་ ཚེ་ ཁམས་ གསུམ་མ་ལུས་ དག་ པའི་ ཞིང་། །ཁང་བཟངས་མཆོག་དང་བཅུད་ཀུན་
ལྷའི་ རང་བཞིན། །བསྒྱུར་མཛད་སངས་རྒྱས་ཀུན་དངོས་ཆོས་ ཡོན་ཏན། །མ་ལུས་རྒྱས་ པར་
མཚོན་ པའི་ དགེ་ མཚན་ དུ། །ཕུན་ ཚོགས་ སྐུ་ བཞིའི་ ཀུན་ བདག་ ལྷག་ པའི་ ལྷ། །འབྲས་ བུ་
མངོན་ སྟོན་ བཞེངས་ འདི་ ཚར་ དུ་ དངར། །ཞེས་སོ། །སྤྱི་ དོན་ གསུམ་ པ་ བརྙེས་ ནས་ ལེགས་
པར་བཤད་པ་མི་ཟད་པའི་གཏེར་གྱིས་ཐུབ་བསྟན་འདོད་དགུའི་དཔལ་དར་ཞིང་རྒྱས་པར་མཛད་
པའི་ཚུལ་ལའང་གསུམ་སྟེ། རྒྱལ་བའི་རྒྱལ་ཚབ་ཆེན་པོ་རྡོ་རྗེ་འཆང་ཀུན་དགའ་བཟང་པོའི་ཆོས་
སྲིད་ཟབ་མོ་རྣམས་མི་ཉམས་པར་སྤེལ་བའི་སླད་དུ་དེ་ཉིད་ཀྱི་རྒྱལ་ཚབ་ཏུ་དབང་བསྐུར་བའི་ཚུལ།
417

རྗེ་བཙུན་དམ་པ་རྣམས་ཀྱི་རིང་ལུགས་དྲི་མ་མེད་པ་རྣམས་འཆད་རྩོད་རྩོམ་པའི་སྒོ་ནས་དར་ཞིང་
རྒྱས་པར་མཛད་ པའི་ ཚུལ། རིགས་རུས་ མངོན་པར་མཐོ་ཞིང་མཁས་བཙུན་བཟང་པོའི་ཡོན་
ཏན་གྱིས་ཕྱུག་པའི་བཤེས་གཉེན་དམ་པ་རྣམས་སློབ་མར་བསྐྲུན་པའི་ཚུལ་དང་གསུམ་ལས་དང་
པོ་ནི། དེ་ལྟར་གོང་དུ་སྨོས་པ་ལྟར་གོང་ས་སྐུ་ཞབས་ནས་དང་། གདན་ས། ངོར་སོགས་ཀྱི་
བཀའ་ཡིག་བྱ་མ་རྟ་བཅས་སྤྱན་སྔར་བྱུང་ཞིང་རྗེ་ཉིད་ཀྱིས་ཀྱང་བསྟན་དོན་ལ་གཅིག་ཏུ་དགོངས་
ནས་སྟག་ལོ་ཧོར་ཟླ་བདུན་པའི་ཉེར་ལྔ་ལ་སྐར་འཛིན་གནང་། བརྒྱད་པ་ལ་བཏེག་པ་མཛད་དེ་
ཕེབས་ལམ་རྣམས་སུ་ཡང་ཁ་ཆར་རླུང་འཚུབ་སོགས་མེད་པར་ཉིན་མོར་བྱེད་པའི་དགའ་སྟོན་ལ་
ལོངས་སུ་སྤྱོད་ཅིང་སྲུང་མའི་དབང་པོ་རྣམས་ཀྱིས་བསུ་བའི་ཉམས་དང་བཅས་རིམ་གྱིས་བཀའ་
གདམས་པའི་གདན་ས་ཆེན་པོ་རུ་བསྒྲེང་དཔལ་གྱི་གཙུག་ལག་ཁང་ཆེན་པོའི་རྟེན་མཇལ་སྨོན་
ལམ་ཞིབ་པར་མཛད། དེར་འདུས་པའི་ཚོགས་ལ་མང་ཇའི་བསྙེན་བཀུར་སྙན་དར་དཀར་མེ་
སོགས་གྱ་ནོམ་པ་མཛད། དེར་མཁན་པོ་རབ་འབྱམས་པ་ཟླ་བ་གྲགས་པ་ཞུ་བ་སྐུ་ན་བགྲེས་པོ་
ཞིག་འདུག་པས་རྗེ་ཉིད་ལ་བསྙེན་བཀུར་ཡང་དག་མཛད་སྐད། དེ་ནས་དགེ་བའི་བཤེས་གཉེན་
གླང་ རི་ ཐང་ པའི་ གདན་ ས་ གླང་ ཐང་ མཇལ། གཞན་ ཡང་ རོང་ སྟོན་ ཐམས་ཅད་མཁྱེན་པའི་
དགོན་གནས་ན་ལེནྡྲར་ གྲགས་པ་བོད་སྐད་དུ་རྒྱུན་ གྱི་དབང་པོར་བྱོན། རྟེན་མཇལ་མང་ཇ་
སོགས་ཡང་དག་མཛད། དེ་སྐབས་བཅོ་བརྒྱད་ཆོས་རྗེ་བྱམས་པ་ངག་དབང་ལྷུན་གྲུབ་ལ་འཁོར་
ལོ་བདེ་མཆོག་དྲིལ་བུ་ལུས་དཀྱིལ་གྱི་དབང་དང་། གྲུབ་ཐོབ་ཐང་སྟོང་རྒྱལ་པོའི་ལུགས་ཀྱི་ཚེ་
དབང་། ལྷ་ མོ་ རྡོ་ རྗེ་ རབ་བརྟན་མའི་ རྗེས་གནང་ སོགས་ གསན། དེ་ནས་ ལུགས་ གཉིས་ སྒོ་
བརྒྱའི་འབྱུང་གནས་ཆོས་འཁོར་དཔལ་གྱི་ལྷ་སར་བྱོན། ཨེ་ཝཾ་བླ་བྲང་ནས་ཞུ་སྒོ་འགེགས་པ་
དང༌། རྗེ་ཉིད་ལ་ན་བཟའ་ཆ་ཚང་འབུལ་མི་བྱུང་། ཐར་རྩེ་ནས་ནོར་བུ་དར་རྒྱས་ རྗེ་ཉིད་ཀྱི་
ཆག་ ཕྱིར་བཏང་ བ་ དང་ མཇལ། དེར་ ཡོངས་རྫོགས་ བསྟན་ པའི་མངའ་བདག་ ཁམས་ གསུམ་
ཆོས་ཀྱི་རྒྱལ་པོ་རྒྱལ་དབང་ཐམས་ཅད་མཁྱེན་པ་ངག་དབང་བློ་བཟང་རྒྱ་མཚོ་འཇིགས་མེད་གོ་ཆ་
ཐུབ་བསྟན་ལང་ཚོའི་སྡེ་དང་། སྡེ་སྲིད་མིའི་དབང་པོ་སངས་རྒྱས་རྒྱ་མཚོ་ལ་ཕྱག་འབུལ་དང་།
འབུལ་ བའི་རྣམ་གཞག་ རྣམས་ ཅི་ འགྲུབ་ མཛད། རྗེ་ ཉིད་ ཀྱི་ ཆོས་ སྡེའི་ འགན་ མི་ ཐེག་ ཚུལ་
སོགས་གནས་ཚུལ་རྣམས་ཞི་བ་རྒྱས་ཞུས་པས། རེ་ཞིག་ཁུར་ལེན་མཛོད་མི་ལྕོག་ན་འཕྲོས་སླར་
བྱས་ཆོག་གསུངས་པའི་བཀའ་བཀོད་ཕེབས། ཟུར་གསོས་སོགས་གནང་ཆ་བཀའ་དྲིན་ཆེ་བ་
418

བྱུང་གསུངས། རྟེན་མཇལ་ སོགས་ ལེགས་ པར་མཛད། དེ་ནས་ངོར་ཆུང་བརྒྱུད་དེ་སྐྱེད་ཚལ་
གོང་འོག་གི་རྟེན་ མཇལ་མང་འགྱེད་སོགས་བསྙེན་བཟུར་ཡང་དག་མཛད། དེ་སྐབས་ ཞ་ ལུ་
མཁན་པོ་ཐར་རྩེ་ ཞབས་དྲུང་ གིས་མཛད་ཀྱིན་ཡོད་ པས་ ཞ་ ལུར་ བྱོན། རི་ མཐིལ་རྒྱན་གོང་
རྣམས་ཀྱི་རྟེན་མཇལ་ཞིབ་པར་མཛད། རྒྱན་གོང་དུ་ཡོན་ཆབ་འབུལ་སྣོད་བདུན་ཆ་ཞིག་གནང་།
སྙན་དར་དཀར་མེ་མང་འགྱེད་སོགས་མང་དུ་མཛད། དེ་ནས་སྔ་སོར་གདན་ས་དང་། བླ་བྲང་
མཁན་རིན་པོ་ཆེའི་ཐུགས་དམ་རྣམས་སུ་ཟླ་བ་བཅུ་པའི་ནང་དུ་བྱོན་པ་དགོས་ཤིང་གསུང་ངག་
ལམ་འབྲས་ཐབས་མི་ཆགས་པ་མཛད་དགོས་ཞེས་ནན་ཆགས་མཛད་པ་བཞིན། ཧོར་ཟླ་བཅུ་
པའི་ཉེར་གཅིག་གི་སྔ་ཆར་ངོར་དུ་བྱོན། དེའི་ཚེ་མང་ཇའི་ཚོགས་དུང་འབུད་པ་དང་ལ་ཆུང་བར་
ཕེབས་པ་དང༌། ཉི་མ་ཤར་བ་རྣམས་འཛོམ་པས་ཐུགས་དགྱེས་ སྤྲོ་ཚད་མེད་པ་བྱུང་གསུངས།
དེའི་སང་སྔ་དྲོར་བླ་བྲང་དུ་མཁན་ཆེན་པ་དང་མཇལ། ཐུགས་མཉེས་ཚོར་མཛད་ཅིང་མཇལ་
དར་ ཀྱང་ གནང་། བཞུགས་ གྲལ་ ན་ བཟའ་ སོགས་ ཀྱང་ གནང་། ལམ་ འབྲས་ ཀྱི་ ཆ་ ལག་
འགའ་ཞིག་གསན་དགོས་པའི་བསླབ་དོན་ཞུས་པས་མཁན་ཆེན་པའི་ཞལ་ནས། ཞལ་གྱི་རྗེས་
གནང་སྔ་སོར་རྗེ་ཉིད་ཀྱིས་ཞབས་དྲུང་རྒྱལ་རྩེ་བ་ལ་གསན་པ་དེས་ཆོག །ངས་འདི་ཚུབ་ཆེ་བས་
མི་འོང་། གཞན་གང་ལྕོག་བྱེད་གསུངས། དེ་ལྟར་ཁམས་ནས་བསྣམས་པའི་ཡོ་བྱད་དམར་ཆ་
ཕལ་ཆེར་ཐར་རྩེ་ རང་དུ་བསྒྲིལ། རྟ་མཛོ་རྣམས་ངོར་བླ་བྲང་རྣམས་དང་། གདན་ས་གོང་འོག་
རྣམས་སུ་འབུལ་བར་མཛད་དེ་གཞུང་ས་ཆེན་པོའི་སྐུ་ཚབ་གཞིས་རྩེའི་མགྲོན་གཉེར་རྩེ་ཐང་ནས་
གནང་ནས་བཀོད་ཡིག་བཀོད་ཇ་གནང་ཆ་འགྱེད་ཀྱི་འཛིན་བཅས་དང་། གདན་ས་ཆེན་པོའི་སྐུ་
ཚབ་ནང་པ་རྒྱ་ཚོ་བ་དང་བཟང་པོ་ལགས་གཉིས་སྦྲེལ་གྱི་ཐུགས་དམ་གནང་ཆ་མང་ཇ་བཅས་ངོར་
བླ་ བྲང་ཁང་ཚན་སོ་སོ་ནས་འབུལ་ཚན། གཙོ་ཆེར་ས་བཟང་འཕགས་པའི་ཆོས་དུང་། ལམ་
འབྲས་གླེགས་བམ། བཀྲ་ཤིས་རྫས་བརྒྱད་སོགས་མཆོད་པའི་བཀོད་པ་བསམ་གྱིས་མི་ཁྱབ་པ་
དང་བཅས་རྒྱ་གར་སྐད་དུ་ཀཱ་ཡ༔ མངོན་བརྗོད་འབུམ་ཕྲག་གཉིས་པར་ཟད་པ་རྒྱ་ནག་དབང་
ཐང་བསྟུན་པའི་མེ་ཕོ་སྟག་གི་ལོ་དལ་འགྲོའི་རྒྱུན་རྣམས་ཆབ་རུམ་གྱི་གུར་ཕུབ་ཅིང་། མི་རྣམས་
བདུན་གྱི་བདུན་པའི་སྣང་བ་ལ་བག་ཕེབས་ནས། སྙེ་མའི་འབྲས་ལྡན་གྱི་ཁུ་བ་ལ་ཅི་དགར་
སྤྱོད་པའི་སྐབས་འཕགས་པའི་ཡུལ་ན་མི་རྒ་ཤིར་ཞེས་པ་མགོ་ཟླ་བ། མ་ཧཱ་ཙི་ནའི་སྐད་དུ་དབྱི་
ཡོལ་ ཞེས་ ཟླ་ བ་ བཅུ་ གཅིག་ པ། ཞའི་ ཡོལ་ ཞེས་ བྱི་ བའི་ ཟླ་ བ། དགུན་ཟླ་འབྲིང་ པོ་ རྟེན་
419

འབྲེལ་པ་རྣམས་མ་རེག་པའི་ཟླ་བ། གདན་བཞི་དང་རྡོ་རྗེ་མཁའ་འགྲོ་ལས་རོ་ཧི་ཏ་ཞེས་འཕེལ་
བའི་ཟླ་བ་ཉིན་མོར་བྱེད་པ་གཞུའི་ཁྱིམ་དུ་ལོངས་ སྤྱོད་པའི་སྐབས། ཕྱོགས་ཕྱི་མའི་བཟང་པོ་
གཉིས་པའམ་བུ་མོའི་ཚེ། རེས་གཟའ་ཉི་མ་དང་རྒྱུ་སྐར་མེ་བཞིའི་འགྲུབ་སྦྱོར་བཟང་པོའི་ཉིན་
རིགས་ཀུན་ཁྱབ་བདག་དྲུག་པ་རྡོ་རྗེ་འཆང་ཆེན་པོ་ཀུན་དགའ་བཟང་པོའི་རྒྱལ་ཚབ་ཏུ་དབང་
བསྐུར་བར་མཛད། དེའི་ ཚེ་ འདུས་ པ་ རྒྱ་ མཚོའི་ཚོགས་དང་བཅས་པས་བཀྲ་ཤིས་ ཀྱི་མངའ་
གསོལ་ཞིང་། ལྷ་རྣམས་ཀྱིས་མེ་ཏོག་གི་ཆར་དང་བསྟོད་དབྱངས་ཟབ་མོས་མངའ་གསོལ་བར་
མཛད་དོ། །སྨྲས་ པ། ལོག་རྟོག་ལྷ་ མིན་ དཔུང་འཇོམས་ ལྷའི་བླ་མ། །རྒྱ་ཆེན་མཁྱེན་བརྒྱའི་
སྤྱན་ ལྡན་ ལྷ་ དབང་ མཆོག །གསང་ ཆེན་ རྣམ་ པར་ རྒྱལ་ བའི་ ཁང་ བཟང་དུ། །ཕྱོགས་ ལས་
རྒྱལ་བའི་རྒྱལ་ཚབ་མངའ་གསོལ་ཚེ། །གསུང་གི་གསང་བས་ ཆེ་བཙུན་གདུལ་བྱའི་ཚོགས། །
གཅིག་ཏུ་བསྡུས་ཤིང་དམ་ཆོས་སྤེལ་བའི་བརྡར། །གཡས་འཁྱིལ་ལྷ་ཡི་དུང་ཆེན་དབྱངས་ཟབ་
མོས། །ཚོགས་མཆོག་ཀུན་ དགའ་ ར་བར་བསྐུལ་བར་མཉམ། །སྡོམ་གསུམ་དྲི་མེད་རིན་ཆེན་
ཁམས་ ལས་ གྲུབ། །རྒྱུད་ གསུམ་ སྨྲ་ བའི་ གཟི་ བྱིན་ ཆེར་ འབར་ བས། །ཁམས་ གསུམ་ འགྲོ་
བློའི་ ཆུ་ སྐྱེས་ བཞད་ པའི་ རྩེར། །གསང་ གསུམ་ འབྲས་ བུའི་ སྦྱང་ རྩི་ སྤྱོད་ པའི་ བརྡར། །རིས་
མེད་འཇིག་རྟེན་ཀུན་ ལ་ཐོགས་མེད་དུ། །མཐའ་མེད་བསྐལ་པར་འཆར་བའི་འོད་བརྒྱ་དང༌།
། མཚུངས་མེད་བསྟན་པའི་ཉི་མ་མཆོག་དེ་ཟུང་། །འགྱུར་མེད་ས་འཛིན་དབང་རྩེར་གསར་དུ་
འཆར། །གདོད་ནས་འབད་མེད་ཀུན་ཉོན་ལུགས་ལས་བཟློག །རྣམ་བྱང་རྟེན་འབྲེལ་ཟབ་མོ་
མཆོག་དེ་དག །ཕལ་པའི་བློ་ཡིས་བསྐྲུན་པ་དང་བྲལ་ཡང་། །འཕགས་མཆོག་གང་དེའི་དགེ་
མཚན་ ཆེ་ ལས་ འཁྲུངས། །དབང་ པོའི་ གཞུ་ ལས་ གྲུབ་ པའི་ ཡིད་ འོང་ མཆོད་ པའི་ རྫས། །
གཡས་འཁྱིལ་ཤཾ་ཁ་དང་ན་ཚ་སྐྱོབ་པ་དམ་ཀ །ལྷ་ཡི་དྷྭ་ཛ་སིལ་སྙན་དཔལ་བེའུ་མེ་ན་ཀ་སོགས་
དང༌། །མན་ ར་ བ་དྲི་ཞིམ་ སྤོས་ སོགས་ མཆོད་ པའི་བཀོད་པ་དཔག་མེད་བཅས། །འཆི་མེད་
དཀར་ཕྱོགས་དགའ་བའི་ཚོགས་རྣམས་དང༌། །ཕྱོགས་བཅུའི་རྒྱལ་བ་སྲས་བཅས་མ་ལུས་པས། །
ཀུན་གསལ་ཁྱོན་ཡང་དོག་པ་ཙམ་གྱུར་ཏེ། །དགའ་མགུ་གུས་པའི་རྣམ་འགྱུར་ཚད་མེད་པས། །
མཁྱེན་བརྩེ་ནུས་གཏེར་རིགས་གསུམ་སྤྱི་གཟུགས་གར། །བགྱིད་པ་གསུམ་བདག་དཔལ་ལྡན་
འདྲེན་པ་རྗེ། །གསང་གསུམ་དབྱེར་མེད་ཀུན་དགའ་བཟང་པོ་ཡི། །རྒྱལ་ཚབ་ས་སྐྱའི་བསྟན་
པ་ ང་ བདག་ མཛད། །ས་བཅུའི་རྒྱལ་ སྲས་ ས་ གསུམ་ འགྲོ་བློའི་མུན། །ཕུག་ ནས་ འཇིག་ པའི་
420

སྒྲོན་མེ་ན་ཚོད་གང་། །རབ་ གཞོན་ག་ཤལ་ལྟ་བུ་ཐུབ་པའི་བསྟན། །ཕྲེང་མཛེས་ ས་ གསུམ་
ཀུན་ དུ་ སྤེལ་ མཁས་ ཤིང་། །བཀྲ་ ཤིས་ རབ་ གྲགས་ རྒྱལ་ བའི་ དགེ་ མཚན་ དང༌། །དཔལ་
འབྱོར་འདོད་དགུ་བཟང་པོའི་རྣམ་རྩེན་རྗེ། །མངའ་བར་གསོལ་ཞིང་མེ་ཏོག་ཆར་མང་ཕབ། །
རབ་འབྱམས་རྒྱལ་བའི་རྒྱལ་ཚབ་མཆོག་དབང་བསྐུར། །ཞེས་སོ། །གཉིས་པ་ རྗེ་བཙུན་དམ་
པ་རྣམས་ཀྱི་རིང་ལུགས་དྲི་མ་མེད་པ་རྣམས་འཆད་རྩོད་རྩོམ་པའི་སྒོ་ནས་དར་ཞིང་རྒྱས་པར་
མཛད་པའི་ཚུལ་ནི། སྟག་ལོ་དེ་ཀའི་ཧོར་ཟླ་བཅུ་གཉིས་པའི་ཉེར་ལྔ་ནས་བཟུང་ལོ་རེ་བཞིན་
སྟོབས་བཅུའི་དབང་ཕྱུག་དཔལ་ལྡན་བི་རཱུ་པའི་བཞེད་གཞུང་གསུང་ངག་རིན་པོ་ཆེ་ལམ་འབྲས་བུ་
དང་བཅས་པའི་གདམས་པ་ཡོངས་རྫོགས་ཚར་རེ་དང་འབྲེལ་པའི་སེམས་བསྐྱེད་དབང་བསྐུར་
བྱིན་ རླབས་ མན་ངག་དང་ལུང་དང་ལག་ ལེན་ གྱི་ རིམ་པ་རྣམས་ཤིན་ཏུ་ ཞིབ་ཅིང་རྒྱས་པར་
གསུངས། གཞན་ཡང་དབྱར་སྟོན་སོགས་དུས་ཆོས་རྣམས་དང་བར་སྐབས་ཅི་རིགས་པ་རྣམས་
སུའང་བྱང་སེམས་ཐེག་ཆེན་ལ་ དབུ་མ་ལུགས་ ཀྱི་སེམས་བསྐྱེད། བློ་སྦྱོང་ཞེན་པ་བཞི་ བྲལ།
དོན་ བདུན་ མ། སྐྱིད་ སྡུད་ ལམ་ ཁྱེར། རྟེན་ འབྲེལ་ སྙིང་ པོ། དབུ་ མ་ ལྟ་ ཁྲིད་ སོགས་ དང་།
ལུང་ ལ། འཕགས་པ་བརྒྱད་སྟོང་པ། ཡང་དེའི་ལྟ་བསྒོམ་སྤྱོད་པའི་ལུང་གྲུབ་ཐོབ་ཐང་སྟོང་
རྒྱལ་ པོ་ ནས་ བརྒྱུད་པ། རྡོ་ རྗེ་ གཅོད་ པ། སྡུད་པ་ཚིགས་སུ་བཅད་ པ་ སོགས་ དང་། བསྟན་
བཅོས་ ལ། བྱམས་ ཆོས་ ལྔ། དབུ་ མ་ རྩ་ བའི་ ཤེས་ རབ། སྤྱོད་ འཇུག་ སོགས་ དང་། མདོ་
སྔགས་ཐུན་མོང་བའི་ཉམས་ལེན་ཕ་དམ་པ་དང་། མ་གཅིག་ལབ་སྒྲོན་ནས་བརྒྱུད་པའི་གཅོད་
སྐོར་མང་ དག་མདོ་ སྔགས་ ཐམས་ཅད་ ཀྱི་ཟབ་བཏུས་ བླ་མ་བརྒྱུད་ པའི་ གསུང་ རབ་ལ། རྗེ་
བཙུན་ ས་ སྐྱ་ པ་ གོང་ མ་ལྔའི་ བཀའ་ འབུམ་ པ་ སྟེ་ བཅུ་ དྲུག །བཀའ་ གདམས་ གླེགས་ བམ།
རྒྱལ་སྲས་ཐོགས་མེད་པའི་བཀའ་འབུམ་ཐོར་བུ་བ། རྡོ་རྗེ་འཆང་ཀུན་དགའ་བཟང་པོའི་བཀའ་
འབུམ་པོད་ བཞི་མ། མུས་ཆེན་སེམས་དཔའ་ཆེན་པོའི་བཀའ་འབུམ་ པུ་སྟི་ གཅིག་ རྗེ་ དཀོན་
མཆོག་ལྷུན་གྲུབ་ཀྱི་བཀའ་འབུམ་པུ་སྟི་གསུམ། པཎ་ཆེན་ནམ་མཁའ་དཔལ་བཟང་གི་བཀའ་
འབུམ་པུ་སྟི་གསུམ། གཞན་ཡང་བླ་མ་རྣམས་ ཀྱི་གསུང་རབ་ཕྲན་ཚེགས། ཟབ་མོ་རྡོ་རྗེ་ཐེག་
པའི་ སྐོར་ ལ། སྨིན་ བྱེད་ ཀྱི་ དབང་ བྱ་ རྒྱུད་ ལ་ རིགས་ གསུམ་ སྤྱི་དབང་། རྡོ་ རྗེའི་ རིགས་ མི་
འཁྲུགས་པ་ལྷ་དགུ་སྟ་གོན་ཡོད་མེད་ལུགས་གཉིས། པདྨའི་རིགས་ལ་ཚེ་དཔག་མེད་ལྷ་དགུ་མ།
འཆི་མེད་ རྔ་ སྒྲ། རྣལ་ འབྱོར་རྒྱུད་ལ་ སྦྱོང་ དཀྱིལ་ བཅུ་ གཉིས། ཀུན་ རིག་ ཟུར་ བཀལ། འཆི་
421

འཇོམས་ ཟུར་ བཀའ། རྣལ་ འབྱོར་ བླ་ མེད་ ལ། ཕ་ རྒྱུད་ གསང་ འདུས་ འཇམ་ རྡོར། སྤྱན་
རས་ གཟིགས་ ལྷ་ བཅུ་ དགུ། གཤེད་ མར་ ལྷ་ ལྔ། འཇིགས་ བྱེད་ རྭ་ ལུགས། འཇིགས་ བྱེད་
ས་ལུགས། མ་རྒྱུད་ ལ་ བདེ་མཆོག་ ལོ་ནག་དྲིལ་ གསུམ། མཁའ་ འགྲོ་རྒྱ་མཚོ། གཉིས་མེད་
རྒྱུད་ ལ་ ཀྱེ་རྡོར་ བཀའ་ བབ་བཞི། བདག་མེད་ལྷ་མོ་བཅོ་ལྔ། མགོན་པོའི་དབང་བཀའ་ལབ་།
གུར་ རིགས་བསྡུས། སཾ་་པུ་ཊ་རྡོར་དབྱིངས། རྙིང་མའི་སྐོར་ལ་རྡོ་ རྗེ་ ཕུར་པ་ས་ལུགས། གུ་
རུ་དྲག་པོ་དམར་པོ་མངའ་བདག་མྱང་ལུགས་ཀྱི་དབང་རྗེས་གནང་། སློབ་དཔོན་པདྨའི་བླ་མའི་
རྣལ་ འབྱོར། བྱིན་ རླབས་ ཐུགས་ རྗེའི་ དབང་ འབྲིང༌ པོ། གསོལ་ འདེབས་ ལེའུ་ བདུན་ མ།
དཀར་ བདུད་ལྕམ་དྲལ་ གྱི་ རྗེས་ གནང་ སོགས། བྱིན་རླབས་ རྗེས་ གནང་ གི་ སྐོར་ལ། ན་ རོ་
མཁའ་ སྤྱོད། ཨིནྡྲ་ མཁའ་ སྤྱོད། མེ་ ཏྲི་ མཁའ་ སྤྱོད། དམར་ པོ་ སྐོར་ གསུམ་ གྱི་ རྗེས་ གནང་།
དེའི་ཡིག་ཆ་ པོད་ ཆུང་། དམར་ཆུང་ མ་སྐོར་ གསུམ་ ལུང་ བཅས། གསུང་ ངག་ ལམ་འབྲས་ ཀྱི་
ཆ་ ལག ། ལམ་ ཟབ་ ཕྱི་ ནང་། བིར་ སྲུང་། བླ་ མ་ རིན་ འབྱུང་། ཚར་ གསུམ་ ཁུག་ པ།
སྒྲུབ་ པ་ ལུང་ སྦྱིན། རྣམ་ འཇོམས་ བིར་ ལུགས། བརྡ་དོན་ གསལ་བ། བདག་མེད་ མའི་ བྱིན་
རླབས། ག་ ཡ་ དྷ་ རའི་ མགོན་ རྐྱང་། བརྡ་ ཆིག་ བརྒྱུད། གླེགས་ བམ་ སེར་ དམར་ སོགས།
སྒྲུབ་ ཐབས་ བརྒྱ་ རྩའི་ རྗེས་ གནང་། དེའི་ རྒྱ་ གཞུང་ བོད་ གཞུང་ གི་ ལུང་། སྒྲུབ་ ཐབས་ རྒྱ་
མཚོའི་རྗེས་གནང་། དེའི་རྒྱ་གཞུང་བོད་གཞུང་གི་ལུང་། སྒྲོལ་མ་ཉེར་གཅིག་གི་རྗེས་གནང་
ལུང་། རྗེས་ གནང་ ཐོར་ བུ་ བའི་ སྐོར་ ལ། རྣམ་ རྒྱལ་ ལྷ་ དགུ། རྣམ་ འཇོམས། ནོར་ རྒྱུན་
མ། སེང་ གདོང་ མ་ སྔོ་ དམར། དེའི་ ལས་ ཚོགས་ སོགས་ ཀྱི་ ཡིག་ ཆ་ རྣམས། མི་ གཡོ་ བ་
དཀར་ སྔོན། དབྱངས་ ཅན་ དཀར་ མོ། སྨེ་ བརྩེགས་ ལྗང་ ནག །དུད་ ཁ། ཁྲོ་ མོ་ སྨེ་
བརྩེགས། འཇམ་ དཔལ་ ནག་ པོ། འཇམ་ དཔལ་ དཀར་ པོ། དེའི་ ཡིག་ ཆ་ ཡོངས་ རྫོགས།
འཇམ་ དབྱངས་ ཨ་ ར་ པ་ཙ་ ན། འཇམ་ དབྱངས་ གང་ བློ་ མ། སྨྲ་ སེང་ དེའི་ ཡིག་ ཆ་ ཡོངས་
རྫོགས། ཁྱུང་ ཁྲ། ཁྱུང་ ནག་ མཁའ་ ལྡིང་ གསེར་ མིག་ འཁྱིལ་ པའི་ རྗེས་ གནང་། དེའི་ ལས་
ཚོགས། ཕྱག་ རྡོར་ འབྱུང་ འདུལ། ཨུཙཱརྨ། གཏུམ་ པོ་ ཁྱུང་ ལྔ། སྤྱན་ རས་ གཟིགས་ གཙོ་
འཁོར་ གསུམ། བཅུ་ གཅིག་ ཞལ། སེང་ གེ་ སྒྲ། སྒྲོལ་ དཀར་ ཁྲིད་ བཅས། གཉན་ སྒྲོལ།
གཤེད་ དམར། གུར་ སོར་ འབྲང་། རས་ ཆུང་ ཚེ་ དབང་། གྲུབ་ ཐོབ་ ཚེ་ དབང་། ཚེ་ དབང་
ལྕགས་ སྡོང་ མ། ཚེ་ དཔག་ མེད་ དཀར་ པོ། རི་ ཁྲོད་ ལོ་ མ་ ཅན། སྨན་ བླ་ མཆེད་ བདུན།
422

མདོ་ཆོག །ཐུབ་པ་གནས་བརྟན་བཅུ་དྲུག་གིས་བསྐོར་བའི་ རྗེས་ གནང་། ཀླུ་དབང་རྒྱལ་ པོ་
གཙོ་ འཁོར་ ལྔ་ པ། རྟ་ མགྲིན་ སྐྱེར་ སྒང་ ལུགས། ཟླ་ རྒྱལ་ ལུགས། རྫི་ སེར་ ནག །ཆོས་
སྐྱོང་གི་སྐོར་ལ། གུར་ལྷ་བརྒྱད། གསང་ཁྲིད་དང་འབྲེལ་ པའི་ལྷ་དགུ་མ། ཁྲོ་བཅུ་ལྷ་བཅུ་
གཉིས་ མ། ལྕམ་ དྲལ་ ལྷ་ གསུམ། དུད་ སོལ་ མ། པུ་ ཏྲའི་ ཟུར་ བཀལ། ཞལ་ བཞི་ བསྙེན་
མགོན། བྲམ་ ནག་ཤན་ པ་ དྲུག་ སྐོར། དཀར་ པོ་ ཚེ་ འཕེལ་ སོགས་ ལས་ བཞིའི་ རྗེས་ གནང་།
མགོན་ དཀར། ཕྱག་ དྲུག་ པ་ འཁོར་ བཅས། ཕྱག་ བཞི་ ལྷ་ མང་། དམ་ ཅན་ ཆོས་ རྒྱལ་ ལྷ་
བཅུ་ གསུམ་ མ། དཔའ་ གཅིག་ ཡབ་ ཡུམ། དམར་ པོ་ ཁྲག་ མདོག །བསེ་ བྱ་ བཞིས་ བསྐོར། །
སྟག་ ཞོན་ འཁོར་ བཅས། གཉོས་ མགོན་ ཏྲཀཱད། དམག་ ཟོར་ མ། བེག་ རྩེ། ཚེ་ རིང་
མཆེད་ལྔ། ཕྱག་རྡོར་ འགྲོ་ བཟང་ལུགས་ དང་རྣམ་སྲས་རྟ་བདག་བརྒྱད་ བཅས་ སྦགས་ སྒྲུབ།
དྲག་པོའི་ རྗེས་ གནང་། སེར་ཆེན་ གྱི་ རྗེས་ གནང་། དུར་ཁྲོད་བདག་པོའི་ རྗེས་ གནང་། ཞང་
བློན་ རྡོ་ རྗེ་ བདུད་ འདུལ་ གྱི་ རྗེས་ གནང་། ཡང་ དེའི་ གསང་ སྒྲུབ་ ལྷ་ ལྔའི་ རྗེས་ གནང་། མ་
གཅིག་དཔལ་ལྷ་མོའི་རྗེས་གནང་། ཁྲིད་ཀྱི་སྐོར་ལ་ཁྲིད་བརྒྱ་རྩ་བརྒྱད་པ། བདེ་མཆོག་ནག་
པོ་ རིམ་བཞི། རྩ་དབུ་མ་ ཡུམ་ དང་སྦྱར་བ། འཇིགས་བྱེད་རྭ་རྩེ་སེམས་འཛིན། རྣལ་འབྱོར་
བཞི་ ཁྲིད། གཤེད་ དམར་ སྤྲོས་ མེད། ཐུགས་ རྗེ་ ཆེན་ པོའི་ དམར་ ཁྲིད་ ཚེམ་ བུ་ ལུགས།
མགོན་པོ་ བྲག་རྫོང་མའི་ཁྲིད་ཕྱི་ནང་གསང་གསུམ། གསང་ཁྲིད་ཐུན་མོང་མ་ཡིན་པ། ཞལ་
གྱི་སྲུང་ འཁོར་ཚེ་ ཁྲིད་ སོགས་ དང་། གཞན་ ཡང་ སྔར་ མ་འཐུས་ པའི་ ལུང་ གི་སྐོར་ལ། རྒྱུད་
འབུམ་ནས་ བྱ་རྒྱུད་ལ་ཚེ་དཔག་མེད་ཀྱི་མདོ་མཚན་བརྒྱ་རྩ་ བརྒྱད་པ་སོགས་འགའ་རེ། རྣལ་
འབྱོར་རྒྱུད་ངན་སོང་ སྤྱོད་རྒྱུད། རྣལ་འབྱོར་བླ་མེད་སྐོར་ཡོངས་རྫོགས་ གཞན་ཡང་འཇིགས་
བྱེད་ རྒྱ་ གཞུང་ རྣམས། བོད་ གཞུང་ རྭ་ པོད། ལྗོང་ དང་ རྒྱུ་ དང་། འབྲི་ གུང་ དཔལ་ འཛིན་
རྣམས་ ཀྱིས་ མཛད་ པ། གཤེད་དམར་ ལ་ བིནྡྲ་ པས་མཛད་ པའི་གཞུང་བརྒྱད་ སོགས། མཁྱེན་
རབ་ཀྱི་དབང་ཕྱུག་གློ་བོ་མཁན་ཆེན་བསོད་ནམས་ལྷུན་གྲུབ་ལེགས་པའི་འབྱུང་གནས་རྒྱལ་མཚན་
དཔལ་ བཟང་ པོའི་ གསུང་ རབ་ ལས། རྗེ་ཉིད་ ཀྱི་ སྐུ་བསྟོད་མཁྱེན་ བརྩེ་མ། རྒྱལ་་ཚབ་དམ་
པའི་རྣམ་ཐར་ བླ་མ་དཔལ་སྐྱབས་ལ་ གནང་བའི་རྣམ་ཐར་ སོགས་དང༌། ཞིབ་མོ་རྣམ་འཐག
གནས་ གསུམ་ གསལ་བྱེད། ཡུལ་ ཆེན་ ངོས་ འཛིན། ཙ་ རི་ དེ་ ཝཱི་ཀོ་ཊའི་ དགག་སྒྲུབ། བདེ་
གཤེགས་སྙིང་པོའི་གསལ་བྱེད། སྡོམ་པ་བསྒྲག་བཟུང་ཐད་ཀྱི་གསུང་རྒྱུན། སེམས་བསྐྱེད་ཆོ་
423

ག །ནཱ་ རོ་ པ་ནས་ བརྒྱུད་པའི་དབང་གི་སྔོན་འགྲོའི་ ཕྱག་ ལེན། ཡས་ གཏམ། རིགས་ གཏེར་
ཉེར་མཁོ་མཐའ་ གཉིས་ བསལ་བ། འགྲེལ་བཤད་སོགས་དང་། རིན་པོ་ཆེ་དཔལ་ལྡན་དོན་
གྲུབ་ ཀྱི་ གསུང་ འབུམ། སྨན་ གྱི་ རྒྱུད་ བཞི། མགོན་ པོའི་ པ་ སྟི་ མེ་ འབར་ མ། གུར་ ཞལ་
གཉིས་ཀའི་གདམས་པ་གསེར་པོད་སོགས། མདོར་ན་གདུལ་བྱ་སོ་སོའི་བསམ་པ་དང་མཐུན་
པར་ སྩོལ་བར་མཛད་ཅིང་། དེ་ཡང་ཐུན་མོང་གི་ལམ་ གྱི་འདུལ་བ་རྣམས་ལ་ཤིང་རྟའི་སྲོལ་
གཉིས་ལས་འོངས་པའི་ལམ་སོགས་བྱང་སེམས་ཀྱི་བསླབ་བྱ་གཙོ་བོར་སྟོན་པའི་གཞུང་དུ་མས་སྐྱེ་
དགུའི་ཡིད་བརླན་པར་མཛད་ཅིང་། བསྟན་པའི་རྩ་བ་རབ་བྱུང་བསྙེན་རྫོགས་དོན་དུ་གཉེར་བ་
རྣམས་ལ་རང་རང་གི་ཆོ་ག་རྣམ་པར་དག་པའི་སྒོ་ནས་ངེས་པར་འབྱུང་བའི་ཚུལ་ཁྲིམས་རྣམ་པར་
དག་པ་སྩལ་ཏེ་ཐར་པའི་ས་བོན་བཞག་པ་ལའང་དགེ་སློང་སྟོང་ཕྲག་དུ་མ་བསྐྲུན་པར་མཛད།
ཐུན་མོང་མ་ཡིན་པའི་ལམ་གྱིས་འདུལ་བར་འོས་པའི་གདུལ་བྱ་རྣམས་ལ་ཐུན་མོང་མ་ཡིན་པའི་
ལམ་གསང་ཆེན་རྒྱུད་སྡེ་རིན་པོ་ཆེ་རྣམས་ནས་བཤད་པའི་སྨིན་པར་བྱེད་པའི་དབང་། གྲོལ་
བྱེད་ཀྱི་ལམ། དེ་དག་དང་འབྲེལ་ པའི་ རྗེས་གནང་བྱིན་རླབས་སོགས་གོང་དུ་ སྨོས་པ་རྣམས་
སྩལ་ཞིང་དེ་དག་རེ་ཡང་ལན་གྲངས་དུ་མར་གནང་ཞིང་གཙོ་ཆེར་གསུང་ངག་རིན་པོ་ཆེ་ལམ་
འབྲས་བུ་དང་བཅས་པའི་གདམས་པ་ཨེ་ཝཾ་ཆོས་ལྡན་གྱི་གཙུག་ལག་ཁང་ཆེན་པོར་ཚར་བརྒྱད།
ཤར་པ་བདག་ཆེན་བློ་གྲོས་གྲགས་ པ་ལ་ཚར་གཅིག ། གཞན་ཡང་ཟུར་ནས་རེ་ཙམ་ལའང་
མང་དུ་གསུངས་ཤིང་། དེ་ལྟར་ དེ་ དག་ ཀྱང་བསྟན་ འགྲོ་ ཁོ་ནའི་དོན་ལ་དགོངས་ཏེ་སླ་ཆོས་
སོགས་མི་མཛད་པར་དགག་སྒྲུབ་ཀྱི་གནད་རྣམས་དམ་པར་བཅས་པའི་སྒོ་ནས་སྐྱོ་ངལ་གྱི་འདུན་
པ་སོགས་གཏན་མི་མཛད་པ་འདི་ནི་དམ་པ་གཞན་ལས་རྨད་དུ་བྱུང་བའི་རྣམ་ཐར་རོ། །མདོར་
ན་བཤད་བྱའི་ཆོས་གང་དང་གང་འཆད་ཀྱང་དེ་ཁོ་ན་ལ་སྦྱངས་པ་མཛད་པ་ལྟར་མདོ་རྒྱུད་བསྟན་
བཅོས་ དང་ མཐུན་ པའི་ ལུང་། སྒྲ་ ཚད་ དངོས་ སྟོབས་ དང་ མཐུན་ པའི་ རིགས་ པ། ཆོས་ ཉིད་
ཟབ་མོ་དང་མི་འགལ་བའི་རྗེས་སུ་གདམས་པའི་སྒོ་ནས་ཚིག་གཞན་གྱིས་གཟུང་སླ་ཞིང་རྣ་བར་
སྙན་པ། དོན་རྒྱ་ཆེ་ཞིང་ཚིག་དོན་འབྲེལ་ཆེ་བས་གཞན་གྱིས་རྟོགས་པར་སླ་བ་སོགས་མདོར་ན་
འཆད་ པའི་ ཡོན་ ཏན་ ཐམས་ ཅད་ ཚང་ ཞིང་། མི་ འཆད་ པ་ དང་། ལེགས་ པར་ མི་ འཆད་ པ་
སོགས་ སྐྱོན་གང་དང་ཡང་མ་འདྲེས་པར། བློ་ཆེན་རྣམས་ ལ་ ཟབ་རྒྱ་ཆེ། བློ་ཆུང་བཟུང་བདེ་
གོ་སླ་བ། །ཕྱི་ནང་ ཚིག་དོན་འབྲེལ་ཆགས་ནས། །དོན་ ཕྲ་འགལ་འབྲེལ་བཅད་ཅིང་བཤད།
424

།ཅེས་གསུངས་པ་ལྟར། བཤད་བྱའི་ཆོས་གང་ཡིན་པའི་ཚིག་དོན་རྒྱུ་མཚན་དང་བཅས་པ་ཞིབ་
པར་བཤད་ནས་མཐར་སྙིང་པོ་བསྡུས་པ་ནི་འདི་ལྟར་ཡིན་ཞེས་མཁས་རྨོངས་ཀུན་གྱི་བློ་ལ་འཆར་
བདེ་ཞིང་དོན་གྱི་མདོ་ཞིག་སྟོན་པར་མཛད་པས་ན་འཆད་ཚུལ་གང་ལ་དཔགས་ཀྱང་ཐམས་ཅད་
མཁྱེན་ པའི་ གསུང་ གི་ རྣམ་ ཐར་ འཛིན་ པ་ ཞིག་ གོ། །རྩོམ་ པས་ བསྟན་ པ་ སྤེལ་ བ་ ཡང་།
།གཞུང་དོན་རགས་པ་རྟོགས་ཕྱིར་བསྡུས་དོན་བསྟན། །བྱ་བྱེད་ལས་གསུམ་སྦྱར་ལ་ཚིག་དོན་
བླངས། །སྔ་ ཕྱིར་ འབྲེལ་ པ་རྟོགས་ ཕྱིར་ མཚམས་སྦྱར་ནས། ། རྟོགས་ དཀའི་ གནད་རྣམས་
བརྒལ་ལན་སྒོ་ནས་བསྙད། །ཅེས་པ་ལྟར་རྩོམ་པའི་ཡོན་ཏན་ཀུན་དང་ལྡན་པས་བཤད་སྒྲུབ་
ལྷུར་ལེན་པའི་བསྟན་བཅོས་མང་དུ་མཛད་ཅིང་དེ་ཡང་། ཆོས་ རྗེ་དཀོན་མཆོག་ལྷུན་གྲུབ་ཀྱི་
ཆོས་འབྱུང་རྩོམ་འཕྲོ། རྡོ་ རྗེ་ འཆང་ ཀུན་དགའ་བཟང་པོ་སོགས་སྐྱེས་ཆེན་དུ་མའི་རྣམ་ཐར།
ཁྲིད་གཞུང་དུ་མ་ཆོ་གའི་གཞུང་སོགས་དམ་པ་གོང་མའི་གསུང་རབ་ལ་བྱི་དོར་བྱེད་པའི་བསྟན་
བཅོས་མང་དུ་མཛད་པའི་བཀའ་འབུམ་པུསྟི་གསུམ་པ་ཞིག་བཞུགས་སོ། ། དེ་ལྟར་སྟག་ལོ་ནས་
སྦྲུལ་ལོ་ཟླ་བ་དགུ་པའི་བར་དུ་ཨེ་ཝཾ་བླ་བྲང་གི་ཐུགས་འགན་བཞེས་ནས་གོང་དུ་སྨོས་པའི་འཆད་
ཉན་སོགས་མདོར་ན་ལུགས་གཉིས་ཀྱི་སྒོ་ནས་ཨེ་ཝཾ་པའི་བསྟན་པ་རིན་པོ་ཆེ་དར་ཞིང་རྒྱས་པར་
མཛད། ཡོས་ལོའི་སྟོན་གདན་ས་ཆེན་པོ་དཔལ་ལྡན་ས་སྐྱར་ཆིབས་ཀྱི་ཁ་ལོ་བསྒྱུར་བས་དེར་
གོང་ཞབས་རིན་པོ་ཆེའི་དྲུང་སྐོར་ རགས་རིམ་གྱི་གསོལ་བ་དང༌། དར་སྣ་སོགས་བདག་རྐྱེན་
གཞན་ལས་ གཟབ་པ་བྱུང་། གོང་ཞབས་སུ་ཕུར་པ་ས་ལུགས་ཀྱི་དབང་ཞིག་ཀྱང་གསན། དེ་
སྐབས་ངོར་དུ་དབུ་མཛད་མེད་པས་བསྒྲིགས་འཆུགས་ཀྱིས་དོགས་དབུ་མཛད་ཞིག་བསྐོས་པར་
བརྩམས་པས་རྗེ་ཉིད་ཀྱི་ཞབས་འབྲིང་ནོར་བུ་དར་རྒྱས་ན་རེ། སོན་འབོར་པའི་དགེ་རྒན་བཀྲ་
ཤིས་འོད་ཟེར། རོང་པོའི་ཡེ་ཤེས་ལྷུན་གྲུབ་དང་། མི་ཉག་ཕྲིན་ལས་རྒྱ་མཚོ་རྣམས་འོས་ཡིན་
ཞིང་དེའི་ནང་ནས་ཀྱང་ཡེ་ཤེས་ལྷུན་གྲུབ། ཕྲིན་ལས་གང་རུང་འོས་སུ་འདུག་རུང་དབུ་མཛད་
འདི་བྱེད་དཀའ་བ་ཞིག་འོང་གི་ཡོད་པས་མི་ཉག་ཕྲིན་ལས་རྒྱ་མཚོ་ལ་འོས་པར་འདུག་ཟེར་བ་
ལྟར། རྗེ་ཉིད་ཀྱིས་ཕྲིན་ལས་ལ་བཀའ་གནང་བས་ཕྲིན་ལས་ཀྱང་གསུང་སྒྲུབ་པའི་འཆར་སྟོན་
མཛད་པ་ལྟར་གདན་ས་ཆེན་པོ་ནས་ཐུགས་དམ་ཞིག་ཀྱང་ཞུས་པ་གནང་། གདན་ས་སྒྲུབ་སྡེ་
གོང་འོག་ སོགས་སུ་རྟེན་མཇལ་སོགས་ཞིབ་པར་གནང་། རྟེན་རྣམས་ལ་ སྤོས་དཀར་མེ་སྙན་
དར་ སོགས་ དང་། འདུས་ པའི་ ཚོགས་ ལ་ མང་ ཇ་ སོགས་ བསྙེན་བཀུར་ ཡང་དག་མཛད། དེ་
425

A
ནས་ངོར་དུ་བྱོན་ནས་གཟའ་སྐར་བཟང་པོ་ཞིག་ལ་སྔར་གྱི་དབུ་མཛད་བཀོད་བཞག་གནང་བས་
ཁང་ཚན་འཁྲུགས་ཟིང་སོགས་ཀྱི་སྒོ་ནས་ཐུགས་སུན་ཕྲན་ཚེགས་བྱུང་སྐད། གང་ནའང་སྔར་རྗེ་
ཉིད་ཀྱིས་བསྐོས་པའི་ཕྲིན་ལས་ལ་དབུ་མཛད་དགོས་ཚུལ་གྱི་བསླབ་དོན་གཞུང་ས་ཆེན་པོ་ནས་
ཀྱང་ གནང་། དེ་སྐབས་སུ་མདའ་དཔོན་ངམ་རུ་ནས་ཀྱི་མི་ཁྲལ་ དགོས་ཟེར་བ་གསན་པས།
རྗེ་ཉིད་ཀྱིས་གསེར་སོགས་དངོས་པོ་མང་དུ་གནང་ནས་མི་ཁྲལ་མི་དགོས་པའི་བཀའ་ཤོག་བྱུང་
གསུངས། དེ་སྐབས་ཆུ་འདུས་ནས་གསེར་གླིང་དབང་ཕྱུག་བྱ་བས་ངོར་བརྒྱ་བསྒྱུར་བྱེད་ཀྱིན་
འདུག་ ཟེར་བ་ གསན་ པས། རྗེ་ འདི་ཉིད་ བྱང་ ཆུབ་ སེམས་དཔའ་ཆེན་པོར་སྣང་ བས་ གཞན་
ཐབས་མཛད་པར་རྒྱལ་བ་རྡོ་རྗེ་འཆང་གི་སྐུ་བསྟོད་མདོ་རྒྱུད་ཀུན་གྱི་རྒྱ་མཚོ་མ་འབུམ་གཏེར་དང་།
འདོད་དོན་ གསོལ་བཏབ། ཡོན་ཏན་བསམ་གྱིས་མི་ ཁྱབ་ འདྲེན་མཆོག་ གིས། ། ཞབས་ཟུང་
འཁོར་ལོ་བཀོད་པའི་སེང་གེའི་ཁྲིར། །བདག་ཅག་མགྲིན་བཟང་གཟིག་ཤུན་བཀླུབས་འདྲ་འདི།
།ལུགས་ཟུང་ངེས་གནས་གང་ཡང་མི་ ལྡན་ པས། །བསམས་ ཀྱིན་སྐྱོ་བ་ལྷག་པར་འཕེལ་བའི་
གནས། །ལྔ་དབང་གྱུར་ལ་དགའ་བ་སྐྱེ་བ་ཅན། །དེ་ཕྱིར་ཁྱོད་ཞབས་རིང་ལུགས་དྲི་མེད་ལ།
།ཕན་པའི་རྟེན་འབྲེལ་ཅུང་ཟད་སྣང་གྱུར་ན། །ལུགས་ཟུང་དོན་ཀུན་འབད་མེད་ལྷུན་གྲུབ་ཏུ།
།ལོ་དང་ཟླ་བར་མ་འགྱང་མྱུར་དུ་སྩོལ། །ཕན་ཆ་མེད་ན་བདག་གི་ཚེའི་འདུ་བྱེད། །མྱུར་དུ་
བཏང་ནས་ ཁྱོད་ཞབས་ པདྨོའི་དྲུང་། །སྐྱེས་ནས་ཐེག་ ཆེན་ བདུད་ རྩིས་ སྐྱོང་ བར་ མཛོད། །དེ་
ལྟར་གསོལ་བཏབ་བཏང་སྙོམས་མངའ་གྱུར་ན། །ཡིད་བཞིན་ནོར་འདྲའི་གཞན་དོན་མཛད་དེ་
བརྫུན། །གལ་ཏེ་ ཕྲིན་ལས་འཇུག་ཡུལ་མིན་གསུངས་ན། །ལྟོས་ བཅས་ཉམ་ཆུང་ གསོལ་བ་
འདེབས་བྱེད་པ། །ཕྲིན་ལས་འཇུག་ཡུལ་མིན་ན་ གཞན་ཅི་ཞིག ། ཉམ་ཐག་ སྙིང་ནས་ཡུས་
པའི་ ང་ རོ་ འདིས། །ཡིད་ ལ་ བརྣགས་ པའི་ དོན་ དེ་ ད་ ལྟ་ སྩོལ། །ཞེས་དང་། སྒྲོལ་མ་འབུམ་
ཐེར་ དང་། འདོད་ དོན་ གསོལ་ བ། སྡུག་ བསྔལ་ མཚོར་ ལྷུང་ བདག་ གིས་ སྒྲོལ་ ལོ་ ཞེས།
།དམ་བཅས་ ཕྱོགས་བཅུའི་རྒྱལ་བ་ ཀུན་ གྱིས་བསྔགས། །ཐུགས་ རྗེ་ གཞན་ལས་མྱུར་ བའི་ རྗེ་
བཙུན་མ། །ཐུགས་ དམ་ དུས་ ལ་ བབ་ པོ་ གནད་ནས་བསྐྱལ། །སྔོན་གྱི་ལས་དང་འཕྲལ་རྐྱེན་
ལས་བྱུང་བའི། །དམ་ཆོས་བསྒྲུབ་པའི་ཕྱི་ནང་ཉེར་འཚེའི་ཚོགས། ། བསམ་མི་ཁྱབ་དང་ད་
ལྟ་ ཡིད་ བརྣགས་ པའི། །སེམས་ ཀྱི་ནད་ཆེན་འདི་ ལས་ བསྐྱབ་ཏུ་ གསོལ། ། ཞེས་ པ་ སོགས།
ཡི་དམ་རྣམས་ལ་ལས་བཅོལ་མཛད་པས་སྔར་རྒྱུན་ལྟར་བྱུང་གསུངས། དེར་རྗེ་འདི་ཉིད་ཀྱིས་
426

བླ་བྲང་ག་འགན་སྟག་ལོ་ནས་སྦྲུལ་ལོའི་བར་བཞེས། དེ་ནས་ཤར་པ་བདག་ཆེན་སངས་རྒྱས་
བསྟན་འཛིན་ཕན་བདེའི་འབྱུང་གནས་དཔལ་བཟང་པོ་ལ་འབུལ་རྩིས་ཀྱིས་གཞུང་སར་རྒྱུ་མཚན་
ཞུས་པས་གཞུངས་ནས་ཀྱང་གནང་རྩིས་སྤྲོད་སོགས་སྔར་ལས་ཟབ་པ་གནང་། མཛོད་ནག་མར་
གསེར་ཞོ་སུམ་ཅུ་སོ་བདུན་ཙམ་བསྟན་ཐེས་སུ་དམིགས་ནས་འཇོག་པ་གནང་། སྤྱན་གཟིགས་
སུ་ཁྲབ་སྤུས་གཙང་གཅིག །ཇ་ནག་པོ་འཁོར་དྲུག །ཧོར་གོས་ སྤུས་ ལེགས་ ཁ་ཤས། ཨ་ ཀ་
རུ་དོས་སོགས་མང་དུ་གནང་སྟེ། རྗེ་ཉིད་ཟུར་བཞུགས་མཛད་སྐབས་སྔར་ནས་མཁན་ཆེན་ཤེས་
རབ་རྒྱ་མཚོའི་ཐར་རྩེའི་གཟིམས་ཁང་གཞི་གསོས་མཛད་དེ་རྗེ་ཉིད་ཀྱི་གཟིམས་ཁང་དུ་དམིགས་
རུང་། རྗེ་ཉིད་དབེན་པ་ལ་མཉེས་ཤིང་ བླ་ བྲང་ཆེན་པོར་དེ་འདྲ་རྣམ་གཡེང་ཆེ་བས་མི་སྡོད་
གསུངས་ནས་བཞུགས་པ་མ་གནང་། བདག་ཆེན་ཡེ་ཤེས་བཟང་པོས་གཟིམས་ཕྲུག་ཏུ་བཞུགས་
ནས་མཁན་རིན་པོ་ཆེ་ལ་བཀའ་ཆོས་སོགས་འབུལ་དགོས་གསུངས་པས་དེར་བཞུགས་ན་ཐར་རྩེ་
བ་མི་མཉིས་ ཀྱིས་ དོགས་ མཛད་ནས་ མ་བཞུགས་རུང་། ཐར་རྩེ་ ནས་ ཀྱང་ གཟིམས་ ཕྲག་ཏུ་
བཞུགས་དགོས་པའི་བསླབ་དོན་ཞུས་པས་རིགས་རུས་མངོན་པར་མཐོ་ཞིང་མཁས་གྲུབ་ཀུན་གྱི་
གཙུག་རྒྱན་མཁས་པའི་གཟིམས་ཁང་གཟིམས་ཕྲུག་པདྨ་འོད་ཀྱི་གཞལ་ཡས་སུ་འཇིགས་མེད་
སེང་གེའི་ཁྲི་ལ་ཞབས་ཟུང་མི་འགྱུར་ཡུན་རིང་དུ་བརྟན་པའི་རྟེན་འབྲེལ་བཅས་བཞུགས་སུ་
གསོལ་ ལོ། །སྨྲས་ པ། ཀུན་ མཁྱེན་ ཟས་ གཙང་ སྲས་ པོའི་ གསུང་ གི་ མཛོད། ། ས་ སྐྱའི་ རྗེ་
བཙུན་རྣམས་ཀྱི་བཞེད་གཞུང་གང་། །ཕྱོགས་རིས་འཆད་པའི་ཆོས་སྨྲ་ཆེར་མང་ཡང་། ། ཡོངས་
རྫོགས་ ཅིག་ ཅར་ སྟོན་ པའི་ འདྲེན་ མཛད་ གང་། །རྣམ་ མང་ མདོ་ སྡེའི་ ཆུ་ གཏེར་ བྱེ་ བ་ ཕྲག །
ཕྱོགས་ཀུན་སྤེལ་བས་ཕན་བདེའི་ལོ་ཐོག་ཀུན། །རྒྱས་མཛད་སངས་རྒྱས་སྲས་པོ་ཕུན་ཚོགས་
མཚན། །རིགས་ གསུམ་ འགྲོ་བའི་ གཙུག་རྒྱན་ སྙིང་ནས་བསྔགས། །ཟབ་་ རྒྱས་ རྒྱུད་ སྡེའི་ཆུ་
གཏེར་རབ་ཡངས་ པར། །ཟབ་དོན་དབང་ཁྲིད་གདམས་པའི་ནོར་ བླངས་ནས། །ཟབ་ ཡངས་
བཤད་པའི་རྒྱལ་མཚན་རྩེར་བཀོད་དེ། །ཟབ་མོའི་དངོས་གྲུབ་མཆོག་སྩོལ་འདྲེན་མཆོག་རྗེ།
། ལེགས་གསུང་འདུལ་བའི་གསེར་རིའི་ཕུང་པོའི་སྐུ། ། ལེགས་པར་སྟོན་པ་ལྷང་ལྷང་སྟོན་པའི་
གསུང་། །ལེགས་ ལམ་ རིག་ ནས་ བསམ་ པའི་ རླན་ ལྡན་ ཐུགས། ། ལེགས་ འདོད་ བཙུན་ པའི་
དབང་ པོ་ ཁྱོད་ ཁོ་ ན། །དྲི་ བྲལ་ རིག་ གནས་ མཐའ་ ཡས་ ཟློས་གར་ གྱི། །དྲི་མེད་རྣམ་འདྲེན་
བཞི་པའི་བསྟན་པ་ཉིད། །དྲི་གཞོན་ལྟ་བུར་ཕྱོགས་ཀུན་ཁྱབ་སླད་དུ། །དྲི་མེད་ལེགས་བཤད་
427

སྤེལ་ མཛད་ པཎྜི་ ཏ། །ཞེས་ སོ། གསུམ་ པ་ རིགས་ རུས་ མངོན་ པར་ མཐོ་ ཞིང་ མཁས་ བཙུན་
བཟང་པོའི་ཡོན་ཏན་གྱིས་ཕྱུག་པའི་དགེ་བའི་བཤེས་གཉེན་དམ་པ་རྣམས་སློབ་མར་བསྐྲུན་པའི་
ཚུལ་ནི། གདན་ས་མཛད་པ་ནས་བཟུང་སྟེ་ངོར་གྱི་དགེ་འདུན་འདུས་པ་རྒྱ་མཚོའི་ཚོགས་བགྲང་
ཡས་ དང་། གཞན་ ཡང་། རིགས་ གསུམ་ འགྲོ་ བའི་ སྐྱབས་ གཅིག །ཁམས་ གསུམ་ ཆོས་ ཀྱི་
རྒྱལ་པོ་ཤར་ཆེན་སངས་རྒྱས་བསྟན་འཛིན་ཕན་བདེའི་འབྱུང་གནས་དཔལ་བཟང་པོ། མཐའ་
ཡས་ཤེས་བྱ་གཞལ་མཁས་འཇམ་པའི་དབྱངས། །ཚད་མེད་ཐུགས་རྗེའི་གཏེར་ཆེན་པད་དཀར་
འཆང་། །ཕྲིན་ལས་བཟང་པོའི་མངའ་བདག་རྡོ་ རྗེ་ འཛིན། །གཅིག་བསྡུས་འཇམ་མགོན་བླ་
མར་ གུས་ ཕྱག་ འཚལ། །ཞེས་ པའི་བསྟོད་ཡུལ་ དམ་ པ་ མཁན་ཆེན་ཤེས་ བྱ་བཟང་པོ། མདོ་
སྔགས་བསྟན་པའི་རྒྱ་མཚོའི་ཕ་མཐར་སོན་པའི་མཁས་མང་དེད་དཔོན་ཤར་ཆེན་བློ་གྲོས་གྲགས་
པ། ཡོངས་ཀྱི་དགེ་བའི་བཤེས་གཉེན་དམ་པ་སེ་ཆེན་གན་གྱི་གདུང་རྒྱུད་དམ་ཆོས་བཀྲ་ཤིས།
མཁས་ པའི་བརྒྱུད་འཛིན་མཚུངས་མེད་དཀོན་མཆོག་དཔལ་ལྡན། རིག་གནས་ འདོད་ དགུའི་
གཏེར་ཆེན་ བྱམས་བརྩེ་མཁྱེན་ པའི་ མངའ་བདག་ མུས་ཆེན་ ཆོས་ ཀྱི་ རྗེ་ ཀུན་ དགའ་ རྒྱ་ མཚོ།
མཁས་བཙུན་བཟང་པོའི་ཡོན་ཏན་གྱིས་ཡོངས་སུ་གཏམས་པའི་བུམ་བཟང་དབུ་མཛད་པ་ཕྲིན་
ལས་ རྒྱ་ མཚོ། དཔལ་ ས་ སྐྱ་པའི་ བསྟན་ པའི་ ཁང་ བཟང་ བཏེག་ པའི་ལྷུན་པོ་ ལུགས་ གཉིས་
མཁྱེན་པའི་མངའ་བདག་སྡེ་དགེ་བླ་མ་སངས་རྒྱས་དཔལ་བཟང་ཁུ་དབོན་སོགས་ཨེ་ཝཾ་པའི་
བསྟན་འཛིན་མང་དུ་སྨིན་པར་མཛད། གཙོ་ཆེར་སྒྲུབ་པ་ལ་གཅིག་ཏུ་བརྩོན་པར་མཛད་ཅིང་
བར་སྐབས་རྣམས་སུ་ཆོས་ ཀྱི་འཁོར་ལོ་ཟབ་མོ་བསྐོར་བར་མཛད་དེ། དེ་སྐབས་དབྱར་ཞིག་
དཔོན་ཚང་ཚ་རོང་ནས་སྐུ་ཁམས་བསྙུང་ནས་དེར་བྱོན་རྗེས་གནང་དབང་བཀའ་སོགས་མཛད་
པས་དེ་དུས་བསྙུང་བ་ལས་གྲོལ། ཚུར་ལམ་ཁྲོ་ཕུའི་བྱམས་ཆེན་མཇལ་བ་གནང་། སྨན་ཡུག་
གི་ འཕན་ སོགས་ མཆོད་ རྫས་ མང་ དག་ ཕུལ། དགེ་ འདུན་ རྣམས་ ལའང་ མང་ འགྱེད་སོགས་
གནང་། ཁྲོ་ ཕུ་ སེམས་ དཔའ་ ཆེན་ པོས་ བཞེངས་ པའི་ ཕྱི་ རྟེན་ དེ་ ཡང་ མཇལ། སྤྲེལ་ ལོར་
ཞབས་དྲུང་ཀླུ་ སྙིང་ པ་ ཁུ་དབོན་རྣམས་ བཞད་ཆུ་ ཚན་དུ་ཕེབས། དེ་སྐབས་ རྗེ་ཉིད་ ཀྱང་སྤྱན་
དྲངས་ནས་རྗེ་ཉིད་ལ་བཞད་ཆོས་སུ་ཤར་པའི་ཞལ་ངོ་རྣམས་ལ་དབང་བཀའ་ཞིག་ཀྱང་གནང་
དགོས་གསུངས་ནས་རྗེ་ཉིད་ཀྱང་དེར་བྱོན་འཇིགས་བྱེད་ཀྱི་དབང་སོགས་གནང་། ཚུར་ལམ་བུ་
དོང་ཨེ་དང་བྱ་རྒོད་གཤོངས་ཀྱི་ཇོ་བོ་སོགས་རྟེན་མཇལ་རྣམས་གནང་ཕེབས་ཞོར་ཁྲོ་སྡེ་པ་རྒྱ་མཚོ་
428

ནས་སར་སྤྱན་དྲངས་ཏེ་དེར་བྱོན། ལོ་དེའི་དབྱར་ཏང་ཏང་འབྲོག་པར་རྗེ་ཉིད་ཀྱི་ཨ་ནེ་ཞིག་
ཡོད་པས་དེར་ཧྲིབ་ཙམ་བྱོན། སྟོན་ གཞུང་ ས་ སྐུ་ ཞབས་ཡས་ཕྱིན་ལ་ ཕྱག་ འབུལ་སོགས་ལ་
དབུས་སུ་བྱོན། གཞུངས་ནས་བདག་རྐྱེན་ཡང་དག་གནང་། དེ་སྐབས་པོ་ཏ་ལར་རྒྱལ་དབང་
མཆོག་གི་ཞབས་ཕྱི་བ་གནས་བརྟན་འདུལ་བ་འཛིན་པ་ཆེན་པོ་དགེ་སློང་འཇམ་དབྱངས་གྲགས་པ་
ལ་ངོར་ཆེན་དཀོན་མཆོག་ལྷུན་གྲུབ་ཀྱི་བཀའ་འབུམ། པཎ་ཆེན་ནམ་མཁའ་དཔལ་བཟང་གི་
བཀའ་ འབུམ་ གཞན་ཡང་ དབང་ ཁྲིད་ སོགས་ ཟབ་ རྒྱས་ ཀྱི་བཀའ་ཆོས་མང་དུ་ གསུངས། དེ་
སྐབས་སྐུ་ཞབས་གྲྭ་ཚང་དུ་མང་འགྱེད་ སོགས་ གྱ་ནོམ་པ་གནང་། ཡར་ལམ་བསམ་ཡས་སུ་
བྱོན། གསང་ ཕུག་ བསམ་ ཡས་ མཆིམས་ ཕུ་ དང་ བཅས་ པའི་ རྟེན་ མཇལ་ ཞིབ་ རྒྱས་ མཛད།
བསམ་ཡས་ རབ་བྱུང་གྲྭ་ཚང་ ལ་ བཀའ་ཆོས་མང་དུ་གནང་། སྙན་དེར་དཀར་མེ་སོགས་ཀུན་
བཟང་མཆོད་སྤྲིན་གཉིས་པ་ལྟ་བུ་བསྐྲུན་པར་མཛད། ཡར་ལན་ཐུབ་བསྟན་རྡོ་ རྗེ་ གྲགས་སུ་
བྱོན། སྤྲུལ་པའི་སྐུ་པདྨ་ཕྲིན་ལས་དང་མཇལ་བས་སྤྲུལ་སྐུ་དེ་ཉིད་ཐུགས་ཤིན་ཏུ་མཉེས་ཚོར་
མཛད་ཅིང་སྔ་སོར་ངོར་དུ་འོང་སྐབས་རྟེན་མཇལ་ཙམ་ལས་སྡོད་ཐབས་མ་བྱུང་བས་ཆོས་འབྲེལ་
ཙམ་མ་བྱུང༌། ད་ལན་རྗེ་བཙུན་དམ་པ་ཉིད་བདག་ལ་དམ་ཆོས་སྒོ་སྐྱེལ་གྱི་ཚུལ་དུ་བྱུང་བ་འདི་
ཆོས་སྲུང་ཁོ་ནའི་ཐུགས་རྗེ་ལས་མ་འདས་པས་རྗེ་ཉིད་ཡུན་རིང་ཙམ་བཞུགས་པར་གནང་ནས་
བཀའ་ཆོས་དགོས་པའི་གནས་ཚུལ་ཞུས་པས། རྗེ་ཉིད་ ཀྱིས་དེ་ལྟར་མཛད་དེ། འཇིགས་བྱེད་
གཤེད་དམར་སོགས་ཟབ་རྒྱས་ཀྱི་དམ་པའི་ཆོས་མང་དུ་གསུངས་ཏེ་སློབ་མའི་མཆོག་ཏུ་གྱུར།
དེ་ནས་རབ་སྨད་དུ་བྱོན་ཁྲོ་བཅུའི་རྗེས་གནང་ཞིག་གནང༌། གོང་དཀར་རྡོ་ རྗེ་གདན་རོང་ངུར་
སྨུག་སོགས་སུ་བྱོན་ནས་རྟེན་མཇལ་རྣམས་ཞིབ་པར་གནང་ནས་རིམ་གྱིས་ཨེ་ཝཾ་དུ་བྱོན། ཁྱི་
ལོར་མཁན་ཆེན་སངས་རྒྱས་བསྟན་འཛིན་ཕན་བདེའི་འབྱུང་གནས་དཔལ་བཟང་པོ་བདེ་བ་ཅན་
དུ་གཤེགས་པའི་ཐུགས་དམ་གསལ་འདེབས་གདུང་ལ་ཞུགས་འབུལ་སོགས་ རྗེ་འདིས་མཛད།
སྤྱིར་རྗེ་བཙུན་དམ་པ་འདི་ཉིད་དགུང་ལོ་ཉེར་གསུམ་པ་ས་མོ་སྦྲུལ་གྱི་ལོ་ཐ་སྐར་ཟླ་བའི་དཔལ་ས་
སྐྱ་པ་ཆེན་པོའི་དུས་ཆེན་བཅུ་བཞིའི་ཉིན་རྡོ་རྗེ་འཆང་ཆེན་པོའི་ཆོས་ཁྲིར་མངའ་གསོལ་ནས་གསུང་
ངག་ལམ་འབྲས་ཚར་གཉིས་སོགས་དང་། དུས་ཆོས་རྣམས་སུ་དབང་བཀའ་བྱིན་རླབས་རྗེས་
གནང་སོགས་ཟབ་རྒྱས་མཛད་བླ་བྲང་གི་སྤུན་བད། གཙུག་ལག་ཁང་ཆེན་པོའི་རྡོ་ཆལ་གྱི་ཁྱམ་
ར་ལྡེབ་རིས་བཅས་དེའི་སྟེང་བདེ་མཆོག་ལྷ་ཁང་བཀའ་འགྱུར་གསར་པ་བཞུགས་པའི་ལྷ་ཁང་དང་
429

དེ་རྣམས་སུ་མཆོད་རྫས་དཔག་མེད་བཅས་གནམ་རྒྱན་གཞན་ཡང་བླ་བྲང་གི་འཛིན་འབྲས་རྣམས་
སྔར་ཉམས་པ་ཉམས་གསོའི་ཚུལ་མཛད་པ་སོགས་མདོར་ན་ལུགས་གཉིས་ཀྱི་སྒོ་ནས་ཨེ་ཝཾ་པའི་
བསྟན་པ་ལ་སླེབ་རྒྱ་ཤིན་ཏུ་ཆེ་བ་བྱུང་ཤིང་སླར་ཡང་འགྲོ་དོན་རླབས་པོ་ཆེ་འོང་ངེས་སུ་མཆིས་
རུང་། སྐྱེ་འགྲོའི་བསོད་ནམས་ཀྱི་དཔལ་ལས་མ་གྲུབ་པས། །ཞིང་ཁམས་བདེ་ལྡན་དག་པའི་
གདུལ་བྱའི་དོན། །རྗེ་བཙུན་རྒྱལ་སྲས་དམ་པ་ཞིང་གཞན་དུ། །གཤེགས་ཚེ་སློབ་བུ་ཉམ་ཆུང་
དང༌ ལྡན་ རྣམས། ། ཅི་ བྱ་ ཏོལ་ མེད་ མྱ་ ངན་ མུན་ པས་ འཐིབ། །ཅེས་ པས་ མཚོན་ ནོ། ། ཁྱི་
ལོའི་དབྱར་རྩེ་གདོང་ཁྲི་ཆེན་བསོད་ནམས་བསྟན་འཛིན་དབང་པོ་གཤེགས་པའི་དགོངས་རྫོགས་
ཀྱི་དབུ་བླར་རྗེ་འདི་ཉིད་སྤྱན་དྲངས། དེ་སྐབས་རྩེ་གདོང་བའི་ཞབས་དྲུང་ཡབ་སྲས་བདག་མོ་
སོགས་ལ་དབང་བཀའ་རྗེས་གནང་སོགས་མང་དུ་གནང་། ཆོས་སྡེའི་རབ་བྱུང་བཅུ་ཕྲག་ཙམ་
དང༌། གཞན་ ཡང་ བཀའ་ ཆོས་ ཕྲན་ཚེགས་ གནང་སླར་ངོར་དུ་ ཕེབས། ཟླ་བ་ བཅུ་ པའི་ཉེར་
བརྒྱད་ ལ་ མཁན་ ཆེན་ ཤེས་ རབ་ རྒྱ་ མཚོ་ ཞིང་ ཁམས་ གཞན་ དུ་ གཤེགས། དེའི་ ཐུགས་ དམ་
གསལ་འདེབས་སྐུ་གདུང་ཞུགས་འབུལ་སོགས་མཛད། མཁན་ཆེན་གདན་ས་པ་ལ་བཀའ་ཆོས་
སོགས་མང་དུ་གནང་། ཕག་ལོའི་ཧོར་ཟླ་བཅུ་པའི་ཚེས་བཅུ་ལ་བདག་ཆེན་ཡེ་ཤེས་བཟང་པོ་
གཟུགས་སྐུའི་སྣང་བརྙན་ཆོས་དབྱིངས་སུ་བསྡུ་བའི་ཚུལ་བསྟན་ནས་སྐུ་གདུང་ཞུགས་འབུལ་
སོགས་མཛད། དེ་ནས་མཁན་ཆེན་གདན་ས་པ་དང་དུས་མཚུངས་སུ་གདན་ས་ཆེན་པོར་ཕེབས།
དེར་བདག་ཆེན་ས་སྐྱ་པ་ཆེན་པོ་ཞབས་པད་བརྟན་པ་དང་གདུང་སྲས་འབྱོན་པའི་རྟེན་འབྲེལ་དུ་
དམིགས་པའི་བརྟན་པར་བཞུགས་བློ་ཀ་གསུམ་པ་ཞིག་དང་གཞན་ཡང་གསེར་ཞོ་བཅུ་བདུན།
སྒྲོལ་མའི་སྐུ་རྒྱ་ནག་མ་སྤུས་ལེགས། གོས་དར་དཀར་ཡོལ་སོགས་ཟང་ཟིང་གི་འབུལ་བ་རྒྱ་ཆེ་
བའི་ མཎྜལ་དང་བཅས་བརྟན་བཞུགས་རྣམས་ འབུལ་བ་གནང་། གོང་ཞབས་སུ་བཀའ་ཆོས་
འགའ་ཞིག་ཀྱང་གསན། དེར་སྐུ་ཞབས་གོང་མའི་གསུང་གིས་སླར་བཀའ་ཆོས་སོགས་གསན་
པའི་རྟེན་འབྲེལ་དུ་ རིགས་གསུམ་སྤྱི་དབང་གི་དཀྱིལ་ཆོག་ པཎ་ཆེན་གྱིས་མཛད་པ་དེ་དགོས་
གསུངས་ པ་ལྟར་ཕུལ་བ་མཛད། ཚུར་ ལམ་རྗེ་ལུང་རྒྱ་ཚོ་ གླིང་ པར་བྱོན་དབང་བཀའ་སོགས་
གནང་། ཨེ་ཝཾ་དུ་ཕེབས་གདན་ས་པས་གཙོར་མཛད་འདུས་པ་རྒྱ་མཚོའི་ཚོགས་བཅས་ཀྱིས་རྗེ་
ཉིད་ལ་ཞབས་པད་རིན་པོ་ཆེ་བསྐལ་བརྒྱར་བརྟན་པའི་ཞབས་བརྟན་གཙུག་ལག་ཁང་ཆེན་པོར་
གསོལ་བ་བཏབ་པས་རྗེ་ཉིད་ཀྱིས་ཀྱང་ཡུན་དུ་བཞུགས་པའི་བཀའི་དབུགས་དབྱུང་གནང་། དེ་
430

ལྟར་ཟུར་བཞུགས་གནང་བ་ནས་བརྩམ་སྟེ་དད་ལྡན་གྱི་སྐྱེ་བོ་མང་པོས་ཕུལ་བའི་དངོས་པོ་རྣམས་
སྟག་ལོ་ནས་བཟུང་གླང་ལོའི་བར་གཙང་བཀྲ་ཤིས་ལྷུན་པོ་སོགས་དགོན་སྡེ་ཆེ་ཕྲ་བཞི་བཅུ་ཞེ་
གྲངས་ཙམ་ལ་མང་ཇ། དཀོན་མཆོག་གི་རྟེན་ལ་སྙན་དར་ན་བཟའ་སོགས་དར་གོས་ཁ་སྟོང་རྩ་
ལྷག་ཙམ་ས་སྐྱར་བསྔོ་རྟེན་དཀར་པོ་རྒྱང་གྲགས་ཁ་ཤས་ ཇ་ དར་འགྱེད། གོས་ཆེན་ཁ་ ཐིའི་
འཕན། སྔ་ ཕྱིར་མར་ཁལ་ལྔ་བཅུ་ལྷག་ཙམ་གྱི་དཀར་མེ། རྩེ་གདོང་དུའང་མང་ ཇ་ ཁ་ཤས།
བསྔོ་རྟེན་དར་འགྱེད་སོགས་གནང་། གཙོ་བོར་གྲྭ་པ་འདི་ཉིད་དུ། །སྔ་ཕྱིར་མང་ཇ་བརྒྱ་ལྷག་
ཙམ། །རྣམ་རྒྱལ་སྟོང་མཆོད་ལན་འགའ་རེ། །དེའི་མཆོད་པའི་ཡོ་བྱད་དར་གོས་ཁ་བརྒྱ་ལྷག་
ཙམ་ལས་གྲུབ་པའི་འཕན་མགོར་མཆོད་པ་སྣ་ཚོགས་པའི་ཙ་ཀ་ལི་ཡོད་པ། གཞན་ཡང་ལྡ་ལྡི།
གདུགས། རྒྱལ་ མཚན། མཆོད་ གཞི། འཁར་ བའི་ ཀོང་ བུ་ པད་ སྤུང་ མ་ བརྒྱ་ རྩ་ བརྒྱད།
སྤྱི་མཆོད་ཆེ་བ། དེ་རྣམས་ཀྱི་སྣོད་སྒོམ་སྲོལ་དང་བཅས་བླ་བྲང་དུ་སྦྱོར་འཇག་གནང་། སྙན་
རྒྱས་མང་དག་དང་འགྱེད་སྣ་མང་པོ་དང་བཅས་མང་དུ་མཛད་ཅིང་ཁྱད་པར་ཕག་ལོའི་སྒྲུབ་མཆོད་
དང་བསྟུན་སྤོང་དག་མཛད་དེ། ངོར་ལུགས་ལྔའི་དཀྱིལ་འཁོར་སྒྲུབ་མཆོད་རྡུལ་ཚོན་མ་ཉི་མ་
ལྔར་གནང་བར། གྲོ་འབྲས་ཀྱི་ཐུག་ པ་ལྔ། མང་ཇ་ཤིན་ཏུ་སྤུས་གཙང་བ་ཉི་ཤུ་ཐམ་པ། དེ་
དག་གི་མཆོད་པའི་ཡོ་བྱད་ སྤོས་མར་མེ་ལྷ་བཤོས་སོགས་མཁོ་ དགུ་ གྱ་ནོམ་པ་མཛད་ཅིང་།
གཙུག་ལག་ ཁང་དུ་མ་ཤོང་བ་རྣམས་ཀ་དྲུག་མར་ཀུན་རིག་སྒྲུབ་མཆོད། དབང་ཁང་དུ་བླ་མ་
རིན་འབྱུང་གི་མཎྜལ་འབུལ་མཁན། དེ་དག་ཏུ་མ་འདུས་པ་རྡོ་ཆལ་ཁྱམས་ན་སྨོན་ལམ་སོགས་
འདོན་མཁན་མང་པོ་དང་བཅས་གང་ལྟར་འགྱེད་སྐལ་ལེན་མཁན་ལྔ་བརྒྱ་ལ་ཆ་བཞག་པའི་སྔ་
ཆོག་དགོངས་ཆོས་གཉིས་ཀ་ལ་འགྱེད་སྣ་རེ་གནང་བའི་འགྱེད་སྣ་བཅུའི་ཉི་མ་དང་པོའི་སྔ་ཆོག་ལ་
སྨན་ཁ་རེ་རེ། དགོངས་མོ་གྲྭ་པ་བཅུ་བཅུ་ལ་ ཇ་སིག་རེ་རེ། ཉི་མ་གཉིས་པའི་སྔ་ཆོག་ལ་གྲྭ་
པ་ཉི་ཤུ་རེ་ལ་གསེར་གཙང་ཞོ་རེ། དགོངས་མོ་དྲིལ་སྔོ་དམར་ལྗང་གསུམ་སོགས་ཁལ་རེ་མའི་
རྩིས། ཉི་མ་གསུམ་པའི་སྔ་ཆོག་ལ་དངུལ་ཊངྐ་རེ་ཕྱག་ སྤྱོད། དགོངས་མོ་རྗེ་ཉིད་ཀྱི་སྐུ་ཆོས།
གོས་ཆེན་གསེར་མའི་སྣམ་སྦྱར་འདྲེན་ཆ་སོགས་བླ་ཆས་ཚང་འགྲིག །ཉི་མ་བཞི་པའི་སྔ་ཆོག་ལ་
གྲྭ་པ་བཅུ་རེ་ལ་ཇ་ བར་ ཁག །དགོངས་མོ་ཐབ་གདན་ཆས། ཉི་མ་ལྔ་པའི་སྔ་ཆོག་ལ་དར་
འགྱེད་ཁ་རེ་མ། དགོངས་མོ་རས་དཀར་གྱི་འགྱེད་རྣམས་གནང་། འདུ་ཁང་ཆེན་མོར་ཤར་པ་
བདག་ ཆེན་ བློ་གྲོས་ གྲགས་པ། དབུ་མཛད་ཆེན་མོ། ཟུར་ཆོག་བཞིའི་སློབ་དཔོན། བླ་བྲང་
431

སོ་སོའི་བླ་མ་རྣམས་ལ་བསྔོ་རྟེན་རྣམ་གཞག་རྒྱ་ཆེ་བར་གནང་། གཙུག་ལག་ཁང་ཆེན་པོར་སྔ་
སོར་ ཡང་ གོས་ ཆེན་ སྔག་ ཐགས་ ཀྱི་ བླ་བྲེ། གོས་ འཕན། སྨན་ ཚེའི་ འཕན་རྣམས་ ཕུལ་ ཞིང་།
སྐབས་འདིར་དར་གོས་ཁ་བརྒྱ་ཕྲག་ལྷག་ལས་གྲུབ་པའི་ཕྱེ་མ་ཕུར་མ་ཐོག་ཚད་མ་ཆ་གཅིག་ཕུལ་
བར་ མཛད་ནས་ བསྔོ་ སྨོན་ གྱི་ གསུང་ རྩོམ་འདི་ ལྟར་ བཀོད་ པར་ མཛད་དེ། ཨོཾ་ སྭ་ སྟེ། རྒྱལ་
བས་ལུང་བསྟན་ཨ་ཝཾ་ལ། ། རྗེ་བཙུན་ཀུན་དགའ་བཟང་པོ་ཞེས། །ཕྲིན་ལས་ས་གསུམ་ཁྱབ་
པ་ དེས། ། བླ་ མ་ ཡི་ དམ་ མཁའ་ འགྲོ་ ཡིས། །ལུང་བཞིན་བསྐྲུན་ པའི་ ཆོས་ གྲྭ་ ཆེའི། །བརྒྱད་
ཁྲི་བཞི་སྟོང་ཆོས་སྒོ་དང༌། །ལོངས་སྤྱོད་རྣམ་ཐོས་དཔལ་འདུ་པའི། ། ཨེ་ཝཾ་ གཙུག་ལག་ ཁང་
ཆེན་དུ། །བླ་མ་ཡི་དམ་མཆོག་གསུམ་དང་། །ཆོས་སྲུང་ནོར་ལྷ་བཅས་ མཆོད་ པའི། །ཕྱེ་མ་
ཕུར་མ་ཆེ་ལེགས་ཆ། །བཙུན་པ་སངས་རྒྱས་ཕུན་ཚོགས་ ཀྱིས། ། སྒོ་གསུམ་དང་བ་ཆེན་པོས་
འབུལ། །འདིས་ མཚོན་ དུས་ གསུམ་ དགེ་ ཚོགས་ རྣམས། །གཅིག་ ཏུ་ བསྡུས་ པའི་ དགེ་ བའི་
མཐུས། །བདག་གི་སྒྲིབ་སྦྱང་ཚོགས་རྫོགས་ཤིང་། །བསམ་དོན་ཆོས་བཞིན་འགྲུབ་ པ་ དང་། །
བདག་ ལ་ བློ་ སྙིང་ བྲང་ གསུམ་ གཏད། །འབྲེལ་ ཡོད་ དམིགས་ ཡུལ་ ཅི་ མཆིས་ ཀུན། །མངོན་
མཐོ་ངེས་ལེགས་ལམ་འཇུག་ཤོག །ཁྱད་པར་ཆོས་གྲྭ་འདི་ཉིད་དུ། །རྙོགས་བྲལ་བཤད་སྒྲུབ་
མི་ཉམས་ཤིང་། །དེ་འཛིན་ངུར་སྨྲིག་འཛིན་པའི་ཚོགས། །དབྱར་མཚོ་བཞིན་དུ་འཕེལ་རྒྱས་
ཤོག །དེ་ ཡི་ མཐུན་ རྐྱེན་ ལོག་ འཚོ་ དང་། །སྡིག་ དང་ འདྲེས་ པ་ ཀུན་ སྤངས་ ནས། །ཆོས་
མཐུན་ དཔལ་ འབྱོར་ རྣམ་ ཐོས་ ཀྱི། །དཔལ་ བཞིན་ རྟག་ ཏུ་ གནས་ པར་ ཤོག །སྨོན་ ལམ་
གཅིག་ཏུ་སྨོན་ལམ་ཀུན། །འདུས་ པ་ ཀུན་ཏུ་བཟང་པོ་ཡི། །སྨོན་ལམ་ཇི་ བཞིན་འགྲུབ་པར་
ཤོག །རྩ་ བརྒྱུད་ བླ་ མའི་ བཀྲ་ ཤིས་ ཤོག །ཡི་ དམ་ ལྷ་ ཚོགས་ བཀྲ་ ཤིས་ ཤོག །དཀོན་
མཆོག་གསུམ་གྱི་བཀྲ་ཤིས་ཤོག །ཆོས་སྲུང་ནོར་ལྷའི་བཀྲ་ཤིས་ཤོག །ཅེས་བཀོད་པའི་སྨོན་
ལམ་མཛད། གླང་ལོར་འཇམ་མགོན་དཔལ་མཆོག་པའི་དུས་ཆེན་ཐོག་སྒྲུབ་མཆོད་ཆེན་མོར་
འཕར་མ་ཉིན་གཅིག་མཛད་པའི། སྔ་ཆོག་ལ་མི་ཉི་ཤུ་རེ་ལ་ཇ་བར་ཁག །ཚབ་ར་ལ་སྨན་ཚེ་
ཁ་ རེ། ཕྱི་ ཆོག་ ལ་ སྦྱབ་ ཆལ། རྡོར་ དྲིལ་ ཆ་ མང་ པོ། ཡོལ་ བ་ མང་ པོ། ཏིང་ ཤགས།
cགཞན་ཡང་གོ་ལག་ སོགས་དངོས་སྤྱད་ཀྱི་རིགས་མང་པོའི་འགྱེད་དང༌། མཁན་རིན་པོ་ཆེ་ལ་
བསྔོ་ རྟེན་ ཚེ་ དཔག་ མེད་ གསེར་ སྐུ། ཁྲོ་ དཀར་ ཆེ་ ལེགས། རལ་ གྲི། རྫ་ རས་ དར་ སོགས་
མང་ རབ་ དང་། དབུ་མཛད་ཆེན་མོ། ཟུར་ ཆོག་ གི་ སློབ་ དཔོན་རྣམས་ལ་རྣམ་གཞག་སོགས་
432

གྱ་ནོམ་པ་གནང་། དེ་ནས་ གདན་ ས་ཆེན་པོར་ཕེབས་ནས་བདག་ཆེན་ རིན་པོ་ཆེ་ལ། སིལ་
སྙན་ ཤུབ་ བཅས་ སྤུས་ ལེགས། ཐེག་ ཆེན་ གན་ དྲིལ། བླ་ བྲེ། གསེར་ སྐུ་ སོགས་ འབུལ་བའི་
རྣམ་ གྲངས་ རྒྱ་ཆེ་བར་མཛད། གཞན་ཡང་དགོན་སྡེ་ཆེ་ཕྲ་མང་པོར་མང་འགྱེད། རྟེན་གསུམ་
ལ་མཆོད་པ་འབུལ་བ་སོགས་ཞིབ་པར་འདྲིར་ག་ལ་ནུས་འདིར་ནི་ཆེ་ལོང་ཙམ་ཞིག་བཀོད་པ་ཡིན་
ནོ། །ཐུགས་ བསྐྱེད་ རྨད་ བྱུང་ དཔག་ བསམ་ ལས་ གྲུབ་ པའི། །བསོད་ ནམས་ ཚོགས་ ཆེན་
བསྐྲུན་པའི་འབྲས་ བཟང་ གིས། །ཚོགས་ མཆོག་ ལག་ འགྲོའི་ཚོགས་རྣམས་མཉེས་ བྱེད་ པའི།
། མཚུངས་མེད་ འཛམ་ བུའི་ ལྗོན་ པ་ ཁྱོད་ ཕྱག་ འཚལ། །ཞེས་ སོ། །དེ་ ལྟར་ རྗེ་ ཉིད་ ཀྱི་ ཉེ་
གནས་པ་དཔལ་ལྡན་ཤེས་རབ་ཀྱིས་ལམ་འབྲས་བརྒྱུད་པའི་ཁ་བསྐང་དུ་འདྲེན་མཆོག་དམ་པ་
འདི་ཉིད་ཀྱི་སྨན་སྐུ་ཆེ་ལེགས་བཞེངས་ནས་དེ་ལའང་གཟུངས་གཞུག་སངས་རྒྱས་ཀྱི་རིང་བསྲེལ།
བླ་མ་གོང་མ་ རྗེ་བཙུན་ རིན་པོ་ ཆེ་ གྲགས་ པའི་འཕེལ་ གདུང་། མུས་ཆེན་ནམ་མཁའ་དཔལ་
བཟང་གི་རིང་བསྲེལ། འཁོར་ལོ་བདེ་མཆོག་གི་གསེར་སྐུ་སོགས་བྱིན་རླབས་ཆེ་བའི་རྟེན་མང་
པོའི་གཟུངས་གཞུག་དང་བཅས་ལེགས་པར་གྲུབ་ནས་རྗེ་འདི་ཉིད་ཀྱིས་རྒྱུད་སྡེ་རིན་པོ་ཆེ་ནས་
གསུངས་པའི་རབ་གནས་རྒྱས་པ་ཞག་གསུམ་མ་ཚར་གསུམ་བསྡུས་པ་བརྒྱ་ཚར་དང་བཅས་པ་
མཛད། བཞུགས་ ཁྲི། ཅོག་ རྩེ། རྒྱབ་ ཡོལ། ན་ བཟའ། མཆོད་ པའི་ ཚོགས་ དུ་ མ་ དང་
ནག་བཅས་ལམ་འབྲས་ལྷ་ཁང་དུ་ བྱིན་རླབས་ ཀྱི་ གཟི་འོད་འབར་བར་བཞུགས་སོ། །དེ་ལྟར་ རྗེ་
བཙུན་དམ་པ་འདི་ཉིད་ཀྱིས་སློབ་མའི་མཆོག་གདན་ས་ཆེན་པོ་དཔལ་ལྡན་ས་སྐྱའི་བདག་ཆེན་
ངག་དབང་ཀུན་དགའ་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ། རྩེ་གདོང་བདག་ཆེན་
ཡབ་སྲས་དང་། གོང་དུ་སྨོས་པའི་ཨེ་ཝཾ་པའི་བསྟན་འཛིན་ཆེན་པོ་རྣམས་དང་། སྤྲུལ་པའི་སྐུ་
པདྨ་ ཕྲིན་ ལས། གནས་བརྟན་འདུལ་བ་འཛིན་པ་ཆེན་པོ་དགེ་སློང་འཇམ་དབྱངས་ t
 གྲགས་པ་
སོགས་སྐྱེས་མཆོག་དམ་པ་རྣམས་དང༌ན
 ། གཞན་ཡང་གྲུབ་མཐའ་རིས་མེད་ཀྱི་བསྟན་པ་འཛིན་
པའི་སྐྱེས་ཆེན་དམ་པ་ལ། དཔལ་འབྲས་ཕུང་གི་སྡེ་ཆེན་པོའི་དགེ་བཤེས་ཕུན་ཚོགས་རྒྱ་མཚོ།
ཆོས་རྒྱ་མཚོ་གཉིས། ཟུར་ཆེན་ཆོས་དབྱིངས་ རང་གྲོལ་གྱི་སྤྲུལ་སྐུ་ཀུན་དགའ་བསོད་ནམས།
དཔལ་ལྡན་ཞ་ལུ་པའི་མཁན་རིམ། རྗེ་ཤེས་རབ་རྒྱ་མཚོ། མཁན་ཆེན་མཉྫརི་ཕུག་ནས་སྨོན་
ལམ་ ལྷུན་ གྲུབ་ སོགས་ དང་། ཐུབ་ བསྟན་ ཡངས་ ཅན་ གྱི་ མཁན་ ཆེན། སངས་ རྒྱས་ བསོད་
ནམས། ས་སྐྱའི་ ཐུབ་ བསྟན་ ལྷ་ ཆེན་ གྱི་མཁན་ པོ། ཆོས་འཁོར་ལྷུན་ པོའི་ མཁན་ པོ་ སངས་
433

རྒྱས་ཡར་འཕེལ་བ་དང་། བྱམས་པ་ཆོས་འཕེལ་གཉིས། དོན་གླིང་དཔོན་སློབ་བྱམས་པ་དར་
རྒྱས། གསེར་མདོག་ཅན་པ་ཆོས་རྗེ་ཤེས་རབ་ཕུན་ཚོགས། གསང་ཕུ་ར་བ་སྨད་ཀྱི་གདན་ས་
པ་རྩེ་ཐང་ རབ་འབྱམས་པ་ཀུན་དགའ་བསམ་གཏན། བྱང་ཆུབ་གླིང་གི་སྤྲུལ་སྐུ་ཡོན་ཏན་རྒྱ་
མཚོ། སྤྱང་ ལུང་ ཆོས་ སྡེའི་ མཁན་ པོ་ ཀུན་ དགའ་ བསམ་ གཏན། བྱ་ གཤང་མཁན་ ཆེན་ མང་
ཐོས་འཇམ་དབྱངས། གདོང་ཁ་མཁན་ཆེན་བསོད་ནམས་ཆོས་འཕེལ། གསང་སྔགས་རྙིང་མ་
བ་མེས་སྟོན་སྔགས་འཆང་རྡོ་རྗེ་འཛིན་པ་ཆེན་པོ་འགྲོ་དོན་རབ་འཕེལ་བ་སོགས་མདོར་ན་གངས་
ཅན་གྱི་ལྗོངས་འདིར་རང་གཞན་གྱི་གྲུབ་པའི་མཐའ་སྨྲ་བའི་མཁས་བཙུན་མང་པོས་རྗེ་འདི་ཉིད་ཀྱི་
གསུང་གི་བདུད་རྩི་ངོམས་མེད་དུ་གསོལ་བར་མཛད་ཅིང་ཞབས་ཟུང་ནོར་བུའི་འོད་སྣང་སྤྱི་བོའི་
རྒྱན་དུ་བཀོད་པར་མཛད་དོ། །སྨྲས་པ། རབ་འབྱམས་གཞུང་བརྒྱའི་དྲ་བ་སྟོང་ལྡན་རབ་མང་
མཁས་དང་གྲུབ་ པའི་ འདབ་བརྒྱའི་ ཚལ། །རབ་ཏུ་ རྒྱས་ མཛད་བསླབ་ གསུམ་ རིན་ཆེན་ རབ་
མཆོག་ལས་གྲུབ་མཁྱེན་དཔྱོད་མི་དམན་པའི། །རབ་མྱུར་ཤིང་རྟས་ལེགས་པར་དྲངས་ནས་རབ་
ཡངས་སངས་རྒྱས་བསྟན་པའི་མཐའ་བྲལ་ཁྱོན། །རབ་མཛེས་ཕུན་ཚོགས་དཔལ་ཡོན་ལེགས་
བཤད་རབ་མངའ་འོད་བཟང་ཀུན་ལ་སྤྲོས་མཛད་རྒྱལ། །མཐའ་ཡས་སྐྱོན་སངས་དྲི་མེད་གསེར་
མདོག་ མཚན་བཟང་ འབར་ བའི་སྐུ། །མཐའ་ བྲལ་ ཡན་ ལག་ རྒྱ་མཚོའི་ཟབ་རྒྱས་དགའ་སྟོན་
སྩོལ་ བའི་ གསུང་། །མཐའ་དབུས་ དང་ བྲལ་ ཕུན་ ཚོགས་ ཏིང་ འཛིན་ གཏེར་ མང་ འགྱེད་ པའི་
ཐུགས། ། མཐའ་མེད་ རིགས་ གསུམ་ གདུལ་ བྱ་ སྨིན་ མཛད་ ཀུན་ མཁྱེན་ གཉིས་ པའི་ ཞབས།
།གངས་ལྗོངས་མཁས་མང་ལྷ་དང་མི། ། ལྷ་མིན་ལྟ་བུ་ཀུན་གྱི་རྗེ། །ལྷ་དབང་འཁོར་ལོས་སྒྱུར་
རྒྱལ་ དང༌། ། ཐག་ བཟང་ རིས་ ལྟར་ མངོན་ མཐོ་ བའི། །འདྲེན་ པ་ དག་ ཀྱང་ རྣམ་ ཀུན་ དུ།
།ཁྱེད་ཞབས་དབང་གི་རྒྱལ་ པོ་ དེ། །ལེགས་ལམ་འདོད་དགུའི་དཔལ་ སླད་དུ། །གུས་པས་སྤྱི་
བོའི་ ཏོག་ ཏུ་ བཀོད། ། རྒྱལ་ བ་ རྒྱ་མཚོའི་ ངོ་བོ་ཉིད་ སངས་ རྒྱས། །དཀྱིལ་ འཁོར་ རྒྱ་ མཚོའི་
མངའ་བདག་རྡོ་རྗེ་སེམས། ། ཡོན་ཏན་རྒྱ་མཚོའི་རིགས་ལྡན་བགྲང་ཡས་ཀྱིས། །ཕུན་ཚོགས་
རྒྱ་ མཚོའི་ཁྱབ་བདག་གཙུག་ན་མཛེས། །ཞེས་སོ། །དེ་ལྟར་ རྗེ་བཙུན་དམ་པ་ཁྱབ་བདག་རྡོ་
རྗེ་འཆང་ཆེན་པོ་མཁས་གྲུབ་དུ་མའི་གཙུག་རྒྱན་འཇམ་དབྱངས་མིའི་ཚུལ་བཟུང་སངས་རྒྱས་ཕུན་
ཚོགས་བཀྲ་ཤིས་གྲགས་པ་རྒྱལ་མཚན་དཔལ་བཟང་པོའི་རྣམ་ཐར་རྗེ་འདི་ཉིད་དགུང་ལོ་ལྔ་བཅུ་
བཞེས་པ་ས་ཕོ་སྟག་ལོ་ཡན་གྱི་ཡོན་ཏན་ཐུན་མོང་དུ་བརྗོད་རུང་བ་ཆེ་ལོང་ཙམ་སྤེལ་བ་ཡིན་ཞིང་
434

སླར་ཡང་ཞབས་པད་རིན་པོ་ཆེ་བསྐལ་བརྒྱར་བཞུགས་ཤིང་ཐུབ་པའི་བསྟན་པ་མི་ཉམས་པར་
ཕྱོགས་ཀུན་དུ་སྤེལ་བའི་ནུས་ལྡན་དུ་གྱུར་ཅིག་ཅེས་པའི་བརྟན་བཞུགས་ཚེ་དཔལ་མི་ཟད་པའི་
རྒྱུན་བཟང་འདིར་སྨྲས་པ། ཁྱབ་བདག་མ་རིག་མུན་སངས་རྡོ་ རྗེ་འཆང་། །མཁྱེན་བརྩེ་ནུས་
རྒྱས་ རིགས་ གསུམ་ སྤྱི་ཡི་གཟུགས། ། རྨད་བྱུང་ཕྲིན་ལས་ཕུན་ཚོགས་སྤྲུལ་པའི་གར། །འགྲོ་
བའི་སྐྱབས་མགོན་མཆོག་གྱུར་ཞབས་བརྟན་ཤོག །ཞི་དུལ་ཚུལ་ཁྲིམས་ཕུང་པོས་བརྒྱན་པའི་
སྐུ། །རྣམ་མང་ ལེགས་ བཤད་ སྒྲ་ དབྱངས་ སྒྲོགས་ པའི་ གསུང་། །བྱམས་བརྩེའི་ རང་ བཞིན་
ཐུགས་མངའ་ སངས་ རྒྱས་ཀུན། ། གཅིག་བསྡུས་ དགེ་ལེགས་ཕུན་ཚོགས་ཞབས་བརྟན་ཤོག
།རབ་ འབྱམས་ཤེས་བྱ་གཟིགས་ པའི་ སྤྱན་སྟོང་ལྡན། །རབ་ ཟབ་ངེས་དོན་བདུད་ རྩི་ ཡོངས་
གསོལ་བས། །རབ་མང་གདུལ་བྱ་ཉེ་དབང་སྐྱོང་མཁས་པའི། །རབ་དཀར་ལྷ་ དབང་ བླ་མ་
ཞབས་བརྟན་ཤོག །རྒྱུད་ སྡེ་ རྣམ་ བཞིའི་ རིན་ ཆེན་ ཁམས་ ལས་ གྲུབ། ། སྡེ་སྣོད་ བཞི་ ཡི་ ཆུ་
གཏེར་ ཡོངས་ བསྐོར་བའི། །ཕྲིན་ལས་རྣམ་བཞིའི་བང་ རིམ་ གྱིས་མཛེས་པའི། །ཐུབ་བསྟན་
གླིང་བཞིའི་ལྟོ་བར་རྟག་བརྟན་ཤོག །སངས་རྒྱས་བསྟན་པའི་གངས་ལྡན་ལྷུན་པོའི་སྤོར། །ཕུན་
ཚོགས་ གསུང་ རབ་ རལ་ པའི་ ཁུར་ གྱིས་ བརྗོད། ། གནས་ ལྔ་ རིག་ པའི་ གདོང་ ལྡན་ ལོག་ སྨྲ་
འཇོམས། །སྨྲ་བའི་སེང་གེ་ཞབས་པད་བརྟན་གྱུར་ཅིག ། བུ་རམ་ཤིང་པའི་རིང་ལུགས་ཁུར་
ཆེན་ པོ། །སྟོབས་ ཀྱིས་ འདེགས་ པའི་ཤུགས་ འཆང་ གཉིས་ འཐུང་ མཆོག །སངས་ རྒྱས་ ལམ་
གོལ་ འདམ་ བུའི་ ཚལ་ གཞོམ་ པའི། །ཕུན་ ཚོགས་ གསེར་ གྱི་ རྒྱུན་ ལྡན་ ཞབས་ བརྟན་ ཤོག
།མཆོག་ གསུམ་ ཀུན་ འདུས་ བསླབ་ གསུམ་ འདུལ་ འཛིན་ རྗེ། ། རིགས་ གསུམ་ རྣམ་ འཕྲུལ་
རིགས་ གསུམ་ འགྲོ་ བའི་ མགོན། །དུས་ གསུམ་ རྒྱལ་ བའི་ གསང་ གསུམ་ ཕྲིན་ ལས་ པ། །སྐུ་
གསུམ་ བདག་ ཉིད་ བགྱིད་ གསུམ་ མཐར་ ཕྱིན་ཤོག །ཚད་མེད་ཡོན་ཏན་ གཏེར་ཆེན་རྫོགས་
སངས་རྒྱས། །གྲངས་མེད་ གདུལ་ བྱ་ སྨིན་མཛད་ཆོས་ཀྱི་རྗེ། །དཔག་མེད་ཕུན་ཚོགས་ཚེ་ ཡི་
དགའ་སྟོན་ལས། །གཞོམ་མེད་རྡོ་ རྗེ་ ལྟ་བུར་ཞབས་བརྟན་ཤོག ། མ་ལུས་རྒྱལ་བའི་བསྟན་
པའི་ཁང་བཟངས་རྩེར། །མ་བཅོས་སངས་རྒྱས་བསྟན་པའི་རྒྱལ་མཚན་ཆེ། ། མ་གྱུར་འགྲོ་བའི་
ཕན་བདེའི་ དགའ་ སྟོན་ མཆོག །མ་ ལྟར་ཐུགས་བསྐྱེད་ ཕུན་ ཚོགས་ ཞབས་བརྟན་ཤོག །ཁྱད་
པར་རྗེ་བཙུན་ས་སྐྱའི་བཞེད་གཞུང་མཆོག །མཆོག་ཏུ་སྤེལ་མཛད་མཁས་མང་གཙུག་རྒྱན་གང་།
།གང་ཁྱེད་འགྲོ་བའི་ཕན་བདེ་རྒྱས་སླད་དུ། །དུས་ཀུན་ཞབས་ཟུང་མི་འགྱུར་བརྟན་གྱུར་ཅིག
435

།ཀུན་ མཁྱེན་རྒྱལ་བའི་གསུང་ཟིན་ ཨེ་ཝཾ་ པའི། །བསྟན་པ་དྲི་མེད་ཕྱོགས་མཐར་རྒྱས་མཛད་
ཕྱིར། །རྡོ་ རྗེ་ འཆང་ ཉིད་ བསམ་ བཞིན་ འགྲོ་ བའི་ དོན། །བཤེས་ གཉེན་ མཆོག་ སྤྲུལ་ ཞབས་
པད་བརྟན་གྱུར་ཅིག །ཤེས་ བྱའི་ གནས་ ལ་ འཁྲུལ་ པའི་ དྲི་མ་སངས། ། ཟབ་ དོན་གནད་ལ་
མཁྱེན་པའི་སྤོབས་པ་རྒྱས། ། ལེགས་ཡོན་མ་ལུས་ཕུན་སུམ་ཚོགས་པའི་རྗེ། ། མཚུངས་མེད་བླ་
མའི་ཞབས་ཟུང་བརྟན་གྱུར་ནས། །ཇི་སྲིད་འཁོར་བ་མ་སྟོངས་དེ་སྲིད་དུ། ། གསང་གསུམ་
རྒྱན་ གྱི་ འཁོར་ ལོ་ མི་ ཟད་ པས། །མཐའ་མེད་ སྲིད་མཚོར་འཁྱམས་ པའི་ ལྟོས་བཅས་རྣམས།
།ཟུང་འཇུག་ སྐུ་ བཞིའི་ གྲོང་དུ་ དཀྲི་བར་མཛོད། །ས་ ལ་ གནས་ པའི་འོག་མིན་ཆེན་པོ་ཞེས།
།སར་ གནས་ བྱང་ སེམས་ འཕགས་ པས་ བསྟི་ པའི་ གནས། ། ས་གསུམ་འཇིག་རྟེན་ ཁམས་ ཀྱི་
མཆོད་ པའི་ གཞི། ། ས་ འཛིན་ ལྟ་ བུ་ ཡུན་ དུ་ བརྟན་ གྱུར་ ཅིག །དེར་ བཞུགས་ ཚོགས་ མཆོག་
འདུས་ པ་ རྒྱ་ མཚོ་ ཀུན། །ཆེས་ མཐུན་ འཚོ་ བས་ ཚུལ་ ཁྲིམས་ ལུས་ བལྟས་ ཤིང་། ། ཐོས་
བསམ་བསྒོམ་པའི་སྤྱོད་བཟང་མཐར་ཕྱིན་པའི། །ངུར་སྨྲིག་འཛིན་པས་ ལྗོངས་ཀུན་ཁྱབ་གྱུར་
ཅིག །ལྷག་ པར་ བསྟན་ པ་ འཛིན་ པའི་ མཐུ་ལྡན་ཞིང་། །མཁས་ བཙུན་ བཟང་ པོའི་ ཕུལ་ བྱུང་
དགེ་བའི་བཤེས། །སྤྱི་སྒོས་བསྟན་འཛིན་ཀུན་དང་ཨེ་ཝཾ པའི། །སྐྱེས་མཆོག་མ་ལུས་ཞབས་
པད་བརྟན་ གྱུར་ ཅིག །དཔལ་ལྡན་བིརྱའི་བཞེད་གཞུང་དྲི་མེད་ སོགས། ། ས་སྐྱའི་ རྗེ་བཙུན་
རྣམས་ ཀྱི་ རིང་ ལུགས་ ཀུན། །མཐའ་ ཡས་ འགྲོ་ བའི་ ཕན་ བདེའི་ རྩ་ ལག་ ཏུ། །ཡུན་ དུ་ མི་
ཉམས་ དར་ ཞིང་ རྒྱས་གྱུར་ ཅིག །བདག་ཅག་ མ་ རིག་ དབང་ གྱུར་ ཐོག་མེད་ནས། །བསགས་
པའི་ སྡིག་ལྟུང་མ་ལུས་ཀུན་བྱང་ཞིང་། །བྱང་ཆེན་སྤྱོད་བཟང་རླབས་ཆེན་མཐར་ཕྱིན་ཏེ། །སྐུ་
ལྔ་ཡེ་ཤེས་ལྔ་བདག་མངོན་གྱུར་ཤོག །དེ་མ་ཐོབ་པར་ཚེ་རབས་ཐམས་ཅད་དུ། །ཡོན་ཏན་
བདུན་ལྡན་དལ་འབྱོར་ལུས་ཐོབ་ཅིང་། །སྐྱོན་མེད་ཚུལ་ཁྲིམས་དག་པས་གཞི་བཟུང་ནས། །
རྒྱལ་བས་བསྔགས་པའི་ཡོན་ཏན་མཐར་ཕྱིན་ཤོག །དེར་ཡང་འདྲེན་མཆོག་ཁྱེད་རྣམས་མཉེས་
བྱས་ཏེ། །གསུང་གི་བདུད་རྩི་སྩལ་པའི་མཆོག་གྱུར་ནས། །བསོད་ནམས་ཚོགས་ཆེན་བསྐྲུན་
པའི་ཐབས་ གཅིག་པུ། །འདྲེན་པའི་རྣམ་ཐར་སྐྱོང་བའི་དཔལ་གྱུར་ཅིག །མཆོག་ གསུམ་བསླུ་
མེད་ཐུགས་ རྗེའི་ བདེན་ སྟོབས་ དང་། །ཐེག་ གསུམ་ སྐྱོང་མཛད་ ཆོས་ སྲུང་མཐུ་རྩལ་ གྱིས། །
ཁམས་གསུམ་འདྲེན་མཆོག་ཞབས་པད་བརྟན་པ་སོགས། ། སྒོ་གསུམ་སྨོན་པའི་དོན་ཀུན་འགྲུབ་
གྱུར་ཅིག །གང་གི་འདྲེན་མཆོག་སངས་རྒྱས་ཡོན་ཏན་ཕུན་ཚོགས་དམ་པའི་ལེགས་ སྤྱོད་ ཆུ་
436

གཏེར་མ་ལུས་བཏུང་ནུས་པའི། །རི་བྱི་ཞེས་གྲགས་དྲང་སྲོང་བསྐྱོད་མཆོག་ལས་གཞན་དེ་སླད་
བདག་བློའི་རྟོག་མིན་ཅུང་ཟད་སྤེལ་བ་ལ། །འགལ་དང་མ་འབྲེལ་ལ་སོགས་ཉེས་པ་ཀུན་དང་
རང་ བཞིན་ བཅས་ པའི་ སྡིག་ ལྟུང་ མ་ ལུས་ མཁས་ རྣམས་ ཀྱི། །སྤྱན་ སྔར་བཤགས་ཤིང་ དགེ་
ཚོགས་གཅིག་བསྡུས་བསྟན་དང་དེ་འཛིན་འཚོ་ཞིང་འགྲོ་ཀུན་བྱང་ཆུབ་ཐོབ་པའི་རྒྱུར་བསྔོའོ། །
ཞེས་འཇམ་མགོན་མཁས་པའི་དབང་པོ་སངས་རྒྱས་ཕུན་ཚོགས་བཀྲ་ཤིས་གྲགས་པའི་རྒྱལ་
མཚན་དཔལ་བཟང་པོ་རིགས་ཀུན་ཁྱབ་བདག་རྡོ་རྗེ་འཆང་ཆེན་པོ་དེ་ཉིད་ཀྱི་རྣམ་ཐར་རྒྱ་མཚོ་ལྟ་
ག་བུ་ལ་ལེགས་བཤད་ཀྱི་ཆ་ཅུང་ཟད་སྤེལ་བའི་བི་མོ་ཀཿཐུབ་བསྟན་སྣང་བའི་ཉིན་བྱེད་ཅེས་བྱ་བ་
འདི་ནི་རྗེ་དེ་ཉིད་གཙོ་བོར་སྨོས་པའི་ཡོངས་འཛིན་དུ་མའི་ཞབས་རྡུལ་སྤྱི་བོར་བླངས་ཤིང་ལྷག་
པར་མཁྱེན་བརྩེ་ནུས་གསུམ་གྱི་མངའ་བདག་མཁས་པའི་གཙུག་རྒྱན་མུས་ཆེན་ཨཱནནྡ་ས་ག་ར་
མངྒ་ལ་ཀཱིརྟི་དྷ་ཛ་ཤྲཱི་བྷ་དྲས་ལུགས་གཉིས་ཀྱི་སྒོ་ནས་སྤྱན་འབྲས་ལྟར་སྐྱོང་ཞིང་རྗེ་དེ་ཉིད་ཀྱི་ཞལ་
ནས་ཕྱི་ནང་གི་རིག་གནས་མང་དུ་ཐོས་པ་མདོ་ཁམས་ཀྱི་ད་རི་དྲ་ཤི་ལ་ཤི་བྷ་དྲས་རྗེ་བཙུན་མུས་པ་
ཆེན་པོའི་བཀའ་གནང་ཞིང་མཐུན་རྐྱེན་མཛད་པ་ལ་བརྟེན་ནས་རང་ལོ་ཉེར་བཞི་སོན་པ་འཕགས་
པའི་ཡུལ་དུ་བ་ཧུ་དྷ་ནྱགངས་ལྡན་དུ་འབྲུ་མང་ཞེས་པ་ས་ཕོ་སྟག་གི་ལོ་རྒྱ་གར་སྐད་དུ་པོཥྛ་ཞེས་
པ་རྒྱལ་ཟླ་བའི་དཀར་ཕྱོགས་ཀྱི་དགའ་པ་གཉིས་པའི་ཚེས་ལ་ལེགས་བཤད་སྒྲོགས་པའི་ཕོ་བྲང་
ནོར་བུའི་གླིང་དུ་སྦྱར་བ་འདིས་ཀྱང་བསྟན་འགྲོའི་དོན་རླབས་ཆེན་བསྐྲུན་པར་གྱུར་ཅིག །ཡི་གེ་
པ་ནི་མདོ་ཁམས་ཀྱི་སྙན་ཚིག་པ་བཀྲ་ཤིས་དབང་ཕྱུག་གིས་གུས་པས་བགྱིས་སོ།། །།
437

༄༅། ། ན་མོ་གུ་རུ་མཉྫ ཤཱི་ ཀུ་ མཱ་ ར་ བྷ་ ཏ་ བྷཾ། དཔལ་ ལྡན་ སྟོབས་བཅུ་ མངའ་བའི་
ནས་པ་ཐམས་ཅད་ཀྱི་མཁྱེན་བརྩེ་ནུས་པ་གཅིག་ཏུ་བསྡུས་པའི་ངོ་བོ་
མཁན་ཆེན་འཇམ་པའི་དབྱངས་བྱམས་པ་ཚུལ་ཁྲིམས་དཔལ་བཟང་པོའི་ཞལ་སྔ་ནས་ཀྱི་སྐུ་གསུང་
ཐུགས་ཀྱི་གསང་བ་རྨད་དུ་བྱུང་བ་མདོར་བསྡུས་ཏེ་སྤེལ་བ་དད་པའི་པད་དཀར་བཞད་པའི་ཟླ་
ཟེར་ཞེས་བྱ་བ། འདྲེན་མཆོག་དམ་པ་དེ་ཉིད་ཀྱི་ཞབས་ཀྱི་པདྨོར་སྒོ་གསུམ་གུས་པ་ཆེན་པོས་
ཕྱག་འཚལ་ཞིང་སྐྱབས་སུ་མཆིའོ། །རྣམ་པ་ཐམས་ཅད་དུ་བརྩེ་བ་ཆེན་པོས་རྗེས་སུ་གཟུང་དུ་
གསོལ། །ཐོག་མར་ངོ་མཚར་ཆེ་བའི་རྣམ་ཐར་ཚུལ་ཁྲིམས་ལ་གནས་ཐོས་པས་ཕྱུག །བར་དུ་
ངོ་མཚར་ཆེ་བའི་རྣམ་ཐར་ལུང་དང་རྟོགས་པའི་ཡོན་ཏན་རྫོགས། །ཐ་མར་ངོ་མཚར་ཆེ་བའི་
རྣམ་ཐར་འཆད་རྩོད་རྩོམ་པའི་ཕྲིན་ལས་ཀྱིས། །སེམས་ཅན་ཀུན་གྱི་རེ་བ་སྐོང་བའི་དཔལ་ལྡན་
ཡོན་ཏན་བཟང་པོས་སྐྱོངས། །ཤིས་པར་བརྗོད་པའི་སྒོ་ཡོན་ཏན་གྱི་རང་བཞིན་བརྗོད་པ་ལ་
ཟུང་ལྡན་གྱིས་ སྤྱད་པ་བློ་ཀ་གཅིག་ཁ་སྐོང་ཞུས། རྒྱལ་ཀུན་མཁྱེན་བརྩེའི་ཟེར་ཕྲེང་མ་ལུས་
གཅིག་ཏུ་བསྡུས་པའི་སྣང་བྱེད་མཆོག །མཆོག་གི་བཤེས་གཉེན་སྐུར་བརྟེན་བྱམས་བརྩེའི་གཟི་
འོད་འབུམ་གྱིས་འཁྱུད་པ་གང་། །ཚུལ་གནས་ཁྲིམས་ལྡན་མཁས་དང་གྲུབ་པའི་རྒྱུ་སྐར་བདག་
པོ་དང་བཅས་དབུས། །མངོན་པར་མཐོ་བའི་དཔལ་ཡོན་བཟང་པོ་དཔལ་ལྡན་འདྲེན་པ་མཆོག་
དེར་ བསྔགས། །ཆོས་ དབྱིངས་ བདེ་ བ་ ཆེན་ པོའི་ རང་ བཞིན་ ཉིད་ ལས་ མ་ གཡོས་ ཀྱང་། །
འགག་མེད་ལོངས་སྤྱོད་རྫོགས་སྐུ་ངེས་པ་ལྔ་ཡི་བདག་ཉིད་ཅན། །མཁའ་ཁྱབ་འགྲོ་བའི་མོས་
བློར་སྣ་ཚོགས་སྤྲུལ་པའི་སྐུར་བསྟན་པ། ། སྐུ་གསུམ་བདག་ཉིད་དཔལ་ལྡན་བླ་མའི་ཞབས་པད་
སྤྱི་བོས་མཆོད། །ལུས་ཅན་ཐར་པར་བརྒྱད་པའི་ལམ། །ལུང་དང་རྟོགས་པའི་བདག་ཉིད་ཅན།
། ཞི་ བ་ ཆགས་ བྲལ་ དམ་ པའི་ ཆོས། །ཁྱོད་ལས་ གཞན་དུ་ དམིགས་ སུ་མེད། །རིགས་ གྲོལ་
ཡོན་ཏན་བརྒྱད་དང་ལྡན། །མཆོག་དམན་ཐེག་ པའི་ སར་ བཞུགས་པ། །ཞིང་གི་མཆོག་གྱུར་
འཕགས་ པའི་ ཚོགས། །དེ་ ཡང་ ཁྱོད་ལས་ གཞན་ མ་ལགས། །ངེས་འབྱུང་ ཚུལ་ ཁྲིམས་ མཆོག་
གི་རྒྱ་མཚོ་ཆེར། །དགེ་བའི་ཆོས་ཀྱི་ཆུ་ཀླུང་ཀུན་བསྡུས་ནས། །ལུས་ཅན་དཔལ་འབྱོར་བཟང་
པོར་ འགོད་ མཛད་ པའི། །གདེངས་ ཅན་ དབང་ པོ་ མཆོག་ དེར་ སྙིང་ ནས་ བསྔགས། །ཐབས་
མཆོག་རྒྱལ་སྲས་ཐུ་བོ་འཇམ་དཔལ་དབྱངས། །ཤེས་རབ་ཚངས་པའི་བུ་མོ་སྒྲ་ལྡན་མ། །ཟུང་
439

འཇུག་བདག་ཡིད་དངས་པའི་མེ་ལོང་ངོས། །རྟག་པར་འཆར་བའི་དགའ་སྟོན་དེང་འདིར་སྩོལ། །
དམ་ པའི་རྟོགས་བརྗོད་མཐའ་དག་བྱིས་ བློ་ ཡི། །ཡུལ་མིན་ཐུན་མོང་ གདུལ་བྱར་ སྣང་བའི་
གཏམ། །མདོར་ བསྡུས་ པད་ དཀར་ བཞད་ པའི་ ཟླ་ཟེར་ཞེས། །སྤེལ་ ལོ་ སྐལ་ བཟང་ གཟུར་
གནས་སྙན་དབང་བློགས། །དེའང་ཟུང་འཇུག་རྡོ་རྗེ་འཆང་ཆེན་པོ་དེ་ཉིད་ཆོས་སྐུ་དེ་བཞིན་ཉིད་
ལས་མ་གཡོས་བཞིན་དུ་གཟུགས་སྐུ་རྣམ་པ་གཉིས་ཀྱིས་འཁོར་བ་མཐའ་ཅན་དུ་གྱུར་པ་དེ་སྲིད་
གང་ལ་གང་འདུལ་གྱི་ཐབས་ཚུལ་དུ་མས་མཐའ་ཡས་པའི་འགྲོ་བའི་དོན་མཛད་པ་ཆོས་ཉིད་དེ།
འཇམ་དབྱངས་ ས་པཎ་གྱིས། ཁྱོད་ནི་རྒྱལ་དང༌ རྒྱལ་བའི་སྲས། །རབ་བྱུང་དགེ་བསྙེན་ ཁྱིམ་
པ་སོགས། །འགྲོ་བ་ཀུན་གྱི་གཟུགས་མཛད་ནས། །གདུལ་བྱ་ཐམས་ཅད་སྨིན་པར་མཛད། །
ཅེས་དང་། མདོ་ལས་རྒྱལ་པོས་འདུལ་བ་ལ་རྒྱལ་པོ། དགེ་སྦྱོང་གིས་འདུལ་བ་ལ་དགེ་སྦྱོང་།
བྲམ་ཟེས་འདུལ་བ་ལ་བྲམ་ཟེ། དྲི་ཟས་འདུལ་བ་ལ་དྲི་ཟ་རྒན་པོའི་གཟུགས་སུ་སྤྲུལ་ཏོ་ཞེས་
དང་། སངས་ རྒྱས་ མཉམ་ སྦྱོར་ ལས། རེས་ འགའ་ ཞི་ ལ་ རེས་ འགའ་ ཁྲོ། །རེས་ འགའ་
བགེགས་ ཆེན་ གདོན་ མཛད་ ཅིང་། །སྐྱེ་ དང་ རི་ བོ་ ཐམས་ ཅད་ དོ། །ཞེས་ དང་། གུར་ ལས།
གང་དུ་སྣང་ནས་ཀྱང་སེམས་ཅན་གྱི་དོན་མཛད་དོ། །སོ་སོར་སྣང་ནས་ཀྱང་སེམས་ཅན་གྱི་དོན་
མཛད་དོ། ། ཆང་འཚོང་མ་དང་སྨད་འཚོང་མར་སྣང་ནས་ཀྱང་སེམས་ཅན་གྱི་དོན་མཛད་དོ་ཞེས་
པ་ལྟར། ཞིང་ཁམས་ལ་ལར་དགེས་པ་རྡོ་རྗེ་ལ་སོགས་པ་དཀྱིལ་འཁོར་འཁོར་ལོའི་སྣང་བརྙན།
དེ་བཞིན་དུ་སངས་རྒྱས་བྱང་སེམས་ཉན་རང་པཎྜི་ཏ། གྲུབ་པ་དང་རིག་པ་འཛིན་པའི་ས་ལ་
གནས་པ་དང་ གཞན་ཡང་ཨ་བ་དྷཱ་ཏཱ། བྷུ་སུ་ཀུ། ཀུ་སཱ་ལི་དང་འཁོར་ལོས་སྒྱུར་བ་སོགས་
རྒྱལ་ པོ་ རྒྱལ་ ཕྲན། བློན་ པོ། བྲམ་ཟེ། དགེ་ སྦྱོང་། ཁྱིམ་ བདག་ སོགས་ དང་ ཡིད་ བཞིན་
གྱི་ ནོར་ བུ་ དང་། གྲུ་ གཟིངས། ཟམ་ པ། སྨན། ཟས་ གོས། རི་ བོ། བྱ་ རི་ དྭགས་ ལ་
སོགས་པ་མདོར་ན་སྣོད་བཅུད་ཀྱི་རྣམ་རོལ་དུ་མས་མཐའ་ཡས་པའི་འགྲོ་བ་རང་རང་གི་སྐལ་བ་
དང་འཚམ་པའི་སྤྱོད་པ་དང༌། གཏམ་གྱིས་མཚམས་སྦྱོར་ཏེ་མཐར་ཟུང་འཇུག་རྡོ་རྗེ་འཛིན་པའི་
སར་འགོད་པར་མཛད་པ་ཡིན་ལ་དེ་དག་ལས་མཆོག་ཏུ་གྱུར་པ་ནི། སྐལ་ལྡན་རྣམས་ལ་ཡང་
དག་པའི་ལམ་སྟོན་པའི་དགེ་བའི་བཤེས་གཉེན་དམ་པ། དེ་ལས་ཀྱང་རྡོ་རྗེ་ཐེག་པའི་སྨིན་གྲོལ་
གྱི་བཀའ་དྲིན་ཚུལ་བཞིན་སྩོལ་བའི་རྡོ་རྗེ་སློབ་དཔོན་གྱི་རྣམ་པར་བསྟན་པ་དག་ཡིན་ཏེ། བ་ཚ་
ཅན་ཆུ་ཀླུང་གི་མདོ་ལས། ལྔ་བརྒྱ་ཐ་མར་གྱུར་པ་ན། ང་ཉིད་སློབ་དཔོན་གཟུགས་འཛིན་ཏེ།
440

། ང་ཡིན་སྙམ་དུ་ཡིད་བྱོས་ལ། །དེ་ཚེ་དེ་ལ་གུས་པ་བསྐྱེད། །ཅེས་ དང་། རྡོ་ རྗེ་གུར་ལས།
རྡོ་ རྗེ་ སེམས་དཔའ་ལྟ་བུ་ཡི། །དེ་ལྟར་སློབ་དཔོན་གཟུགས་འཛིན་ཏེ། །སེམས་ཅན་རྗེས་སུ་
གཟུང་ དམིགས་ ནས། །ཕལ་ པའི་ གཟུགས་ སུ་ གནས་ པའོ། །ཞེས་ དང་། སློབ་ དཔོན་ སྟོན་
པར་གྱུར་ པ་ནི། །སངས་རྒྱས་རྣམས་ཀྱིས་ཕྱག་མཛད་པ། །བདག་ཅག་རྣམས་ཀྱི་ཕ་དང་མ། །
འདི་ ཉིད་ ཡིད་ ལ་ བསམ་ པར་ བྱ། །ཞེས་ དང་། གང་ ཕྱིར་ ཡེ་ ཤེས་ རྡོ་ རྗེ་ ནི། །བརྙེས་ པས་
མྱུར་དུ་ཐོབ་ པར་ འགྱུར། །དེ་ཕྱིར་སློབ་དཔོན་དྲུང་ གཤེགས་ཏེ། །དེ་བཞིན་ གཤེགས་རྣམས་
ཕྱག་ མཛད་ དོ། །ཞེས་ སོགས་ མདོ་ རྒྱུད་ བསྟན་ བཅོས་ དྲི་ མ་ མེད་ པ་ རྣམས་ ལས་ ཡང་ ཡང་
གསུངས་པ་དག་གིས་གྲུབ་པ་ཡིན་ནོ། །དེས་ན་དེ་ལྟ་བུའི་རྡོ་རྗེ་ སློབ་དཔོན་གྱི་ཡོན་ཏན་ནམ་
རྟོགས་ པ་ བརྗོད་ པའང་ དོན་ ཆེ་ ཞིང་ གླིང་ བར་ བྱ་ བའི་ འོས་ ཡིན་ཏེ། མདོ་ལས། འདི་ ལྟར་
འཇིག་རྟེན་ན་རིགས་ཐམས་ཅད་ཀྱི་བླ་མར་གྱུར་པ་ཤཱཀྱ་རྣམས་ཀྱི་སྐྱེས་པའི་རབས་བཟུང་ཞིང་
ཀུན་ཆུབ་པར་བྱས་ནས་གཞན་ལའང་རྒྱ་ཆེར་བསྙད་ན་ཆོས་དང་མཐུན་པའི་བསོད་ནམས་ཀྱི་ཕུང་
པོ་དཔག་ཏུ་མེད་པ་འབྱུང་ལ། ཡོན་ཏན་བསམ་གྱིས་མི་ཁྱབ་པ་འཕེལ་བར་བྱེད་པ་ཡིན་ནོ་ཞེས་
དང༌། རྒྱུད་ ལས་ ཀྱང་། སློབ་དཔོན་ཡོན་ཏན་གླིང་ བྱ་ཡི། །སྐྱོན་རྣམས་ནམ་ཡང་མ་ ཡིན་ནོ། །
ཞེས་ དང༌། སྐྱོན་བརྗོད་ པས་ ནི་ དངོས་ གྲུབ་ མེད། །ཆུ་ལ་འོ་ མ་ རབ་ ཞུགས་པ། །དེ་ བཏོན་
ནས་ནི་ངང་པས་འཐུང་། །དེ་ལྟར་བླ་མའི་ཡོན་ཏན་བཟུང་། །ཏིལ་དང་གསེག་མ་བསྲེས་པ་
ལས། །གསེག་ མ་ དག་ ལ་ བྲོ་མེད་དང་། །ཏིལ་བསྡུས་ནས་ནི་ ཁུ་ བྱུག་ཆེ། །དེ་ ལྟར་ བླ་མའི་
ཡོན་ཏན་བཟུང་། །དེ་ལྟར་ ཁ་མཁན་མཁས་པ་ཡིས། །ཏིལ་སོགས་མར་ཁུ་འཇུར་ པ་ ཡིན། །
བླ་མའི་ ཡོན་ཏན་ གཞུང་ ལ་ བཟུང་། །སྐྱར་མོས་ མཚོ་ལ་ཉ་ལེན་བཞིན། །བླ་མའི་ ཡོན་ཏན་
རྣམ་ཐར་བཟུང་། །ཞེས་ དང་། སངས་རྒྱས་དང་ བྱང་ ཆུབ་སེམས་དཔའ་གངྒའི་ཀླུང་གི་ བྱེ་མ་
སྙེད་ལ་བསྐལ་པ་གངྒཱའི་ཀླུང་གི་བྱེ་མ་སྙེད་དུ་བསྙེན་བཀུར་བས་ནི། རྡོ་རྗེ་སློབ་དཔོན་གྱི་བ་
སྤུའི་བུ་ག་གཅིག་ལ་ཏིལ་མར་གྱིས་བྱུགས་པའི་བསོད་ནམས་ཆེས་ཁྱད་པར་འཕགས་སོ་ཞེས་དང་།
ལྷ་ སྐུ་ བྱེ་ བ་ སྟོང་ བསྒོམས་པས། །བླ་ མ་ དྲན་ པ་ བསོད་ ནམས་ ཆེ། །ཞེས་ དང་། སྡོམ་འབྱུང་
ལས། མཆོད་ པ་ ཐམས་ ཅད་ ཡོངས་ སྤངས་ ཏེ། ། བླ་ མ་ མཆོད་ པ་ ཡང་ དག་ བརྩམས། །དེ་
མཉེས་པས་ནི་ཀུན་མཁྱེན་ པའི། །ཡེ་ཤེས་མཆོག་ནི་ཐོབ་པར་འགྱུར། །བླ་མེད་མཛད་པའི་
སློབ་ དཔོན་ནི། །རྡོ་ རྗེ་ སེམས་ དཔའ་ རབ་མཆོད་ན། །དེ་ ཡིས་ བསོད་ནམས་ མ་ བྱས་ཅི། །
441

དཀའ་ ཐུབ་ མ་ བསྟེན་ ཅི་ ཞིག་ ཡོད། །ཅེས་ དང༌། རིམ་ ལྔ་ ལས་ ཀྱང་ དེ་ དང་ མཐུན་ པར་
གསུངས་སོ། །སྨྲས་པ། ཟུང་འཇུག་ ཆོས་ ཀྱི་ དབྱིངས་ ལས་ མ་ གཡོས་ ཀྱང་། །མཆོག་དམན་
གདུལ་བྱའི་དབང་གིས་སྐུ་གཉིས་སོགས། །གང་འདུལ་སྣ་ཚོགས་གཟུགས་ཀྱི་ཟློས་གར་ལས།
། མཆོག་གྱུར་རྡོ་རྗེ་སློབ་དཔོན་ཉིད་ཡིན་ཞེས། །སྲས་བཅས་རྒྱལ་བ་ཀུན་གྱིས་མགྲིན་གཅིག་
ཏུ། ། ཡང་ཡང་གསུངས་པའི་བསླུ་མེད་རྡོ་རྗེའི་ཚིག །བསྐལ་བརྒྱར་ཐོས་པར་དཀའ་བའི་ཡིད་
བཞིན་ནོར། །སྐལ་བཟང་སྙིང་གི་པདྨོར་འཆང་བར་མཛོད། །ཅེས་བར་སྐབས་ཀྱི་ཚིགས་སུ་
བཅད་པའོ། །དེ་ལ་འདིར་དུས་གསུམ་གྱི་རྒྱལ་བ་མ་ལུས་པའི་མཁྱེན་བརྩེ་ནུས་གསུམ་གཅིག་
ཏུ་བསྡུས་པའི་ངོ་བོ། ལྷ་དང་བཅས་པའི་འཇིག་རྟེན་པ་ཐམས་ཅད་ཀྱི་གཙུག་རྒྱན་དམ་པ།
རྗེ་བཙུན་འཇམ་དཔལ་དབྱངས་ཉིད་ངུར་སྨྲིག་འཆང་བའི་ཚུལ་འཛིན་པ། ཕྱི་ལྟར་གནས་ལྔ་
རིག་པའི་པཎྜི་ཏ་ཉེས་ལྟུང་གི་དྲི་མས་མ་གོས་པའི་འདུལ་འཛིན་ཆེན་པོ། ནང་ལྟར་འགྲོ་བ་ཀུན་
གྱི་མ་འདྲིས་པའི་མཛའ་བཤེས་སུ་གྱུར་པའི་བྱང་ཆུབ་སེམས་དཔའ་ཆེན་པོ། གསང་བ་ཅི་སྣང་
དག་པའི་འཁོར་ལོར་གཟིགས་པའི་རྣལ་འབྱོར་གྱི་དབང་ཕྱུག་མཆོག་གི་རྡོ་རྗེ་སློབ་དཔོན་ཆེན་པོ།
། རྒྱལ་བའི་བསྟན་པ་རིན་པོ་ཆེ་དང་རིས་སུ་མེད་པའི་འགྲོ་བ་ཡོངས་ཀྱི་མགོན་དང་སྐྱབས་དང་
དཔུང་གཉེན་དམ་པ། རྒྱལ་བ་རྡོ་རྗེ་འཆང་ཆེན་པོའི་ཞབས་སྟེགས་གདོང་ལྔས་བཏེགས་པའི་
ཁྲིལ་ཞབས་ཟུང་རྣམ་པར་བཀོད་པའི་ཆོས་ཀྱི་རྒྱལ་པོ་ཆེན་པོ། མདོར་ན་སྲིད་ཞིའི་དགེ་ལེགས་
མ་ལུས་པ་བསྐྲུན་པར་མཛད་པའི་བདག་ཉིད། རྗེ་བཙུན་བླ་མ་དམ་པ་མཁན་ཆེན་འཇམ་པའི་
དབྱངས་བྱམས་པ་ཚུལ་ཁྲིམས་དཔལ་བཟང་པོ་ཞེས་བྱ་བའི་སྐྱེས་ཆེན་དམ་པ་དེ་ཉིད་ཀྱི་རྣམ་པར་
ཐར་པ་མཐའ་དག་ནི་རྒྱལ་བ་ཁོ་ནའི་སྤྱོད་ཡུལ་ཏེ་གཞན་གྱིས་བསྙད་པར་ལྟ་ག་ལ་ཞིག །འོན་
ཀྱང་ཁ་བས་བསྐོར་བའི་ལྗོངས་འདིར་དེང་དུས་ཀྱི་གདུལ་བྱའི་སྐལ་བ་དང་འཚམ་པར་བསྟན་པའི་
ངོ་མཚར་གྱི་རྟོགས་བརྗོད་ཀྱང་མཐའ་ཡས་པ་ལས་ཅུང་ཟད་ཙམ་མདོར་བསྡུས་པའི་ཚུལ་གྱིས་
གླིང་བ་ལ་དོན་ལྔ་སྟེ། ལྷ་དང་བཅས་པའི་འགྲོ་བས་བསྔགས་འོས་སུ་གྱུར་པའི་རིགས་རུས་ཆོ་
འབྲང་གཙང་མར་སྐུའི་སྐྱེ་བ་བཞེས་ཏེ་གཞོན་ནུ་ཉིད་ནས་དམ་པའི་རིགས་ཀྱི་ཡོན་ཏན་སད་ཚུལ།
འཁོར་བ་མཐའ་དག་སྡུག་བསྔལ་གྱི་རྒྱ་མཚོར་གཟིགས་ནས་དམ་པའི་ཆོས་ཀྱི་སྒོར་ཞུགས་ཏེ་གཞི་
ཚུལ་ཁྲིམས་རྣམ་པར་དག་པ་ལ་གནས་པས་ཀློག་པ་ཐོས་བསམ་ལ་བརྩོན་པར་མཛད་ཚུལ།
ཐོས་བསམ་མཐར་ཕྱིན་ནས་ཏིང་ངེ་འཛིན་གྱི་བདུད་རྩིའི་ཐུགས་རྒྱུད་གཏམས་པའི་ཆེད་དུ་སྤོང་བ་
སམ་མ
442

བསམ་ གཏན་ ལ་ གཞོལ་ཚུལ། ཐོས་བསམ་སྒོམ་གསུམ་ གྱིས་ཐུགས་རྒྱུད་སྤངས་ནས་མཁས་
པའི་མཛད་པ་གསུམ་དང་། བྱ་བ་ལས་ཀྱི་འཁོར་ལོས་བསྟན་འགྲོའི་དོན་རླབས་པོ་ཆེ་མཛད་
ཚུལ། འཁོར་ལོ་གསུམ་གྱི་མཛད་པ་ལྷུན་གྱིས་གྲུབ་ནས་ཞིང་ཁམས་གཞན་གྱི་གདུལ་བྱ་འདུལ་
བའི་དུས་ལ་བབ་སྟེ་གཟུགས་སྐུ་ཟག་མེད་ཀྱི་དབྱིངས་སུ་བསྡུ་བའི་ཚུལ་བསྟན་ནས་སླར་འཁོར་བ་
མ་སྟོང་གི་བར་དུ་བསྟན་འགྲོའི་དོན་རླབས་པོ་ཆེ་རྒྱུན་མི་ཆད་པའི་ཚུལ་ཏེ་ལྔའོ།། །།སྐྱེ་མེད་དོན་
རྟོགས་ དེ་ ལ་ ཕྱག་ འཚལ་ནས། །སྐྱེ་ འགག་ བྲལ་ ཡང་བསྟན་དང་འགྲོ་བའི་ཆད། །སྐྱེས་ཆེན་
དམ་ པའི་ རིགས་ སུ་སྐུ་འཁྲུངས་ནས། །སྐྱེ་བའི་ཡོན་ཏན་རྫོགས་ཚུལ་མདོ་ཙམ་བྲི། །དང་པོ་
རིགས་རུས་གཙང་མར་སྐུའི་སྐྱེ་བ་བཞེས་ཏེ་དམ་པའི་རིགས་ཀྱི་ཡོན་ཏན་སད་ཚུལ་ནི། །སྤྱིར་
བྱང་ཆུབ་སེམས་དཔའ་རྣམས་ཀྱིས་ཞིང་དང་སྐྱེ་བ་སྦྱོང་བ་ལ་ཡུལ་དང་རིགས་སོགས་བཟང་ངན་
གྱི་བླང་དོར་མི་མཛད་པའང་མང་མོད། ཕལ་ཆེར་ནི་ཆོས་ ལྡན་ གྱི་ས་ཕྱོགས་སུ་རིགས་རུས་
གཙང་ མར་འཁྲུངས་ པ་ཡིན་ཏེ། ས་ཡི་མཆོག་གྱུར་ ས་ སོགས་དཀར་མདངས་སྐྱ། །ཆོ་འབྲང་
མཆོག་གྱུར་མ་ རིག་ ལས་ འཁོན་པ། །སྤང་བྱའི་གཡུལ་ལས་རྒྱལ་ བར་འཁྲུངས་ལ་འདུད། །
ཅེས་ པ་ལྟར་ རོ། །བསྐལ་ པ་ བཟང་ པོ་འདིར་ བྱོན་ པའི་ སངས་རྒྱས་རྣམས་ ཀྱང་ རང་ རང་ གི་
གདུལ་བྱ་གང་དུ་གནས་པའི་ཞིང་དེར་རྒྱལ་རིགས་དང་བྲམ་ཟེའི་རིགས་ཁོ་ནར་འཁྲུངས་པ་ཡིན་
ལ། དེའང་ ཐོག་ མར་ ཡུལ་ སྨོས་ པར་མཛད་ དེ། བསྐལ་བཟང་ལས། མཆོག་ཏུ་དགའ་བའི་
རྒྱལ་པོ། བསྐྱེས་ པའི་ ཡུལ་ནི་སེར་ སྐྱ་ཞེས་བྱའོ། །རིགས་ནི་ རྒྱལ་ རིགས་ སོ། །གདུང་ནི་གོ་
ཏ་མའོ། ། ཡབ་ནི་ཟས་ གཙང་ མའོ། །ཡུམ་ནི་ སྒྱུ་འཕྲུལ་མའོ་ ཞེས་ སོགས་ གསུངས་ པ་ དང་
ཚུལ་མཐུན་པར། དམ་པ་འདི་ཉིད་གང་དུ་འཁྲུངས་པའི་ཡུལ་ནི། མཚོ་མ་ངོས་པའི་འགྲམ་དུ་
ཤིང་ཛམྦུ་ཏྲི་ཤིའི་འབྲས་བུ་ཆུར་ལྷུང་པའི་སྒྲ་ལས་ཛམ་ཞེས་བྱུང་བས་གླིང་དང་ཤིང་གཉིས་ཀའི་
མིང་དེར་ཆགས་པའི་ཤར་དུ་རྒྱ་ནག་དང་ཁྲི་བརྟེན། ལྷོར་རྒྱ་གར་དང་ཁ་ཆེ། ནུབ་ཏུ་སྟག་སྡེ་
དང་ གཟིག་ ཡན། བྱང་དུ་ ཁྲོམ་དང་གེ་སར། དབུས་སུ་བོད་ཡུལ་གངས་ཀྱི་ར་བ་དང་དགུའོ་
ཞེས་པའི་བོད་ཁ་བ་ཅན་གྱི་ལྗོངས་ཏེ། དེའང་བདེ་མཆོག་ཉུང་ངུའི་རྒྱུད་ལས། བོད་ཀྱི་ཡུལ་
དང་དེ་བཞིན་དུ། མཱ་ལ་ཝ་དང་པཱ་ལི་སོགས། ། ཞེས་གསུངས་པའི་གླིང་གཞན་ལས་ཁྱད་པར་
དུ་ འཕགས་ པ། བྱེ་ བྲག་ ཐུགས་ རྗེ་ ཆེན་ པོའི་ གདུལ་ ཞིང་། ལྷ་ བཙན་ པོ་ རིམ་ པར་ བྱོན་ པ་
རྣམས་ཀྱི་དགེ་བཅུའི་ཁྲིམས་ཀྱིས་སྐྱོང་བའི་ཡུལ། དེ་ལའང་བོད་དང་བོད་ཆེན་པོ་གཉིས་ལས་
443

བོད་ཆེན་ཆུ་བཞི་སྒང་དྲུག་ཏུ་གྲགས་པའམ། སྨད་མདོ་ཁམས་སྒང་ གསུམ་ ལས་ཤར་མི་ཉག་
རབ་སྒང་ཞེས་པ་རྗེ་བཙུན་འཇམ་པའི་དབྱངས་ཀྱི་གནས་རྒྱ་ནག་རི་བོ་རྩེ་ལྔ་སོགས་དང་འདབ་
འབྱོར་བ། མཁས་ཤིང་གྲུབ་པ་བརྙེས་པའི་སྐྱེས་ཆེན་དམ་པ། ལོ་ཙཱ་བ་གྱི་ལྗང་དབུ་དཀར།
རྩ་ མི་སངས་རྒྱས་གྲགས། མི་ཉག་པྲཛྙཱ་ ཛཱ་ ལ། འཁམ་པ་ཚ་དགུ་སྟོན་པ། ལྷ་འབྲི་ སྟོན་ པ་
ཤེས་ རབ་ རྡོ་ རྗེ། པཎྜི ཏ་ གྲགས་ པ་ རྡོ་ རྗེ། གཞན་ ཡང་ བཀའ་ བཞི་ པ་ རིག་ པའི་ སེང་ གེ
།གནས་འགོ་རྒྱལ་བ་རིན་ཆེན། ཕྱུག་མོ་སྟོན་པ་གཞོན་ནུ་དཔལ། གྲུབ་ཆེན་རྨང་སའི་སྟོན་པ།
རྔ་སྟོན་ཤེས་རབ་རྒྱལ་མཚན་ཏེ་མཁས་པའི་སྟོན་པ་ལྔ་དང་། སྤར་སྐྱེད་ཨ་ར་ཆོས་རྗེ་སོགས་
གྲུབ་ཐོབ་ཆེན་པོ་གསུམ་ལ་སོགས་བྱོན་པའི་གནས། ཁྱད་པར་འཇམ་དབྱངས་ས་པཎ་ཁུ་དབོན་
གྱི་ཞབས་ཀྱིས་བཅགས་ཤིང་ཟབ་རྒྱས་ཆོས་ཀྱི་འཁོར་ལོ་བསྐོར་ནས་སེམས་ཅན་མང་པོ་རྣམ་གྲོལ་
གྱི་འབྲས་བུ་ལ་བཀོད་ཅིང་ལྷག་པར་གནས་པས་བྱིན་རླབས་ཀྱི་གཟི་འོད་འབར་བའི་ལྷ་ཁང་དང་
རྟེན་གསུམ་མང་དུ་བཞུགས་པ། གཞན་ཡང་འཇམ་དབྱངས་གོང་མ་རྒྱལ་པོའི་ཏི་ཤྲིར་མཛད་
པའི་དཔལ་ལྡན་ས་སྐྱ་པའི་གདུང་བརྒྱུད་རིམ་པར་བྱོན་པས་ཞབས་ཀྱིས་བཅགས་ཤིང་བྱིན་གྱིས་
བརླབས་པ། དགེ་བསྙེན་ཆེན་པོ་བཞག་ར་པདྨ་བློ་གྲོས་སོགས་བསྟན་པ་ལ་དགའ་ཞིང་དཀར་
ཕྱོགས་སྐྱོང་བའི་གཞི་བདག་དུ་མས་བསྙེན་པའི་སའི་ཆ། མོས་རྒྱུད་ཁྲི་འཛིན་ཞེས་པའི་བྱེ་བྲག
། ཞིང་ ས་ ཁང་ ས་ས་ ཡི་ དགེ །ཁང་རྡོ་འཐག་རྡོ་ རྡོ་ ཡི་ དགེ། །འཐུང་ ཆུ་ ཡུར་ ཆུ་ ཆུ་ ཡི་ དགེ་
། ཁང་ཤིང་འབུད་ཤིང་ཤིང་གི་དགེ། །གམ་འབྲོག་རྐྱང་འབྲོག་ རྩྭ་ ཡི་དགེ །ཞེས་པ་ལྟར་ ཡུལ་
གྱི་དགེ་བཅུའི་ཡོན་ཏན་ཡོངས་སུ་རྫོགས་ཤིང་ཕུན་སུམ་ཚོགས་པའི་དགེ་མཚན་དུ་མ་དང་ལྡན་པ་
སྐྱེད་བུའི་གྲོང་ཞེས་བྱ་བ་དེར་བསྟན་འགྲོའི་རྩ་ལག་དམ་པར་བསམ་བཞིན་དུ་སྐུའི་སྐྱེ་བ་བཞེས་པ་
ཡིན་ནོ། །དེ་ལ་རིགས་གང་དུ་འཁྲུངས་པ་ནི། སྤྱིར་བྱང་ཆུབ་སེམས་དཔའ་ཆེན་པོ་རྣམས་ནི་
འཕགས་ པ་ཉེ་བ་འཁོར་ལྟ་བུ་དམིགས་བསལ་རེ་རེ་ཙམ་མ་གཏོགས། ཕལ་ཆེར་མཐོ་ཞིང་
གཙང་བའི་རིགས་སུ་འཁྲུངས་ཏེ། མགོན་པོ་བྱམས་པས། རིགས་དང་སྐྱེ་བ་མཆོག་དང་ནི། །
སྦོབས་ པ་ ཆུ་ བོ་ ལྟ་ བུ་ དང་། །ཞེས་ དང་། རིགས་ དང་ རུས་ དང་ ཆོ་ འབྲང་ དང་། ཞེས་ དང་།
ཁྲི་བརྒྱད་སྟོང་པ་ལས། དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོའི་རིགས་ཕུན་སུམ་
ཚོགས་པ་གང་ཞེ་ན། བྱང་ཆུབ་སེམས་དཔའ་སེམས་དཔའ་ཆེན་པོ་རིགས་ཆེན་པོ་དག་ཏུ་སྐྱེ་བ་
སྟེ། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ རིགས་ཕུན་སུམ་ཚོགས་པ་ཡིན་ནོ།
444

། དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོའི་ཆོ་རིགས་ཕུན་སུམ་ཚོགས་པ་གང་ཞེ་ན།
བྱང་ཆུབ་སེམས་དཔའ་སེམས་དཔའ་ཆེན་པོ་རྒྱལ་རིགས་ཤིང་སཱ་ལ་ཆེན་པོ་ལྟ་བུ་དག་དང༌།
བྲམ་ཟེའི་རིགས་ཤིང་སཱ་ལ་ཆེན་པོ་ལྟ་བུ་དག་ཏུ་སྐྱེ་བ་སྟེ། དེ་ནི་བྱང་ཆུབ་སེམས་དཔའ་སེམས་
དཔའ་ཆེན་པོའི་ཆོ་རིགས་ཕུན་སུམ་ཚོགས་པ་ཡིན་ནོ། །དེ་ལ་བྱང་ཆུབ་སེམས་དཔའ་སེམས་
དཔའ་ཆེན་པོའི་རུས་ཕུན་སུམ་ཚོགས་པ་གང་ཞེ་ན། རིགས་གང་ལས་སྔོན་གྱི་བྱང་ཆུབ་སེམས་
དཔའ་སེམས་དཔའ་ཆེན་པོ་དག་བྱུང་བར་གྱུར་ པ་སྟེ། དེ་ནི་བྱང་ཆུབ་སེམས་དཔའ་སེམས་
དཔའ་ཆེན་པོའི་རུས་ཕུན་སུམ་ཚོགས་པ་ཡིན་ནོ་ཞེས་གསུངས་ལྟར། དེའང་རིགས་ནི་མཁས་
མཛངས་དཔའ་ཞིང་རྟུལ་ཕོད་པ་བཀའ་བཙན་ལ་དཀྱེལ་ཆེ་བ་གཞུང་བཟང་ལ་འགྲོག་བདེ་བ་
སོགས་ཡ་རབས་ཀྱི་སྤྱོད་ཚུལ་ཅི་རིགས་དང་ལྡན་པ། རུས་ནི་རིགས་མ་ཉམས་པའི་ཕ་དེའི་བུ་
བརྒྱུད་ལས་བྱུང་བ། ཆོ་ནི་ཞང་པོ་ཁུངས་དང་ལྡན་པ། འབྲང་བ་ནི་བཤད་མ་ཐག་པ་གསུམ་
པོ་དང་ལྡན་པའི་སྤྱོད་པའི་འབྲང་ས་འཛིན་པ་ཡིན་ནོ་ཞེས་སྔ་རབས་ཀྱི་མཁས་པ་དག་བཞེད་པ་
ལྟར་ དམ་ པ་ འདི་ ཉིད་ ཀྱི་ རིགས་ ནི། བོད་ ཀྱི་ རུས་ ཆེན་ བཞི་ ཞེས་ པ། མུ ལྡོང་། སྟོང་།
མི་ཉག་སྟེ་བཞི་ལས་ཕྱི་མ་གདུང་འདི་ལ་གོང་དུ་སྨོས་པའི་རྩ་མི་ལོ་ཙཱ་སོགས་དམ་པ་དེ་དག་ཕལ་
ཆེ་བའང་བྱོན་པ་ཡིན་ཞིང་། དེ་ལའང་ནང་ཚན་གྱི་དབྱེ་བ་མང་དུ་བྱུང་བ་ལས་བྱ་བ་གང་ལའང་
རུས་ཐོན་པ་ཞིག་ཡིན་པས། བྷ་རུས་ཞེས་གྲགས་པའི་བརྒྱུད་པ་ལས། ཡབ་དད་པ་དང་སྙིང་
རྗེ་ཕུན་སུམ་ཚོགས་པ། ཡ་རབས་ཀྱི་སྤྱོད་ཚུལ་དུ་མ་དང་ལྡན་པ། ཀློག་ཡིག་སོགས་ལ་ཕུལ་
དུ་བྱུང་བ་བཀྲ་ཤིས་དགའ་དང་། ཡུམ་སྔོན་གྱི་ལས་འཕྲོས་ཆོས་ལ་མོས་ཤིང་ སྙིང་ རྗེས་རྒྱུད་
དུལ་བ་ཨ་སྐྱིད་ཅེས་པའི་སྲས་སུ་རཀྵ་སྟེ་སྲིན་པོ་ཞེས་པ་ཤིང་མོ་ཡོས་ཀྱི་ལོ་ལ་ངོ་མཚར་པའི་ལྟས་
ཕུན་སུམ་ཚོགས་པ་དང་བཅས་ཏེ་འཁྲུངས་སོ། །འཁྲུངས་མ་ཐག་ནས་ཉིད་ཀྱི་ཁུ་བོ་ཨེ་ཝཾ་པའི་
བསྟན་འཛིན་བསྙེན་སྒྲུབ་སོགས་མཐར་ཕྱིན་པ་མཐུ་སྟོབས་ནུས་པའི་མངའ་བདག་བླ་མ་བསོད་
ནམས་བཟང་པོ་ཞེས་པ་དེས། ངེད་ལ་རྨི་ལྟས་བཟང་པོ་ཡང་ཡང་བྱུང་བས་བུ་ཆུང་འདི་ཨེ་ཝཾ་
པའི་བསྟན་པ་ལ་ཕན་ཐོགས་པའི་སྐྱེས་བུ་ཆེན་པོ་ཞིག་འོང་། མིང་ལ་དཀའ་ཐུབ་རྒྱལ་ཐོགས་
གསུངས་ནས་བཀྲ་ཤིས་དང་མེ་ཏོག་འཐོར་བ་མཛད་དོ། །རྟེན་འབྲེལ་གྱི་ཐོག་མ་དེ་སྐབས་ནས་
འགྲིགས་པར་ མངོན་ཏེ། དེའང་མཚན་ གྱི་སྒྲ་ལ་དཔགས་ན། མུ་སྟེགས་བྱེད་དང་ ཐ་ མལ་ པ་
སོགས་ལུས་སེམས་དཀའ་ཐུབ་དུ་མས་གདུངས་ཀྱང་འབྲས་བུ་ཕྱིན་ཅི་ལོག་ལས་མི་ཐོབ་པས།
445

དེ་ལས་ རྒྱལ་བ་ནི་སངས་རྒྱས་ཀྱི་བསྟན་པ་ལ་ཞུགས་པ་ཁོ་ན་ཡིན་ལ། བསྟན་པའི་རྩ་བ་སོ་
ཐར་གྱི་སྡོམ་པ་ཡིན་པས། འདུལ་བ་འཛིན་པའི་དགེ་བའི་བཤེས་གཉེན་ཆེན་པོ་ཞིག་འོང་བའི་
རྟེན་ འབྲེལ་ དང༌། དེའང་ ཉན་ རང་ དག་ རང་ དོན་ དུ་ སྒོ་ གསུམ་ དཀའ་ ཐུབ་ ལ་ གནས་ ཀྱང་།
སྤངས་རྟོགས་ཀྱི་ཡོན་ཏན་མཐའ་དག་མ་རྫོགས་པས་གཞན་དོན་ཕྲིན་ལས་རྒྱ་ཆེན་པོ་མི་འབྱུང་
ཞིང་། འཚང་རྒྱ་བ་ལ་ཡུན་རིང་དུ་འགོར་བར་བཤད་པས། དེ་ལས་རྒྱལ་བ་སྟེ་མཆོག་ནི་ཐེག་
ཆེན་གྱི་གང་ཟག་ ཡིན་ པས། བྱང་ཆུབ་སེམས་དཔའ་ཆེན་པོ་ཞིག་འབྱུང་བ་དང་། ཕར་ཕྱིན་
ཐེག་ པའང་། ཕར་ ཕྱིན་ ནས་ བཤད་ བསྒྲུབ་ དཀའི་ དཀའ་ སྤྱད་ དང་། །དཀའ་ཐུབ་དྲག་པོས་
ལུས་ སེམས་མི་ གདུངས་པར། །སྤྱོད་པ་བདེ་བས་འགྲུབ་ཕྱིར་དཀའ་བ་མེད། །ཅེས་པ་ལྟར།
མགོ་དང་རྐང་ལག་སོགས་ཀྱང་སྦྱིན་པར་གཏོང་དགོས་པ་དང༌། འཚང་རྒྱ་བ་ལ་ གྲངས་མེད་
གསུམ་ སོགས་ འགོར་བར་བཤད་པས། དེ་ལས་རྒྱལ་བ་སྟེ་ཁྱད་པར་དུ་འཕགས་ པ་ནི། ཚེ་
གཅིག་གིས་འཚང་རྒྱ་ནུས་པའི་ལམ་ཐུན་མོང་མ་ཡིན་པ་གསང་སྔགས་རྡོ་རྗེ་ཐེག་པ་སྟེ། སྔགས་
ཀྱི་རྡོ་རྗེ་སློབ་དཔོན་ཆེན་པོར་འགྱུར་བ་སོགས་མདོར་ན་བསྟན་པ་ཡོངས་རྫོགས་ཀྱི་མངའ་བདག་
ཏུ་འགྱུར་པའི་རྟེན་འབྲེལ་མཐའ་དག་འགྲིགས་པ་ནི་ཁོ་བོས་སེམས་སོ། །དེ་ལྟར་གཞོན་ནུ་དེ་
ཉིད་སྐུ་བྱད་ལྟ་བས་ཆོག་མི་ཤེས་པ་སོགས་ཀུན་གྱི་ཡིད་དུ་འོང་བ་ཞིག་ཡོད་པར་མངོན་ལ།
རིམ་གྱིས་བསྐྱེད་བསྲིང་སྟེ་སྨྲ་མཁྱེན་ཙམ་ནས་ཁུ་བོ་རྣལ་འབྱོར་གྱི་དབང་ཕྱུག་དམ་པ་དེས་ཡི་གེའི་
ཕྱི་མོ་ནས་བརྩམ་ལྗགས་ཀློག་ཕུལ་བ་བརྡ་བསྟན་པ་ཙམ་གྱིས་མཁྱེན། དེ་སྐབས་སུ་ཁུ་བོ་ལ་
ངོར་གྱི་བཀོད་པ་རི་མོར་བྲིས་པའི་ཤོག་ཁྲ་ཞིག་ཡོད་པ་གཟིགས་ཕུལ་ནས་སྐུ་རྩེད་ཀྱི་ཚུལ་དུ་ངོར་
དགོན་པ་འདི་བཞིན་ཡོད་ཅེས་འུད་ཆེ་ཙམ་ཞུས་པས། རྗེ་འདི་ཉིད་ སྐུ་ན་ཤིན་ཏུ་ཕྲ་ནའང་།
བླ་མ་འུད་མ་གསུང་། ངོར་དགོན་ པ་འདི་བཞིན་ཡོད་ཅེས་ཇི་ལྟ་བ་བཞིན་གསུངས་པ་དང༌།
སྐབས་སུ་བྱིས་པ་གཞན་དང་ རྩེ་བའི་ཚེའང་ཐ་མལ་ གྱི་རྩེད་མོའི་ རིགས་མི་མཛད་པར། ཁྲིའུ་
ཆུང་ཞིག་བརྩིགས་པའི་ཁར་ཆོས་གོས་བཞེས་པའི་རྣམ་པས་ང་ངོར་གྱི་མཁན་པོ་བྱེད་ནས་རྣམ་
དཔྱོད་འདི་འདྲ་བྱེད་པ་ཡིན་ཞེས་སྤྱན་ལྟ་སྟངས་དང་བཅས་ནས་ཞབས་རྡོ་རྗེའི་སྐྱིལ་ཀྲུང་གིས་
བཞུགས་པ་ཁོ་ན་མཛད་པ་ནི་སྔོན་གྱི་གནས་རྗེས་སུ་དྲན་པ་གོར་མ་ཆག་སྟེ། མགོན་པོ་བྱམས་
པས། སྦྱོར་ བའི་ སྔོན་དུ་ སྙིང་ རྗེ་ དང་། །མོས་ པ་ དང་ནི་ ་་བཟོད་ པ་དང་། །དགེ་བ་ ཡང་ དག་
སྤྱོད་ པ་ནི། །རིགས་ཀྱི་རྟགས་ སུ་ཤེས་ པར་ བྱ། །ཞེས་ པ་ལྟར་རོ། །དེའང་ རྗེ་ བཙུན་འཇམ་
446

པའི་དབྱངས་ཀྱི་རིགས་སད་པ་ཡིན་ཏེ། རྗེ་བླ་མ་མཁས་གྲུབ་སངས་རྒྱས་ཕུན་ཚོགས་ཀྱི་ཞལ་
སྔ་ནས། དཔོན་སློབ་ཚུལ་ ཁྲིམས་དཔལ་ བཟང་འདི་ རྗེ་བཙུན་འཇམ་པའི་དབྱངས་ ཀྱི་ རིགས་
སད་པའི་གང་ཟག་ཞིག་ཡིན་པ་འདྲ། ངའི་རྨི་ལམ་དུ་ཁོང་གི་རྣམ་ཐར་ཡིན་ཟེར་བ་ལེའུ་མང་པོ་
ཡོད་པ་ཞིག་བརྩམས་པས། རྗེ་བཙུན་འཇམ་པའི་དབྱངས་ཀྱི་ཞིང་བཀོད་པ་ལས་ལེའུ་དང་པོའོ་
ཞེས་པ་ལྟ་བུ་ཁོ་ན་བྱུང་ཞེས་ཐོག་མར་བླ་མ་ཀུན་དགའ་ཆོས་འཕེལ་ལ་གསུངས་འདུག་ཅིང་།
ཕྱིས་སུ་བདག་ལ་ཁྱོད་ཀྱིས་དཔོན་སློབ་ཚུལ་ ཁྲིམས་ དཔལ་ བཟང་ལ་ཆོས་འབྲེལ་ཞུས་ སམ་
གསུངས་བྱུང་བ། ཞུས་ ཀྱང་ གནང་ མ་བྱུང་ ཚུལ་ ཕུལ་བས། ཁྱོད་ ཀྱིས་ནན་ཞུས་མ་ བྱས་ པ་
ཡིན། དེ་ཀ་འོང་། མཉམ་དུ་བསྡད་ན་མཉམ་པར་མཐོང་ཟེར་བ་དེ་ཡིན། ཁོང་ཁྱེད་ཚོ་དང་
མི་འདྲ། འཇམ་པའི་དབྱངས་ཀྱི་རིགས་སད་པའི་གང་ཟག་ཞིག་ཡིན་པར་འདུག་ཅེས་སྔ་ཕྱི་ལན་
གཉིས་ཕེབས་པ་དང་། རྗེ་འདི་ཉིད་མཁྱེན་རབ་དང་སྤོབས་པ་འགྲན་ཟླ་དང་བྲལ་བར་བཞུགས་
པ་དག་གིས་ཀྱང་ངེས་པར་རྟོགས་པ་ཡིན་ནོ། །དེ་ལྟ་བུའི་རྒྱལ་སྲས་རྡོ་རྗེ་རྣོན་པོ་མིའི་ཡང་སྲིད་
འཛིན་པ་ལ་ངེས་པའི་དོན་དུ་བསླབ་སྦྱང་སོགས་ལ་ལྟོས་པ་མིན་ཀྱང་། མཉམ་མེད་ཐུབ་པའི་
དབང་པོས་ཡི་གེའི་མཁན་པོ་ཀུན་གྱི་བཤེས་གཉེན་སོགས་བསྟན་པའི་ཚུལ་མཛད་པ་ལྟར་དགུང་
ལོ་བཅུ་དྲུག་གི་བར་དུ་ཁུ་བོ་བླ་མའི་དྲུང་དུ་བཞུགས་ནས། ཨེ་ཝཾ་པའི་ཆོས་སྤྱོད་རིམ་པ་སོགས་
ཉེར་མཁོ་ རྣམས་ དང་། ཀུན་ རིག་ སོགས་ སྒྲུབ་ དཀྱིལ་ཆེ་ ཕྲ། རབ་དབྱེ་ སོགས་ གཞུང་ ཕྲན་
མང་པོ་ཐགས་འཛིན་མཛད། དེ་ དག་ ཀྱང་ ཚིག་དོན་མ་ལུས་པ་ཇི་ལྟ་བ་ཐུགས་སུ་ ཆུད་ནས་
ཕྱོགས་དེའི་མཁས་པར་གྲགས་པ་རྣམས་དང་ཆོས་ཀྱི་འབེལ་གཏམ་མཛད་པ་ན་ལུང་རིགས་དང་
མཐུན་པའི་གསུང་གི་བདུད་རྩིས་མཆོག་དམན་མཐའ་དག་གི་ཡིད་ཆེས་པར་མཛད་པ་ཡིན་ཞེས་
ཐོས་ སོ། །སྨྲས་ པ། རབ་ འབྱམས་ རྒྱལ་ བས་ བསྔགས་ པའི་ འཛམ་ གླིང་ ཞིང་། རབ་ དཀར་
གངས་ རིས་ བསྐོར་ བ་ བསིལ་ ལྡན་ ལྗོངས། །རབ་ ཡངས་ བོད་ ཆེན་ ཆུ་ བཞི་ སྒང་ དྲུག་ ལས།
རབ་སྒང་ཞེས་གྲགས་སྡེ་བཞིའི་དཔལ་ཡོན་ཅན། །རྒྱལ་སྲས་ཐུ་བོས་བྱིན་གྱིས་བརླབས་པའི་
གནས། །མཁས་གྲུབ་དམ་པ་དུ་མ་འབྱུང་བའི་གནས། །དཀར་ཕྱོགས་ལྷ་ཆེན་མང་པོས་སྐྱོང་
བའི་ གནས། །ཕུན་ ཚོགས་ དགེ་ བཅུའི་ ཡོན་ ཏན་ ཚང་ བའི་ གནས། །ཞིང་ དེར་ རིགས་ རུས་
གཙང་མའི་སྐྱེད་ཚལ་དབུས། །འདབ་ལྡན་དབུས་ན་ཨུ་དུམྦྷ་ ར་ལྟར། །ཕུན་སུམ་ཚོགས་པའི་
མཚན་ མ་ དང་ བཅས་ཏེ། །རྒྱལ་སྲས་གཞོན་ནུས་ སྤྲུལ་ པའི་ཟློས་ གར་ བསྒྱུར། །འདམ་སྐྱེས་
447

འདམ་ གྱི་དྲི་མས་མ་སྦགས་ ལྟར། །ཤེལ་དཀར་མེ་ལོང་ངོས་ ལ་ སྔོན་གྱི་གནས། །མ་འདྲེས་
གསལ་བར་འཆར་བའི་སྣང་བརྙན་དེ། །མཁྱེན་བཟང་ཟུར་ཕུད་ལྔ་ པར་ངེས་པ་རྙེད། །དོན་
ཀུན་གྲུབ་པ་རིག་ པའི་གྲར་ཞུགས་ལྟར། །མངོན་གྱུར་ཤེས་ བྱ་ ལམ་གསུམ་ལྡན་པའི་རྒྱུན། །
རྣམ་ དཔྱོད་ཧུབ་ཀྱིས་འདྲེན་ལ་ ཚེགས་ མེད་ པ། །དྲང་སྲོང་ ཛ་ ཙྭ་ དེ་ གཉིས་ པ་བཞིན། །དོན་
གཞན་བཀོད་པ་དང་འགོག་རྒྱན་བློཀ་གཉིས་ཁ་སྐོང་ཞུས། ། སྐྱེ་མེད་གཟིགས་པ་རྣམས་ཀྱི་སྐྱེ་
བ་ནི། །སྐྱེ་བོ་ ཀུན་ གྱི་ རེ་བ་བསྐང་ཕྱིར་ཡིན། །འདོད་ལ་བརྐམ་པ་ བྲལ་ཡང་ དཔག་བསམ་
ཤིང་། །འདོད་ ལྡན་ཡོངས་ ལ་ སྨན་ པའི་འབྲས་བུ་འཛིན། །དཀའ་བ་མེད་ པར་ གཙུག་ ལག་
མང་པོའི་གཞུང་། །ཁོང་དུ་ཆུད་པ་ཙམ་ལ་ཅི་ཞིག་མཚར། ཤེས་བྱའི་ལྟད་མོ་མ་འདྲེས་བཀྲག་
ཆེ་བའི། །ཡེ་ཤེས་མེ་ལོང་དེ་ནི་འདི་ལ་མངལ། །ཞེས་བར་སྐབས་ཀྱི་ཚིགས་སུ་བཅད་པའོ། །
མཁན་ཆེན་འཇམ་པའི་དབྱངས་བྱམས་པ་ཚུལ་ཁྲིམས་དཔལ་བཟང་པོའི་ཞལ་སྔ་ནས་ཀྱི་སྐུ་གསུང་
ཐུགས་ཀྱི་གསང་བ་རྨད་དུ་བྱུང་བ་མདོར་བསྡུས་ཏེ་སྤེལ་བ་དད་པའི་པད་དཀར་བཞད་པའི་ཟླ་
ཟེར་ལས་རིགས་རུས་ཆོ་འབྲང་རྣམ་པར་དག་པར་འཁྲུངས་ནས་ཐེག་པ་ཆེན་པོའི་རིགས་ཀྱི་ཡོན་
ཏན་སད་ཚུལ་གྱི་སྐབས་ཏེ་དང་པོའོ།། །།རྣམ་མང་འགྲོ་བའི་མགོན་དེར་ཕྱག་འཚལ་ནས། །
རྣམ་དག་ཚུལ་ཁྲིམས་མཆོག་གིས་གཞི་བཟུང་སྟེ། །རྣམ་མཁྱེན་རྒྱལ་བས་བསྔགས་པའི་ཐོས་
བསམ་གྱི། །རྣམ་དཔྱོད་བུམ་བཟང་གཏམས་ཚུལ་མདོ་ཙམ་བྲི། །གཉིས་པ་དམ་པའི་ཆོས་ཀྱི་
སྒོར་ཞུགས་ནས་ཀློག་ པ་ཐོས་བསམ་གྱི་བདུད་ རྩི་ གསོལ་ ཚུལ་ནི། དགུང་ལོ་བཅུ་བདུན་དུ་
ཕེབས་པ་སྐྱེས་བདག་གི་ལོར། རྒྱལ་བས་ལུང་བསྟན་པའི་སྐྱེས་ཆེན་དམ་པ་རྡོ་རྗེ་འཆང་ཀུན་
དགའ་བཟང་པོའི་ཞལ་སྔ་ནས་འགྲོ་མང་ཐར་པའི་ལམ་ལ་བཀོད་པའི་གནས་ཆོས་གྲྭ་ཆེན་པོ་ཨེ་
ཝཾ་ཆོས་ལྡན་དུ་ཕེབས་ པའི་དགོངས་པ་གཏད། ཁུ་བོ་བླ་མ་དང་ཡབ་ཡུམ་སོགས་ཉེ་འབྲེལ་
རྣམས་ ཀྱིས་ རང་རང་ལ་བདོག་པའི་དངོས་པོའི་སྐྱེས་བཟང་གྱ་ནོམ་པ་ཕུལ་ཞིང་། མདོ་སྒར་
ནས་བླ་མ་དོན་གྲུབ་འོད་ཟེར་གྱིས་ཀླུ་སྡིངས་སུ་ཞུ་ཤོག་གི་མཚམས་སྦྱོར་དང་བཅས། གཟའ་
སྐར་ཚེས་གྲངས་ལེགས་པའི་ཉིན་ཆིབས་དང་ན་བཟའ་ཐམས་ཅད་དཀར་པོ་མཛད་དེ་བསྟན་པ་
དཀར་འཇམ་ལ་གཏོང་བའི་རྟེན་འབྲེལ་ཕུན་སུམ་ཚོགས་པ་དང་བཅས་ཆིབས་ཀྱི་ཁ་ལོ་བསྒྱུར་
ནས་ཡིད་འོང་པདྨའི་མཚོ་ལ་དད་པ་འཇུག་པ་བཞིན་དུ་ད་ནི་བདག་གི་འདོད་པའི་དོན་ཐམས་ཅད་
ད
གེགས་མེད་དུ་འགྲུབ་པར་འགྱུར་རོ་སྙམ་པའི་ཐུགས་དགེས་སྤྲོ་དཔག་ཏུ་མེད་པ་དང་བཅས་ཏེ།
448

རིམ་གྱིས་ཆོས་གྲྭ་ཆེན་པོར་ཕེབས་ཨེ་ཝཾ་ཀླུ་སྡིངས་སུ་ཤར་ཆེན་ཆོས་ཀྱི་རྒྱལ་པོ་ཡེ་ཤེས་བཟང་པོའི་
ཞལ་ སྔ་ ནས་ མཇལ། མཚན་ ཚུལ་ ཁྲིམས་ དཔལ་ བཟང་ པོར་ གསོལ་ ནས་ ལུགས་ གཉིས་ ཀྱི་
བདག་ རྐྱེན་ མཐའ་ ཡས་ པ་ མཛད། དེ་ ནས། མཛོད་ ལས། ཚུལ་ གནས་ ཐོས་ དང༌ བསམ་
ནA
ལྡན་ པས། །བསྒོམ་ པ་ ལ་ ནི་ རབ་ ཏུ་ སྦྱར། །ཞེས་ དང༌། རྗེ་ རྡོ་ རྗེ་ འཆང་ གིས། མ་ ནོར་
ལམ་ སྟོན་ བཤེས་ གཉེན་ བསྟན་ པ་ དང་། །རྣམ་ དག་ ཁྲིམས་ ལ་ རིམ་ གྱིས་ སློབ་ པ་ དང་། །
བདེར་གཤེགས་གསུང་ལ་ཐོས་བསམ་བྱ་བ་གསུམ། །དང་པོ་ཆོས་འཇུག་པ་ཡི་སྒོ་གསུམ་ཡིན།
། ཞེས་གསུངས་པ་ལྟར། སངས་རྒྱས་ཀྱི་བསྟན་པ་འཇུག་པའི་གོ་རིམས་ཡང་དག་པའི་དགེ་
བའི་བཤེན་གཉེན་ལ་བརྟེན་ནས་ཚུལ་ཁྲིམས་རྣམ་པར་དག་པ་ལས་གནས་ཏེ་ཐོས་བསམ་བསྒོམ་
གསུམ་བྱ་དགོས་པ་ཡིན་ལ། དེ་ཡང་མདོ་ལས། ཁྱིམ་པ་རྣམས་ནི་མེ་འོབས་ན་གནས་པ་ལྟ་
བུའོ། །རབ་ཏུ་བྱུང་བ་ནི་བསིལ་བའི་ཁང་པ་ན་གནས་པ་ལྟ་བུའོ་ཞེས་སོགས་དང་། འཕགས་
མཆོག་ཀླུ་སྒྲུབ་ ཀྱིས། །ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །ཡོན་ཏན་ཀུན་གྱི་གཞི་རྟེན་
ལགས་ པར་ གསུངས། ། ཞེས་ གསུངས་ པ་ ལྟར། འཁོར་བའི་ ཁྱིམ་ཐབ་ནི་འཇིགས་ཤིང་ ཉམ་
ང་བའི་སྡུག་བསྔལ་ཐམས་ཅད་ཀྱི་རྩ་བར་གཟིགས། མཐོ་རིས་དང་བྱང་ཆུབ་སྒྲུབ་པའི་ལམ་
ཐམས་ཅད་ཀྱི་མེད་དུ་མི་རུང་བའི་གཞི་ཆེན་པོ་ནི་ཚུལ་ཁྲིམས་ཀྱི་བསླབ་པ་ཁོ་ནར་དགོངས་ཏེ།
དགུང་ལོ་བཅོ་བརྒྱད་ པ་ ཨངྒིར་ ཞེས་ པ་ ཆུ་ ཕོ་ སྤྲེའུའི་ལོར། ཡོངས་རྫོགས་བསྟན་པའི་མངའ་
བདག་རྒྱལ་སྲས་པད་དཀར་འཆང་བ་ངུར་སྨྲིག་གི་བླ་གོས་འཛིན་པ་གནས་བརྟན་འདུལ་བ་འཛིན་
པ་ཆེན་པོ་མཁས་གྲུབ་བྱམས་པ་སངས་རྒྱས་ཕུན་ཚོགས་བཀྲ་ཤིས་གྲགས་པའི་རྒྱལ་མཚན་དཔལ་
བཟང་ པོའི་ ཞལ་ སྔ་ ནས་ མཁན་པོ། ཤར་ ཆེན་ སངས་ རྒྱས་ བསྟན་ འཛིན་ ཕན་བདེའི་ འབྱུང་
གནས་དཔལ་བཟང་པོས་ལས་ཀྱི་སློབ་དཔོན། གཞན་ཡང་ཁ་སྐོང་གི་དགེ་འདུན་གྲངས་ཚང་
བའི་དབུས་སུ་ཚིགས་སྔ་མ་དགེ་བསྙེན་དང་དགེ་ཚུལ་གྱི་སྡོམ་པ་བཞེས་ཏེ། མཚན་སྔར་གྱི་དེ་ཀ་
འདོགས་པ་གནང་། བསླབ་བྱའི་གནས་མཐའ་དག་ལ་ཉེས་ལྟུང་གི་དྲི་མས་མ་གོས་པའི་འདུལ་
འཛིན་རྒན་པོའི་བརྟུལ་ཞུགས་ ལ་ གནས་ པར་མཛད་དོ། །དེ་ནས་བྱང་ཆུབ་སེམས་དཔའི་སྡེ་
སྣོད་ལས། ཐོས་པས་ཆོས་རྣམས་ཤེས་པར་འགྱུར། །ཐོས་པས་སྡིག་ལས་ལྡོག་པར་འགྱུར། །
ཐོས་ པས་ དོན་མེད་ སྡོང་ བར་ འགྱུར། །ཞེས་ དང༌། སྐྱེས་ རབས་ ལས། ཐོས་ པ་ གཏི་མུག་
མུན་སེལ་སྒྲོན་མེ་ཡིན། ། རྐུན་པོ་ལ་སོགས་མི་ཁྱེར་ནོར་གྱི་མཆོག ། ཀུན་དུ་རྨོངས་པའི་དག་
449

འཇོམས་ མཚོན་ ཆ་ ཡིན། །ཐབས་ ཚུལ་ མན་ ངག་ སྟོན་ པས་ གྲོགས་ ཀྱི་ མཆོག །ཅེས་ དང་།
གྲགས་དང་ དཔལ་ དང་ གཏེར་ གྱི་ མཆོག་ ཀྱང་ ཡིན། །ཡ་ རབས་རྣམས་ དང་ ཕྲད་ན་ སྐྱེས་ ཀྱི་
མཆོག །ཚོགས་ ཀྱི་ནང་ན་མཁས་ པ་ དགའ་བར་འགྱུར། །ཕས་ཀྱི་རྒོལ་ལ་ ཉི་མའི་འོད་དང་
འདྲ། །ཞེས་ དང་། དུལ་ ཞིང་ རབ་ཏུ་ གསལ་ བའི་ སྤོབས་ པ་ སྐྱེ། །གྲགས་པ་ཆེན་པོ་འཕྲལ་
དུ་འབྱུང་བར་བྱེད། །སྨྲ་ལྕེ་བདེ་འགྱུར་ཁྱད་པར་ཅན་གྱི་རྒྱུ། །ཐོས་པའི་དཔལ་བསྒོམས་དོན་
གསལ་རྟོགས་པར་འགྱུར། །ཐོས་དང་ལྡན་ན་འགལ་བ་མེད་ པ་ ཡི། །འཁོར་གསུམ་ལམ་ལ་
རབ་ཏུ་ གནས་ པར་ འགྱུར། །ཐོས་ པའི་ རྗེས་འཇུག་ བསྒྲུབ་ ལ་ སྙིང་ པོར་ བྱེད། །སྐྱེ་བའི་རྫོང་
ལས་ ཚེགས་ ཆུང་ ཐར་ བར་ འགྱུར། །ཞེས་ སོགས་ གསུངས་ པ་ ལྟར། ཐོས་ བསམ་ ནི་ སངས་
རྒྱས་ཀྱི་བསྟན་པའི་ལས་ཀྱི་དངོས་གཞི་ཡིན་པར་དགོངས་ནས། དགེ་རྒན་སངས་རྒྱས་དཔལ་
ལྡན་ཞེས་པ་ཡི་དམ་དགྱེས་མཛད་རྡོ་རྗེ་སོགས་ཀྱི་ལྗགས་བསྙེན་ལོ་གསུམ་གཏང་བའི་རྣལ་འབྱོར་
གྱིས་དབང་པོ་དེ་ཉིད་གནས་ཀྱི་སློབ་དཔོན་དུ་བརྟེན། ངོར་པའི་ཚོགས་འདོན་ཆེ་བ་ཐམས་ཅད་
ཐུགས་སུ་ཆུད་པར་མཛད་ནས་བསྒྲིགས་ལ་རྒྱུན་དུ་ཕེབས། དེ་སྐབས། རྒྱུད་སྡེའི་དུམ་བུ་རྣམ་
གཞག་མངོན་རྟོགས་དང༌། །སྟོང་ཐུན་ གཉིས་ཀྱི་བསྡུས་དོན་བསྟོད་ པ་གཉིས། །བདག་མེད་
བསྟོད་པའི་འགྲེལ་པ་དང་བཅས་ པ། །ཀུན་དུ་དགོས་པའི་གཞུང་བདུན་འཐོར་སི་བྱ། །ཞེས་
པའི་ གཞུང་ བདུན། འགྲེལ་ པ་ དག་ ལྡན། གོང་ མའི་ དགོངས་ རྒྱན། སྣང་ གསུམ་ དང་ རྒྱུད་
གསུམ་མཛེས་རྒྱན། རྒྱལ་སྲས་ལམ་བཟང་སོགས་གཞུང་ཆེན་བཅུ་ཕྲག་ཏུ་བརྒལ་བ་ལ་རྒྱུག་
འབུལ་ མཛད། གཞུང་འདི་རྣམས་ ཐུགས་ འཛིན་ གནང་ སྐབས། ཉིན་རེ་ ལ་ མང་ བ་ཤོག་གུ་
བཞི་རེ་ཙམ་དང་རྒྱུན་དུ་གསུམ་རེ་ལ་ཆ་བཞག་བྱས་ནས་འཛིན་ཏེ་བྱང་པོ་བྱས་པ་ཡིན་ཞེས་རྗེ་ཉིད་
ཀྱིས་བདག་ལ་གསུངས། དེར་མ་ཟད། མདོ་སྔགས་ཀྱི་གཞུང་རྒྱ་བོད་ཀྱི་ཡི་གེ་མཐའ་ཡས་པ་
ཞིག་ཐུགས་འཛིན་དང་གཟིགས་རྟོགས་ཀྱི་སྒོ་ནས་ཐུགས་སུ་ཆུད་པར་མཛད་དེ་མཁས་པའི་གྲགས་
པ་སྲིད་པ་གསུམ་གྱི་ཁོངས་སུ་གསལ་བར་མཛད་པ་ཡིན་ནོ། །དེ་ནས་ཡོངས་འཛིན་དམ་པ་
འཕགས་ནོར་གྱི་གྲངས་གཙོ་བོར་གྱུར་པ་རྣམས་ལས་ཟབ་པ་དང་རྒྱ་ཆེ་བའི་དམ་པའི་ཆོས་མཐའ་
ཡས་ པ་ ཞིག་ གསན་ པ་ ཡིན་ལ། དེའང་། སྡོམ་ གསུམ་ རབ་ དབྱེ་ལས། རྟ་ དང་ནོར་ བུ་ ལ་
སོགས་ པ། །ཅུང་ ཟད་ ཙམ་ གྱི་ ཉོ་ ཚོང་ ལ། །ཀུན་ ལ་ འདྲི་ ཞིང་ བརྟགས་ ནས་ དཔྱོད། །ཚེ་
འདིའི་བྱ་བ་ཅུང་ཟད་ལའང་། །དེ་འདྲའི་ འབད་པ་བྱེད་པ་མཐོང་། ། སྐྱེ་བ་གཏན་གྱི་ལེགས་
450

ཉེས་ནི། །དམ་ པའི་ ཆོས་ ལ་ རག་ ལས་ ཀྱང་། །ཆོས་འདི་ ཁྱི་ཡི་ཟས་བཞིན་དུ། །བཟང་ངན་
གང་དུའང་མི་དཔྱོད་པར། །གང་ཕྲད་དེ་ལ་གུས་པར་འཛིན། །ཉིན་གཅིག་གི་ནི་སྐྱེལ་མའམ། །
ཚེ་ གཅིག་ གི་ ནི་ གཉེན་ འབྲེལ་ ལའང་། །འབད་དེ་ བརྟགས་ ནས་ ལེན་ པ་མཐོང་། །དེང་ནས་
བརྩམས་ཏེ་རྫོགས་པ་ཡི། །སངས་རྒྱས་མ་ཐོབ་པར་གྱི་དོན། །བླ་མ་མཆོག་ལ་རག་ལས་མོད། །
འོན་ ཀྱང་ རྟོག་དཔྱོད་མི་ བྱེད་ པར། །ཚོང་འདུས་ ངན་ པའི་ཟོང་བཞིན་དུ། །སུ་ འཕྲད་རྣམས་
ལས་ལེན་པ་མཐོང་། ། ཀྱེ་མ་སྙིགས་མའི་དུས་འདི་མཚར། །འབད་མི་དགོས་ལ་འབད་པར་
བྱེད། །འབད་ དགོས་ ཆོས་ དང༌ བླ་ མ་ ནི། །གང་ ཡང་ རུང་ བས་ ཚིམ་ པར་ སྣང་། །ཞེས་ པ་
ལྟར། ཆོས་དང་བླ་མ་ལ་རྟོག་དཔྱོད་མེད་པར་གང་རུང་གིས་ཆོག་པར་འཛིན་པ་མ་ཡིན་པར་
མཁན་སློབ་དང་། རྡོ་རྗེ་སློབ་དཔོན་སོགས་རང་རང་གི་གཞུང་ནས་བཤད་པའི་མཚན་ཉིད་དང་
ལྡན་པ་དག་ལས་སངས་རྒྱས་ནས་རང་རང་གི་རྩ་བའི་བླ་མའི་བར་བརྒྱུད་པ་བར་མ་ཆད་པ་ལས་
བྱོན་ པ། དམ་ ཉམས་ སོགས་ ཀྱིས་བར་མ་ཆོད་པ། ལྷད་མ་ཞུགས་པ། གཙོ་ ཆེར་ རྗེ་ བཙུན་
ས་སྐྱ་པ་གོང་མ་རྣམས་དང་རྒྱལ་བ་རྡོ་རྗེ་འཆང་ཀུན་དགའ་བཟང་པོའི་བཞེད་གཞུང་དྲི་མ་མེད་པ་
རྣམས་རྒྱ་མཚོ་ཆེན་པོ་ཆུས་མི་ངོམས་ལྟར་ངོམས་པ་མེད་པར་གསན་པ་ཡིན་ལ། དེའང་རིགས་
ཀྱི་བདག་པོ་རྣམས་ཀྱི་ནང་ནས་སྐྱབས་གནས་ཀུན་འདུས་ཁྱབ་བདག་དྲུག་པ་རྡོ་རྗེ་འཆང་ཆེན་པོའི་
ངོ་བོ་གཅིག་ཆོག་རྒྱལ་པོ་ནི། མཁན་རིན་པོ་ཆེ་བྱམས་པ་སངས་རྒྱས་ཕུན་ཚོགས་ཞལ་སྔ་ནས་
ཡིན་ལ། དེའང་ རྗེ་ བཙུན་ རིན་ པོ་ཆེའི་མགུར་ལས། །ཁོང་ མཁྱེན་རྒྱ་ ཅན་ ལ་ མན་ ངག་མེད།
།མན་ ངག་ཅན་ ལ་མཁྱེན་རྒྱ་མེད། །གཉིས་ཀ་ཚང་ལ་སྒྲུབ་ཚུགས་མེད། །གསུམ་པོ་ཚང་ ལ་
ཐུགས་རྗེ་མེད། །བཞི་པོ་ ཚང་ལ་བརྩོན་འགྲུས་མེད། ། ལྔ་ ལྡན་ གྱི་ བླ་མ་འཚོལ་ འཚོལ་ནས།
། ལམ་སྒྲུབ་པ་ལ་ལོ་འགའ་འགྱང་སྟེ་ཐལ། །ཞེས་གསུངས་པ་ལྟར་ལྔ་ལྡན་གྱི་བླ་མར་དགོངས་
ཏེ། བླ་མ་བརྒྱུད་པ་དང་ལྡན་རྒྱུད་དོན་རིག །དམ་ཚིག་མཆོག་བསྲུང་མན་ངག་དུ་མས་བརྒྱན།
། སྙིང་རྗེས་རྒྱུས་བརླན་བསྟན་བཅོས་དུ་མ་ཤེས། །དེ་ཡི་ཞབས་བསྟེན་གསོལ་བ་ལན་མང་བཏབ།
། ཞེས་པ་ལྟར་ལུས་ངག་ཡིད་གསུམ་ལོངས་སྤྱོད་དང་བཅས་པའི་དོན་ཡོད་པ་བཞིས་མཉེས་པར་
མཛད་པས་ཕྱི་ནང་གི་རྟེན་འབྲེལ་མཐའ་དག་འགྲིགས་ནས། རྗེ་བཙུན་དམ་པ་དེ་ཉིད་ཀྱི་ཞལ་
སྔ་ནས་ཀྱང་། ཐུན་མོང་མ་ཡིན་པའི་སྣོད་དང་ལྡན་པའི་རྡོ་རྗེ་སློབ་མ་ཟབ་མོའི་གདམས་པ་མ་
ལུས་གཏད་པའི་འོས་སུ་གཟིགས་ནས་རྗེ་ཉིད་ལ་མངའ་བའི་ཆོས་ཐམས་ཅད་ཕའི་ནོར་བུས་སྤྱོད་
451

པ་བཞིན་བུམ་པ་གང་བྱོར་གནང་བ་ཡིན་ལ། དེ་དག་ཀྱང་སྔ་ཕྱི་ལན་གྲངས་དུ་མར་གནང་བ་
ཡིན་ཀྱང་འདིར་བརྗོད་བདེ་བའི་ཕྱིར་ཕྱོགས་གཅིག་ཏུ་བཀོད་པ་ནི་ཐོག་མར་དུས་གསུམ་གྱི་རྒྱལ་
བ་སྲས་དང་བཅས་པ་ཐམས་ཅད་ཀྱི་བགྲོད་པ་གཅིག་པའི་ལམ་པོ་ཆེ། བདེ་བར་གཤེགས་པའི་
གསུང་རབ་མདོ་རྒྱུད་ཐམས་ཅད་ཀྱི་དོན་གྱི་བཅུད་དབྱུང་བའི་མན་ངག་གི་ཉིང་ཁུ་སློབ་དཔོན་རྣལ་
འབྱོར་གྱི་དབང་ཕྱུག་དཔལ་ལྡན་བིརླ་པའི་བཞེད་གཞུང་རྗེ་བཙུན་ས་སྐྱ་པ་ཡབ་སྲས་རྣམས་ལ་
ཚད་མ་སྙན་བརྒྱུད་བཞི་བར་མ་ཆད་པར་བྱོན་པ་ཁྱད་པར་རྒྱལ་བ་རྡོ་རྗེ་འཆང་ཀུན་དགའ་བཟང་
པོ་དེ་ཉིད་ལ་མགྲོན་ལྷ་གཡུ་ཐོག་ཏུ་རྗེ་བཙུན་ཆེན་པོས་གསུང་ངག་གསུང་ཆོག་པའི་བརྡའི་ཚུལ་དུ་
ཞལ་གཟིགས་པ་བཅས་ཁྱད་པར་གྱི་བཀའ་བབས་པར་གསུང་ངག་རིན་པོ་ཆེ་ལམ་འབྲས་བུ་དང་
བཅས་པའི་མན་ངག་གི་སྐུ་དྲིན་ཚར་ལྔ་ནོད་པར་མཛད་དེ། དེ་ཡང་ཐོག་མར་སྣང་བ་གསུམ་གྱི་
ཁྲིད་རྫོགས་པའི་རྗེས་སུ་མཎྜལ་ཚོམ་བུ་ལྔ་པ་ལ་བརྟེན་པའི་བརྒྱུད་པའི་ཁྱད་པར་གཉིས་ལྡན་གྱི་
སེམས་བསྐྱེད་དང་། སློབ་མ་རྗེས་འཛིན་སྔོན་དུ་འགྲོ་བའི་དབང་གི་མངོན་པར་རྟོགས་པ་བདུན་
ནམ་བརྒྱད་དང་ལྡན་པའི་དཔལ་ཀྱེ་རྡོ་རྗེའི་རྡུལ་ཚོན་གྱི་དཀྱིལ་འཁོར་དུ་མ་སྨིན་པ་སྨིན་པར་བྱེད་
པའི་དབང་། རྡོ་རྗེ་སློབ་དཔོན་གྱི་ཟབ་མོ་ལུས་ཀྱི་དཀྱིལ་འཁོར་དུ་གྲོལ་བྱེད་ལམ་གྱི་དབང་།
རྗེ་བཙུན་རྡོ་རྗེ་བདག་མེད་མའི་བྱིན་རླབས་ཀྱི་བརྒྱུད་པ་མ་ཉམས་པ་རྣམས་སྔོན་དུ་འགྲོ་བའི་
གཞུང་ཇི་ལྟ་བ་བཞིན་དཀྲི་བའི་ཁྲིད་ཡོངས་སུ་རྫོགས་པ་ཉམས་ཁྲིད་དུ་གསན་ནས། དེ་དང་
རྗེས་སུ་འབྲེལ་པའི་རྗེ་བཙུན་རྣལ་འབྱོར་གྱི་དབང་ཕྱུག་ནས་རྗེ་བུདྡྷཱའི་མཚན་ཅན་བར་གྱི་རྒྱ་བོད་
ཀྱི་བླ་མ་བརྒྱུད་པའི་རྣམ་ཐར། ཨེ་ཝཾ་པའི་ཚོགས་འདོན་དུ་གྲགས་པའི་ཆོས་སྤྱོད་པུ་སྟི་ཡོངས་
རྫོགས་ དང་། གླེགས་བམ་མ་བུ་ སོགས་ ལུང་ གི་ ཚོགས་མང་པོ་དང་། ལམ་ཟབ་མོ་བླ་མའི་
རྣལ་འབྱོར་ཕྱི་ནང་གི་བྱིན་རླབས། བིར་བསྲུང་ཐུན་མོང་དང་ཐུན་མོང་མ་ཡིན་པ། བླ་མ་རིན་
འབྱུང་། ཚར་ གསུམ་ ཁུག་ པ། བརྡ་ དོན་ གསལ་ བ། བརྡ་ ཚིག་ བརྒྱུད། བསྒྲུབ་ པ་ ལུང་
སྦྱིན་གསང་བ་བཅུའི་རྒྱས་གདབ་ཀྱི་བར་དང་། གཞན་ཡང་རྣམ་འཇོམས་བིར་ལུགས། ག་ཡ་
དྷ་ རའི་ མགོན་ རྐྱང་། དཔལ་ ཀྱེ་རྡོ་ རྗེ་ གཞུང་ བཤད་ ལ་ བརྟེན་ པ་ བཀའ་ བབ་ ཕྱི་ མ་ གསུམ།
མཁའ་ འགྲོ་ མ་ རྡོ་ རྗེ་ གུར། སཾ་པུ་ཊི། བདེ་མཆོག་ མཁའ་ འགྲོ་ རྒྱ་ མཚོ། ལུ་ཧི་ པའི་ ལུགས།
ནག་པོ་པའི་ལུགས། དྲིལ་བ་ལུས་དཀྱིལ་རྣམས་ ཀྱི་དབང་། ནཱ་རོ་མཁའ་སྤྱོད་ཀྱི་བྱིན་རླབས།
རྩ་ དབུ་ མ་ཡུམ་དང་སྦྱར་བའི་ ཁྲིད། དེའི་ཡིག་ཆ་མང་པོའི་ལུང་། དམར་པོ་སྐོར་གསུམ་གྱི་
452

རྗེས་ གནང་། པོད་ ཆུང་ གི་ ལུང་། ཐབས་ རྒྱུད་ གསང་ བ་ འདུས་ པ་ འཕགས་ ལུགས། འཇམ་
རྡོར། འཇིགས་ བྱེད་ ར་ ལུགས་ རྣམས་ ཀྱི་ དབང་། རྫོགས་ རིམ་ རྭ་ རྩེ་ སེམས་ འཛིན། གཤེད་
དམར་ ལྷ་ལྔའི་ དབང་། རྫོགས་ རིམ་ཤིན་ཏུ་ སྤྲོས་ མེད་ ཀྱི་ ཁྲིད། ཐུགས་ རྗེ་ ཆེན་ པོའི་ དམར་
ཁྲིད། རྗེ་ གོང་ མ་ ལྔའི་ བཀའ་ འབུམ་ གྱི་ ལུང་། རྗེ་ རྡོ་ རྗེ་ འཆང་ གི་ བཀའ་ འབུམ་ སོགས།
མདོར་ ན་ དབང་། བྱིན་ རླབས། རྗེས་ གནང་། ཁྲིད། ལུང་ སོགས་ རྗེ་ ཉིད་ ལ་ མངའ་ བ་
ཕལ་ཆེ་བ་གསན་པ་ཡིན་པས་ཞིབ་པར་གསན་ཡིག་ཏུ་གསལ། རྗེ་འདིས་ཐུགས་དགྱེས་པ་ཆེན་
པོས་འཛིན་པ་ཞིག་ཡོད་དེ་བཀའ་ཆོས་གང་གནང་ཀྱང་ཁོང་ལ་བརྡ་གནང་། ཁོང་ཕེབས་ཕྱིས་
པའི་སྐབས་ཁྱོད་རྒྱུག་ཚུལ་ཁྲིམས་དཔལ་བཟང་གར་འདུག་ཀྱང་ཚོལ་ཤོག་གསུངས་ནས་བདག་
ཀྱང་ ལན་དུ་མའི་ པར་མངག་ པ་གནང་བས་མཚོན་ལ། སྟག་ལོར་གོང་མ་དབུས་སུ་ ཕེབས་
སྐབས། གདན་སར་གོང་མའི་སྐུ་རིམ་ཕྲིན་བཅོལ་སོགས་ལ་རྗེ་བུདྡྷའི་མཚན་ཅན་ཕེབས་ནས་
ཡུན་ རིང་ ཙམ་ བཞུགས། སྐྱེད་ ལྷས། སྒོ་ རུམ། བསམ་ གླིང་། ནང་ སོ། །སྒྲོལ་ མ་ ལྷ་
ཁང་རྣམས་སུ་སྐུ་མཚམས་གནང་ཚེ་ རྗེ་འདི་ཉིད་ཀྱིས་མཆོད་དཔོན་དང་གསོལ་ཇ་ཞུ་བ་སོགས་
མཛད་དེ་སྐུ་མཚམས་ཁོངས་སུ་ཁོང་གཅིག་པུ་མིན་པ་སུ་ཡང་འཇུག་པ་མ་གནང་འདུག་པ་ཁོང་ལ་
སྔར་གནང་མ་གྲུབ་པའི་ཟབ་ཆོས་ཀྱི་རིགས་དུ་མ་ཞིག་གནང་འདུག་པས་དེ་ལ་དགོངས་པ་འདྲ་
ཞིང་། རྗེ་ཉིད་ཀྱིས་རྒྱུན་དུ་བཞེས་པའི་བླ་གོས་དེ་གནང་འདུག་པས་དེ་སྐབས་ནས་ངེས་དོན་གྱི་
བསྟན་པའི་བདག་པོར་དགོངས་ནས་མངའ་གསོལ་བ་གདོན་མི་ཟའོ། །རྗེ་བླ་མའི་ཞལ་ནས།
ང་ས་སྐྱར་སྡོད་རིང་ཚུལ་ཁྲིམས་དཔལ་བཟང་ལ་སྡུད་པ་བློ་འཛིན་བཅོལ་ནས་གུང་ཚིག་སྐབས་
རྒྱུག་བླང་བ་ཡིན། ཁོང་ལ་དཀའ་ལས་ཅི་ཡང་མི་འདུག་དེ་འདྲའི་དགའ་བ་ལ་ཨང་ཁྱོད་ཀྱིས་
ཀྱང་མི་འཛིན་ནམ་གསུངས་བྱུང་ཀྱང་། བདག་བདུད་དབང་དུ་སོང་ནས་འཛིན་ཞུ་བ་དང་འཛིན་
པ་མ་བྱུང་། ལོ་དེའི་དགུན་ལ་ཆོས་ རྗེ་ ལགས་རྗེ་བླ་མ་མཇལ་ལ་ཕེབས་སྐབས་ རྗེ་ཉིད་ཀྱིས་
མཛད་པའི་རྣམ་ཐར་ངེས་འབྱུང་གཏམ་གྱི་རོལ་མཚོའི་དཔེ་གནང་ནས་འདི་ལ་གཞི་མཛོད་ལ་ཁྱེད་
ཀྱིས་ངའི་རྣམ་ཐར་ཞིག་རྩོམས། ཁྱེད་སྙན་ངག་པའི་ལུགས་ཀྱི་སྒྲོ་བཏགས་མཛེས་མཛེས་དེ་འདྲ་
མི་དགོས་རྟེན་འབྲེལ་གང་ལེགས་ལེགས་བྲིས་ཕེབས་འདུག་པ། སྨལ་པོ་ཟླ་བའི་གཟའ་སྐར་
ལེགས་པའི་ཉིན་དབུ་ནས་མཆོད་བརྗོད་ཤློ་ཀ་གསུམ་ཆོས་རྗེའི་དྲུང་ནས་གསུང་བརྩམས་གནང་དེ་
མིན་རྗེ་འདི་ལ་རྩོམས་གསུངས་པ་དང་། བདག་ལའང་ཡི་གེ་པ་དགོས་པའི་བཀའ་ཕེབས་ནས།
453

ཀླུ་སྡིངས་གཤག་མིག་ཞིག་ཏུ་བཞུགས། བདག་གིས་ཡི་གེའི་ ཆག་ ཕྱི་ཞུས། རྗེ་འདིས་ཐུགས་
རྩོམ་མཛད་པའང་། རྣམ་ཐར་ཉིད་མ་གཏོགས་གཞན་དཔེ་གཟིགས་པ་འདྲ་ཡང་མཛད་མ་སོང་།
ཚིགས་བཅད་ སོགས་ ཐམས་ ཅད་ཤར་རྒྱགས་ སུ་སམ་ ཁྲར་ འབེབས་ པ་ ལས། ཐུགས་བསམ་
ཆེར་མཛད་མི་དགོས་པར་འདུག་པས་འདི་འདྲའི་ཐུགས་རབ་ལ་བསམ་བདག་རྡོ་མགོ་ལྕགས་རྣ་
ཞིག་ཡིན་ཀྱང་དད་པ་སྐྱེ་བ་བྱུང༌། འོན་ཀྱང་རྗེ་འདིའི་མཁྱེན་རབ་ལ་དཔགས་པའི་དེ་ཙམ་ཞིག་
ནི་བྱུང་མི་འདུག་ཀྱང་ཕལ་ཆེར་བདག་གིས་བརྡ་དག་སོགས་མི་ཤེས་པ་དང་ཧོམ་བཅོས་ཅུང་ཟད་
སོང་ བ་ འདྲ་ སྙམ། ཕྱིས་ གསར་ རྩོམས་ ཀྱི་ དཔེ་ རྗེ་ བླ་ མའི་ སྤྱན་ སྔར་ བབས་ གྲུབ་ མཚམས།
བདག་ལ་ཁྱེད་དཔོན་སློབ་ཚོས་ངའི་རྣམ་ཐར་ཡིན་ཟེར་བ་དེ་བརྩམས་གྲུབ་འདུག་ཀྱང་། ངས་
ཆོས་ རྗེ་ ལགས་ ལ་རྟེན་འབྲེལ་ཞིག་ཡོད་སྙམ་ནས་རྩོམ་དགོས་བྱས་པ་ཡིན། ང་ལ་རྣམ་ཐར་
གྱིས་དགོས་པ་མེད། སུས་བརྩམས་ ཀྱང་མཐར་སྦྱར་བྱང་ལ་ཆོས་ རྗེའི་མཚན་ཐེབས་པ་ཞིག་
དགོས་རྒྱུ་ཡིན་ཀྱང་དེ་མ་བྱུང་འདུག །གང་ལྟར་ང་རྡོ་རྗེ་སློབ་དཔོན་གྱི་ཐ་སྙད་ཡོད་པ་ཞིག་ཡིན་
ན་ཚུལ་ཁྲིམས་དཔལ་བཟང་ཁོང་རང་ ལ་ རྒྱུ་ སོང་འབྲས་བུའི་ལམ་མི་ནོར་བ་ཞིག་འོང་འགྲོ་
གསུངས། ཕྱིས་ སུའང་ ཆོས་ རྗེ་ ལགས་ ལ་ རྟེན་ འབྲེལ་ དེ་ མ་འགྲིགས་ ཨ་ ཞེས་ ལན་ མང་དུ་
གསུངས། ཡོས་ལོའི་དཔྱིད་རྗེ་བླ་མ་ཀླུ་སྡིངས་སུ་སྤྱན་དྲངས་ནས་ཞབས་དྲུང་རིན་པོ་ཆེ་བློ་གྲོས་
གྲགས་པས་སྒྲུབ་ཐབས་རྒྱ་མཚོ་སོགས་བཀའ་ཆོས་དུ་མ་གསན་པའི། སཾ་པུཊའི་དབང་གི་རྗེས་
གནང་སྐབས་བླ་ཆེན་མང་པོ་བཞུགས་པའི་ནང་ནས་རྗེ་འདི་གྲྭ་རྐྱང་ཡིན་ཀྱང་སྔོན་རྗེ་རྡོ་རྗེ་འཆང་
གིས་ཀུན་མཁྱེན་ལ་རྟེན་འབྲེལ་གནང་བ་དང་མཐུན་པར་དུང་ལན་གསུམ་འབུད་བཅོལ་སོང་།
སྐད་ཀྱང་ཆེན་པོ་ཐོན་སོང་། བདག་ལ་དེ་འདྲའི་རེ་བ་ག་ནས་ཡོད་ཀྱང་། སྐུ་རྩེད་ཀྱི་ཚུལ་དུ་
དུང་ལན་གསུམ་བུས་གསུངས་བྱུང་ཀྱང་སྐལ་བ་དམན་པ་དང་། སེམས་འཚབ་ནས་དུང་སྐད་
ཆར་ མཐོན། དབང་ གྲོལ་ མཚམས་ ཆོས་ རྗེའི་ དྲུང་ དང་ རྗེ་ འདིའི་ སྐུ་ ཞབས་ གཉིས་ ཀ་ ནས།
དྲུང་ ཡིག་ཅག་རེ་ལ་དུང་སྐད་ཐོན་པ་མ་བྱུང་གསུངས་བཀའ་བཀྱོན་གནང་། གང་ལྟར། བླ་
མའི་ཐུགས་རྗེ། སློབ་མའི་དད་པ་སོགས་གཞན་དང་མི་འདྲ་བ་མངའ་བའི་སྟོབས་ཀྱིས་ རྗེ་འདི་
ཉིད་ལ་རྟེན་འབྲེལ་ཐམས་ཅད་ལྷན་གྱིས་གྲུབ་པ་ཡིན་ནོ། །དེ་ནས། རྟེན་ནི་གསུམ་ལས་དགེ་
སློང་ མཆོག །འབྲིང་ནི་ དགེ་ ཚུལ་ ཡིན་པར་འདོད། །ཁྱིམ་ན་གནས་པ་ཐ་མའོ། །ཞེས་དང་།
དགེ་སློང་ཞེས་ བྱ་ ཆོས་ ཀྱི་ རྒྱལ་མཚན་ཏེ། །དགེ་སློང་ཞེས་ བྱ་རྡོ་ རྗེའི་སྲོག་ཤིང་ཡིན། །ཞེས་
454

དང༌། ཚུལ་ ཁྲིམས་ ལྡན་ པའི་ དགེ་ སློང་ འོད་ དང་ ལྡན། །ཚུལ་ ཁྲིམས་ ལྡན་ པ་ གྲགས་ འགྱུར་
བདེ་བ་ཐོབ། །ཚུལ་ཁྲིམས་ལྡན་པ་འཇིག་རྟེན་ཀུན་གྱིས་བསྟོད། །ཚུལ་ ཁྲིམས་ཀྱིས་ནི་འགྲོ་
བ་ དམ་ པ་མཐོང་། །ཞེས་དང་། དགེ་སློང་ལ་ རབ་ཏུ་གཅེས་པའི་མདོ་ལས། དགེ་སློང་ཞེས་
བྱ་སྡུག་བསྔལ་སྤོང་པ་ཡིན། །དགེ་སློང་ཞེས་བྱ་རྒྱལ་བའི་སྲས་པོའོ། །ཞེས་སོགས་མདོ་རྒྱུད་
རྣམས་ལས་ཕན་ཡོན་དང་བསྔགས་པ་རྒྱ་ཆེར་གསུངས་པ་རྣམས་ཀྱིས་ཐུགས་ཕྲོགས་ཏེ། དགུང་
ལོ་ཉི་ཤུར་ཕེབས་པ། དངོས་པོ་ཞེས་པ་ཤིང་ཕོ་ཁྱིའི་ལོ་ནག་པ་ཟླ་བའི་ཚེས་བཅོ་ལྔ། ཐུབ་
པའི་དབང་པོས་རིགས་ལྡན་ཟླ་བ་བཟང་པོ་ལ་དཔལ་ལྡན་འབྲས་སྤུང་གི་མཆོད་རྟེན་ཆེན་པོར་
དུས་ཀྱི་འཁོར་ལོའི་རྩ་རྒྱུད་གསུངས་པའི་དུས་ཆེན་གྱི་ཉིན། མཁན་པོ་ཤར་པ་ཤེས་རབ་འབྱུང་
གནས། རྡོ་ རྗེ་ འོད་ ཟེར། དུས་འཁོར་ བ། ཡེ་ ཆེན་ པོ། ཡེ་ཤེས་རྒྱལ་ མཚན་ སོགས་ ས་ སྐྱ་
པའི་བསྟན་པ་འཛིན་པའི་སྐྱེས་ཆེན་རིམ་པར་བྱོན་པའི་དཔོན་རིགས་དོན་གྱི་སླད་དུ་མཚན་ནས་
སྨོས་ན་ཤར་ཆེན་ཆོས་ཀྱི་རྒྱལ་པོ་ཡེ་ཤེས་བཟང་པོའི་ཞལ་སྔ་ནས་དང་། ལས་ཀྱི་སློབ་དཔོན་
དམིགས་མེད་ཐུགས་རྗེའི་མངའ་བདག་ས་གསུམ་འགྲོ་བའི་བླ་མ་རྡོ་རྗེ་འཆང་བྱམས་པ་སངས་
རྒྱས་ཕུན་ཚོགས་དཔལ་བཟང་པོ། གསང་སྟེ་སྟོན་པའི་སློབ་དཔོན་དབུ་མཛད་པ་ཕྲིན་ལས་རྒྱ་
མཚོ། གྲིབ་ཚོད་པ་གནས་ལྔ་རིག་པའི་པཎྜི་ཏ་གཉགས་བན་ཀུན་དགའ་རྒྱ་མཚོ། གཞན་ཡང་
ཁ་སྐོང་གི་དགེ་འདུན་གྲངས་ཚང་བའི་དབུས་སུ་བསྙེན་པར་རྫོགས་པའི་དགེ་སློང་གི་དངོས་པོ་
མངོན་དུ་གྱུར་ཏེ། སངས་རྒྱས་ཀྱི་བསྟན་པ་ལ་ཞུགས་ལ་ཡོངས་སུ་རྫོགས་པའི་སྒོ་ནས་ངུར་སྨྲིག་
རྒྱལ་མཚན་འཛིན་པ་རྣམས་ཀྱི་གཙུག་གི་ནོར་བུར་གྱུར་ཏོ། །དེ་ཉིད་ནས་བཟུང་སྟེ་ལྟུང་བ་སྡེ་ལྔ་
ཆར་གཏོགས་དང་བཅས་པའི་དྲི་མ་མཐའ་དག་དང་བྲལ་ཞིང་། གཉེན་པོའི་ཁྲིམས་ཉིས་བརྒྱ་ལྔ་
བཅུ་ རྩ་ གསུམ་ ཆར་ གཏོགས་དང་བཅས་པ་གཡེལ་བ་མེད་པ་གཅེས་སྤྲས་སུ་མཛད་དེ། ཉོན་
མོངས་ པའི་ གཡུལ་ལས་རྣམ་པར་རྒྱལ་ བའི་ རྒྱལ་མཚན་བསྒྲེང་བ་ནི། སུམ་བརྒྱ་ པར། ཉོན་
མོངས་དགྲ་གཡུལ་རྒྱལ་བྱེད་ཚུལ་ཁྲིམས་ཏེ། །ངེས་པར་འབྱུང་བའི་ཚུལ་ཁྲིམས་ སྡུག་བསྔལ་
སྤོང་། །དཔལ་ འབྱོར་ ས་ དང་ མེ་ ཏོག་ མདའ་ ཅན་ འཇོམས། །རྫོགས་ པའི་ བྱང་ ཆུབ་ དཔལ་
སྣོད་དབང་བསྐུར་རོ། །ཞེས་པ་ལྟར་རོ། །མཁན་པོ་དེ་ཉིད་ཀྱི་དྲུང་དུ་སྔ་ཕྱིར་བཀའ་ཆོས་ཀྱང་
ཇི་ ལྟར་ རིགས་པ་གསན་པ་ཡིན་ནོ། །གཞན་ཡང་མཁན་ཆེན་འཇམ་མགོན་ལྷུན་གྲུབ་དཔལ་
ལྡན་གྱི་ཞབས་ལ་གཏུགས་ཤིང་བཀའ་ཆོས་མང་དུ་གསན་ཏེ་ཐུགས་རྗེས་ཤིན་ཏུ་འཛིན་པ་མཛད།
455

ཤར་ཆེན་སངས་རྒྱས་བསྟན་འཛིན་ཕན་བདེའི་འབྱུང་གནས་དཔལ་བཟང་པོའི་དྲུང་ནས། ལམ་
འབྲས་ཚར་གཉིས་ ཀྱི་གཙོས་བཀའ་ཆོས་མང་དུ་གསན། མཁན་ཆེན་ཤེས་བྱ་བཟང་པོ་ལས་
ལམ་འབྲས་ཚར་གསུམ། དེ་དང་འབྲེལ་ པའི་ཆ་ལག་སྐོར་སོགས་ཆོས་བཀའ་དུ་མ་གསན་ཏེ་
བཀའ་དྲིན་ལྷག་པར་ཆེ་བའི་བླ་མ་ཅིག་ཏུ་མཛད། གནས་ལྔ་རིག་པའི་པཎ་ཆེན་གཉགས་བན་
ཀུན་དགའ་རྒྱ་མཚོའི་དྲུང་དུ། །ཕྱི་ནང་གི་རིག་པའི་གནས་མང་དུ་གསན་པ་ཡིན་ཏེ། དེ་ཡང་།
རང་བློ་ཤེས་བྱ་ཀུན་ལ་མ་སྦྱངས་ན། །ཐམས་ཅད་མཁྱེན་པ་ནམ་མཁའི་མཐའ་ལས་རིང་། །
ཞེས་གསུངས་པ་སོགས་ཀྱིས་མཚོན། རིག་གནས་ཐུན་མོང་བ་རྣམས་ལའང་བག་ཆགས་རེ་ངེས་
པར་བཞག་དགོས་པ་ཡིན་ལ། དེར་མ་ཟད་སྒྲ་རིག་པ་ལ་སོགས་པ་ནི་ཡོན་ཏན་ཐམས་ཅད་ཀྱི་
རྩ་བ་ཡིན་ཏེ། ཤེས་བྱ་ཐམས་ཅད་མིང་ཚིག་ཡི་གེ་སོགས་ལས་འབྱུང་དགོས་པ་དང་། རྒྱུད་
ཀྱི་བཤད་བཀའ་ སོགས་ ཀྱི་སྐབས་སུའང་། གསང་ཆེན་རྒྱུད་སྡེ་རྣམས་ ལས་ ཡིག་ དོན་ གྱི། །
བཤད་པ་འདི་དག་འཇུག་པ་ཆེས་མང་ཡང་། །ཕལ་ཆེར་བརྡ་སྤྲོད་གཞུང་ལ་ རག་ལས་ཕྱིར།
། ཚུལ་ དེ་ བསླབས་ནས་ འདིར་ ཡང་ངེས་པ་བསྐྱེད། །ཅེས་གསུངས་ པ་ལྟར་ མེད་ ཁ་མེད་དུ་
དགོངས་ནས། ཀ་ལཱ་ པའི་ རྩ་ བ་དང་། འགྲེལ་ པ་ གཞུང་དོན་ རབ་ གསལ་ གྱི་ སྟེང་ནས་ ལེའུ་
དང་ པོ་ ལ་ རི་མོ་ཡམ་མེ་བ་ཞིག་གནང་ནས་སློབ་ ཕན། དུ་རྒ་སིདྷའི་འགྲེལ་ པ། ན་ ལུ་པའི་
གཞུང་དོན་ རབ་ གསལ། ས་བཟང་མ་ཏིའི་སྒྲ་འགྲེལ། སྙེ་ཐང་ལོ་ཙཱ་ བར་ གྲགས་ པའི་ནག་
འགྲོས་རྣམས་ལ་ཞིབ་དཔྱོད་མཛད། སྙན་ངག་མེ་ལོང་རིན་སྤུང་པའི་འགྲེལ་པའི་སྟེང་ནས་ལེའུ་
བར་ པ་ ལ་ ཕྱག་ ཁྲིད་ དང་ རྩོམ་ རྒྱུག་ ཕུལ། དཔང་ ལོ། འཇམ་ ཁ། སྣར་ ཐང་ པ་ རྣམས་ ཀྱི་
འགྲེལ་པ། གཞན་ཡང་དཔེར་བརྗོད་སོགས་མང་དུ་གཟིགས་རྟོགས་མཛད་དེ་ཐུགས་ ཀྱི་བག་
ཆགས་འཇོག་པ་ཙམ་གནང་། ནང་ རིག་པ་ལ་འཁོར་ལོ་བདེ་མཆོག་ལུ་ཧི་པའི་ལུགས་སོགས་
མང་དུ་གསན་ནོ། །དགུང་ལོ་ཉེར་གཉིས་པ་འཛིན་བྱེད་ཅེས་པ་མེ་ཕོ་བྱི་བའི་ལོར་༧བོད་ཀྱི་རྡོ་
རྗེ་གདན་གདན་ས་ཆེན་པོ་དཔལ་ལྡན་ས་སྐྱར་ཕེབས། རྒྱལ་སྲས་ཐུ་བོའི་རྣམ་པར་འཕྲུལ་པ་
བདག་ ཆེན་ འཇམ་ པའི་ དབྱངས་ ངག་ དབང་ ཀུན་ དགའ་བཀྲ་ ཤིས་ ཀྱི་ ཞལ་ སྔ་ ནས་ མཇལ།
བརྟན་བཞུགས་དང་གདུང་སྲས་མྱུར་དུ་འབྱོན་པའི་འདོད་གསོལ་བློ་ཀ་བཅུ་བཞི་པ་ཞིག་རྩོམ་ཕུད་
དུ་ ཕུལ། གོང་ ཞབས་ ནས་ ཀྱང་ཐུགས་ དགེས་ པ་ ཆེན་ པོས་ མཚམས་དམར་ དུ་ ལོ་ གསར་ གྱི་
དགའ་སྟོན་དང་། ཚེས་གསུམ་གྱི་ཉིན་གཟིམས་ཆུང་མཁའ་སྤྱོད་སྟེང་དུ་འཇམ་དབྱངས་དམར་
456

སེར་གྱི་རྗེས་གནང་སྩལ། རྟེན་འབྲེལ་གྱི་ཐོག་མ་དེ་སྐབས་ནས་འགྲིགས་དེ་ནས་བཟུང་གདན་
ས་ཆེན་པོར་སྔ་ཕྱིར་ལན་གྲངས་དུ་མར་ཕེབས། བདག་ཆེན་རིན་པོ་ཆེ་འདི་ཉིད་ཀྱི་ཞབས་དྲུང་
ནས། དཔལ་ཀྱེ་རྡོ་ རྗེའི་རྒྱུ་དབང་། ཕུར་ པ་ སྟོད་ལས་ ཀྱི་དབང་། མགོན་པོའི་དབང་བཀའ་
ལྔ། སྟོབས་ འཕྲོག་ དབང་ པོའི་ ཆོས་ སྐོར་ སོགས་ ཟབ་ ཆོས་ མཐའ་ ཡས་ པ་ ཞིག་ སྩལ་ ཞིང་།
ཁྱད་པར་བར་སྐབས་སུ་ངོར་དུ་རྡོ་རྗེ་ཕྲེང་བའི་དབང་རྒྱུན་ཆད་ལ་ཉེ་བ་ཐུགས་ཀྱིས་མ་བཟོད་ནས་
༧གོང་མའི་སྐུ་ཞབས་སུ་སྩོལ་དགོས་པའི་ནན་ཞུས་གསེར་གྱི་མེ་ཏོག་དང་བཅས་ནས་ཕུལ་པའི་
གསུང་ལེན་ལ། དེར་སང་ཨེ་ཝཾ་ཆོས་གྲྭའི་ལྡིང་ཁང་ན། སྔོན་བྱོན་མཁས་པའི་དབང་པོ་རྡོ་རྗེ་
འཆང་། །ཞེས་ བྱའི་ བསྟན་ པའི་ ཁུར་ཆེན་སྐྱོང་མཛད་པ། །བཤེས་ གཉེན་ སྡེ་སྣོད་འཛིན་ པ་
གང་དེ་ནི། །རྒྱལ་བའི་གསུང་ རབ་ དགོངས་འགྲེལ་ མ་ ལུས་ལ། །བསྒོམ་བསྒྲུབ་ཉན་བཤད་
བྱེ་བའི་ ཟླ་ ཟེར་ གྱི། །གསུང་ ཕྲིན་འོད་དཀར་ ས་ སྙིང་ ལྷ་ དར་བཅས། །ཞེས་དང༌། ལྔ་ བདོ་
གལ་ཆུང་ཆོས་ལ་བྱེད་དུས་འདིང་། །ངོ་མཚར་ཆེའོ་ཇི་ལྟར་གསུངས་པ་བཞིན། །ཞེས་སོགས་
བསྟན་པ་རིན་པོ་ཆེ་ཐུགས་ཁོངས་སུ་གཅགས་པ་ལ་དགེས་པ་ཆེན་པོ་དང་བཅས་པའི་ཞལ་བཞེས་
དུས་བསྒྲིགས་ཀྱི་བཀའ་ཐམ་ཕེབས་འཕྲལ་གདན་ས་ཆེན་པོར་ཆིབས་ཀྱི་ཁ་ལོ་བསྒྱུར། །གོང་
ནས་ཀྱང་ཐབ་འཛིན་ཆིབས་བསུ་སོགས་བཀུར་བཟོས་ཆེ་བར་གནང་། རྗེ་འདི་ཉིད་ཀྱིས་མགོན་
ཁང་རྣམས་སུ་སྤྱན་གཟིགས་མཆོད་གཏོར་གྱ་ནོམ་པ་དང་བཅས་ཕྲིན་བཅོལ་ཟབ་རྒྱས་དང་།
གོང་མའི་སྐུ་ཞབས་སུའང་མཎྜལ་གྱི་ཚུལ་དུ་འབུལ་བའི་དངོས་པོ་གཏོས་ཆེ་བ་བསྟར། གཟའ་
སྐར་སོགས་ལེགས་པ་ནས་དབུ་བཙུགས་ཏེ། རྡོ་རྗེ་ཕྲེང་བ་དཀྱིལ་འཁོར་ཞེ་གཉིས། ཀྲི་ཡའི་
དགེ་ལེགས་སུ་བྱེད་པའི་དཀྱིལ་འཁོར་གསུམ་དང་བཅས་པ་གེགས་མེད་དུ་མཐར་ཕྱིན་པར་
གསན། ཨེ་ཝཾ་དུ་མི་རིང་བར་རྡོ་རྗེ་ཕྲེང་བ་འཆད་དགོས་པའི་བཀའ་ཕེབས་པ་ལྟར་གྲུབ་པར་
མཛད་དེ་མདོར་ན་བདག་ཆེན་རིན་པོ་ཆེ་འདི་ཉིད་ཀྱིས་ཐུགས་ཀྱི་སྲས་མཆོག་ཏུ་འཛིན་ནས་ཐུགས་
ཡིད་གཅིག་འདྲེས་སུ་གྱུར་པ་ཡིན་ནོ། །དེ་ལྟར་འདྲེན་མཆོག་དམ་པ་དེ་རྣམས་ལས་དམ་པའི་
ཆོས་མཐའ་ཡས་པ་ཞིག་གསན་ནའང་། འདི་ལས་འདི་གསན་སོགས་ཀྱི་ངེས་པ་དང་རགས་པ་
ཙམ་མ་གཏོགས་མཐའ་དག་རྣམ་ཐར་ལས་ཀྱང་མི་གསལ་ཞིང་གསན་ཡིག་ཀྱང་མ་མཐོང་བས་
འདིར་བཀོད་རྒྱུ་མ་རྙེད། རྣམ་ཐར་ནས་བྱུང་བ་གོང་དུའང་ཅུང་ཟད་བརྗོད་ཟིན་ལ། ལྷག་མ་
ནི། སོ་ ཐར་ གྱི་ མདོ། ལས་ ཆོག །དབུ་ མ་ ལུགས་ ཀྱི་ སེམས་ བསྐྱེད། ཞེན་ པ་ བཞི་ བྲལ།
457

བློ་ སྤྱོད་ དོན་བདུན་མ། སྐྱིད་ སྡུག་ ལམ་ འཁྱེར་ སོགས་ དང་། ལུང་ ལ་ བརྒྱད་ སྟོད་ པ། དེའི་
ལྟ་ སྒོམ་ སྤྱོད་ པའི་ ལུང་། གྲུབ་ ཐོབ་ ཐོང་ སྟོང་ རྒྱལ་ པོ་ ནས་ བརྒྱུད་ པ། རྡོ་ རྗེ་ གཅོད་ པ།
བྱམས་ཆོས་ སྡེ་ལྔ། དབུ་མ་རྩ་ཤེ། སྤྱོད་འཇུག་སོགས་མདོ་རྒྱུད་ཐུན་མོང་བའི་ཉམས་ལེན་
དམ་པ་དང་མ་གཅིག་ལས་བརྒྱུད་པའི་གཅོད་སྐོར་དང་། གཞན་ཡང་བཀའ་གདམས་གླེགས་
བམ་ གྱི་ལུང་། རྒྱལ་ སྲས་ ཐོགས་མེད། རྗེ་ དཀོན་ མཆོག་ ལྷུན་གྲུབ། པཎ་ ཆེན་ནམ་མཁའ་
དཔལ་བཟང་རྣམས་ཀྱི་བཀའ་འབུམ་གྱི་ལུང་། རིགས་གསུམ་སྤྱི་དབང་། རྡོ་ རྗེ་མི་འཁྲུགས་
པ། ཚེ་ དཔག་ མེད་ ལྷ་ དགུ། འཆི་ མེད་ རྔ་ སྒྲ། འཇམ་ དབྱངས་ ཨ་ ར་ པ་ ཙ་ ལྷ་ ལྔ། ཀུན་
རིག ། འཆི་ འཇམས། འཇིགས་བྱེད་ ས་ ལུགས། བདག་མེད་ལྷ་མོ་བཅོ་ ལྔ་ སོགས་ དབང་
དང་། བ་རི་ལོ་ཙཱ་ནས་བརྒྱུད་པའི་སྒྲུབ་ཐབས་བརྒྱ་རྩར་གྲགས་པའི་རྗེས་གནང་། རྒྱ་བོད་ཀྱི་
ཡི་གེའི་ལུང་། ཨ་ བྷ་ཡ་ནས་བརྒྱུད་པའི་སྒྲུབ་ཐབས་རྒྱ་མཚོའི་རྗེས་གནང་། རྒྱ་བོད་ཀྱི་ཡིག་
ལུང་། ངོ་བོ་ནས་བརྒྱུད་པའི་སྒྲོལ་མ་ཉེར་གཅིག་གོ་རྗེས་གནང་ལུང་བཅས་རྣམ་རྒྱལ་ལྷ་དགུ།
རྣམ་ འཇོམས། ནོར་ རྒྱུན་ མ། སེང་ གདོང་ སྔོ་ དམར། མི་ གཡོ་ བ་ དཀར་ སྔོན། དབྱངས་
ཅན་ མ་ དཀར་ མོ། སྨེ་ བརྩེགས་ ལྗང་ ནག །དུད་ ཁ། ཁྲོ་ མོ་ སྨེ་ བརྩེགས། འཇམ་ དབྱངས་
ཨ་ ར་ པ་ ཙ། མ་ ཏིའི་ འཇམ་ དཀར། གང་ བློ་ མའི་ རིག་ གཏད། འཇམ་ དབྱངས་ ནག་ པོ།
སྨྲ་ སང་། ཕྱག་ རྡོར་ འབྱུང་ འདུལ། ཨུ་ ཙརྱ། གཏུམ་ པོ། ཁྱུང་ ཁྲ། ཁྱུང་ ནག །སྤྱན་
རས་ གཟིགས་ གཙོ་ འཁོར་ གསུམ། བཅུ་ གཅིག་ ཞལ། སྒྲོལ་ དཀར། གཉན་ སྒྲོལ། ཚེ་
སྒྲུབ་ གྲུབ་ རྒྱལ་ ལུགས། གྲུབ་ ཐོབ་ ཚེ་ དབང་། ཚེ་ དཔག་ དཀར་ པོ། རི་ ཁྲོད་ མ། སྨན་ བླ་
མཆེད་ བདུན། ཐུབ་ པ་ གནས་ བརྟེན་ བཅུ་ དྲུག་ གིས་ བསྐོར་ བ། ཀླུ་ དབང་ རྒྱལ་ པོ། རྟ་
མགྲིན་སྐྱེར་སྒང་ལུགས། ཟླ་རྒྱལ་ལུགས་རྣམས་ ཀྱི་རྗེས་གནང་། སོ་སོའི་ ཡི་གེ་དང་བཅས།
རྡོ་ རྗེ་ནག་པོ་ཆེན་ པོ་ གུར་ གྱི་མགོན་པོ། ལྕམ་དྲལ་ལྷ་གསུམ། ལྷ་བརྒྱད། ལྷ་བཅུ་གཉིས་
མ། ཁྲོ་ བཅུ། གསང་ ཁྲིད་ དང་ འབྲེལ་ པའི་ ལྷ་ དགུ། དུད་ སོལ་ མ། པུ་ ཏྲའི་ ཟུར་ བཀའ།
སྟོབས་འཕྲོག་ དབང་ པོའི་ རྗེས་ གནང་དུ་མ་དང་། ཕྱག་དྲུག་ དཀར་ནག །ཕྱག་བཞི་ ལྷ་ མང་།
དམ་ཅན་ཆོས་ ཀྱི་ རྒྱལ་ པོ་ ལྷ་ བཅུ་ གསུམ་མ། དཔའ་ གཅིག་ཡབ་ཡུམ། ཁྲག་མདོག །བསེ་
བྱ་ བཞི་ བསྐོར། སྟག་ ཞེན། ཀད། དུར་ ཁྲོད་ བདག་ པོ། དམག་ ཟོར་ མ། བེག་ རྩེ།
རྣམ་སྲས་སེར་ཆེན། ཛམ་སེར་ནག་སོགས་ཀྱི་རྗེས་གནང་། དེ་དག་སོ་སོའི་ཡིག་ལུང་མཐའ་
458

ཡས་པ་དང་བཅས་པ་སྟེ་མདོར་ན་རང་ལུགས་ཀྱི་དབང་རྗེས་གནང་ཁྲིད་ལུང་སོགས་དེང་སང་རྒྱུན་
བཞུགས་ པ་ ཕལ་ཆེབ་གསན་ པ་ ཡིན་ ལ། གསན་ པ་དེ་ དག་ ཀྱང་། འཇམ་ དབྱངས་ ས་ པཎ་
གྱིས། ཐོས་ པ་ དེ་ དག་ ཐམས་ ཅད་ ཀྱང་། །མིང་ རྐྱང་ ཙམ་ དུ་ མ་ བཞག་ གོ། །ཞེས་ དང༌།
བསྲེག་བཅད་བརྡར་བའི་ཆོ་གས་གསེར་གྱི་ཁམས་སྦྱོང་བའི་རིམ་བཞིན་དགག་གཞག་སྤང་གསུམ་
གྱིས། གཞུང་ལུགས་འབུམ་སྡེའི་ལྷ་ཀུན་འབྱིན་ པ་ལ། །ཀུན་དགའི་རྒྱལ་ མཚན་འཛིན་ཁྱོད་
བསྐོས་པ་སྙམ། །ཞེས་པ་ལྟར་བསམ་བྱུང་གི་རིག་པས་སྒྲོ་འདོགས་ལེགས་པར་བཅད་དེ་ཇི་སྙེད་
པ་མཁྱེན་པའི་ཤེས་རབ་ཀྱིས་མདོ་སྡེ་དང༌། རྒྱུད་སྡེ་རྣམས་ ཀྱི་ དགོངས་ པ་དང་། ལྡེམ་པོར་
དགོངས་ པ་ དང་། གནང་ བ་ དང༌ བཀག་ པའི་ ཚུལ་ རྣམས་ མ་ འདྲེས་ པར་ མཁྱེན་ ཅིང་། མ་
རྟོགས་པ་དང་། ལོག་པར་རྟོགས་པ་ལ་སོགས་པའི་དྲི་མ་དང་བྲལ་བར་དཔྱིས་ཕྱིན་པར་མཛད་
པ་ ཡིན་ནོ། །སྨྲས་ པ། སྔོན་བསགས་ ཚོགས་ གཉིས་ རྒྱ་ མཚོ་ ལས་ འཐོན་པའི། །བདེ་འབྱུང་
གཙུག་ཏོར་མཛེས་པའི་ཟླ་ཚེས་དེ། །ལྷག་བསམ་ཆ་ཤས་རྫོགས་ནས་བགྲོད་གཉིས་ ཀྱིས། །
ཐབས་ཤེས་ཡི་གེ་གཉིས་ལྡན་ཆོས་གྲྭར་སྙེགས། །ཤར་རིའི་ ཕྲག་པར་ཐོན་པའི་ཉིན་བྱེད་ལྟར།
། ཤར་ཆེན་ཞལ་གྱི་དཀྱིལ་འཁོར་མཇལ་མ་ཐག །རབ་སྙན་གསུང་གིས་རྣམ་དག་ཚུལ་ཁྲིམས་ཀྱི།
། དཔལ་འབྱོར་བཟང་པོར་མངའ་གསོལ་ ཤིས་ པ་བརྗོད། །སངས་རྒྱས་ ཀུན་ གྱི་ཕུན་ཚོགས་
གསང་ བ་ གསུམ། །གཅིག་ བསྡུས་ ཡོངས་ རྫོགས་ བསྟན་ པའི་ བདག་ པོ་ དེས། །ཉིས་བརྒྱའི་
འབྱུང་ གནས་ ཁྱིམ་ གྱི་ འཆིང་ བ་ ལས། །སྒྲོལ་ བའི་ ཐར་ པའི་ ལམ་ བཟང་ ཐོག་ མར་ བསྟན།
།སྲས་བཅས་རྒྱལ་བས་ཡང་ ཡང་བསྔགས་པ་ཡི། །རྣམ་དག་ ཚུལ་ ཁྲིམས་ཡོངས་རྫོགས་རྒྱལ་
སྲིད་ ཆེ། ། བཟུང་ ཕྱིར་ ཉིས་བརྒྱ་ ལྔ་ བཅུ་ རྩ་ གསུམ་ གྱི། །ཁྲིམས་ ཀྱི་བདག་པོར་ རྙོགས་མེད་
ཞབས་ ཀྱིས་ བསྐོས། །མང་ མང་ ཤེས་ བྱའི་ མཁའ་ དབྱིངས་ མཐའ་ མེད་ ཀྱང་། །རྣམ་ དཔྱོད་
དགུ་ ཚིགས་ ཞགས་ པས་ གཅིག་ ཏུ་ བཅིང་། །ཟབ་ ཟབ་ མདོ་ རྒྱུད་ རྒྱ་ མཚོ་ གཏིང་ རིང་ ཡང་།
།དད་དང་བརྩོན་པའི་སྙིམ་པས་གཅིག་ཏུ་གསོལ། །འཕགས་ནོར་གྲངས་ལྡན་ཡོངས་འཛིན་དམ་
པ་ཡི། ། ཞབས་པད་བསྟེན་ནས་དབང་ལུང་མན་ངག་སོགས། །ཟབ་རྒྱས་ཆོས་ཀྱི་ཆུ་ཀླུང་བྱེ་བ་
བརྒྱ། ། ཁྱོད་ཐུགས་མ་དྲོས་རྒྱ་མཚོར་ངང་གིས་འདུས། །ཁྱད་པར་མཆོག་གི་འདྲེན་པ་ཨེ་ཝཾ་
པ། །རྡོ་ རྗེ་ འཆང་ཆེན་བུདྡྷའི་ མཚན་ ཅན་ དང་། །སྔགས་ འཆང་ ཆོས་ ཀྱི་ རྒྱལ་ པོ་ ཀུན་དགའི་
ཞབས། ། འབྲལ་མེད་རིགས་ཀྱི་བདག་པོར་རྟག་ཏུ་འཆང་། རྒྱུའི་གཟུགས་ཅན་གློ་ཀ་འདི་
459

ཁ་སྐོང་ཞུས། ། སོ་ཐར་བསླབ་་པ་མང་ཐོས་འདུལ་བ་འཛིན། །བྱང་སེམས་བསླབ་པ་མང་ཐོས་
རྒྱལ་བའི་སྲས། ། སྔགས་ཀྱི་བསླབ་པ་མང་ཐོས་རྡོ་རྗེ་ འཛིན། །དེ་ཕྱིར་ཡོངས་རྫོགས་བསྟན་
པའི་བདག་ པོ་ ཡིན། ། ཞེས་ བར་སྐབས་ ཀྱི་ ཚོགས་ སུ་ བཅད་ པའོ། །མཁན་ཆེན་འཇམ་ པའི་
དབྱངས་བྱམས་པ་ཚུལ་ཁྲིམས་དཔལ་བཟང་པོའི་སྐུ་གསུང་ཐུགས་ཀྱི་གསང་བ་རྨད་དུ་བྱུང་བ་
མདོར་བསྡུས་ཏེ་སྤེལ་བ་དད་པའི་པད་དཀར་བཞད་པའི་ཟླ་ཟེར་ལས་ཀློག་པ་ཐོས་བསམ་གྱི་
འཁོར་ལོའི་སྐབས་ཏེ་གཉིས་པའོ།། །།སྤང་རྟོགས་མཐར་ ཕྱིན་དེ་ལ་ ཕྱག་འཚལ་ནས། །སྤང་
བྱ་སྒྲིབ་གཉིས་བག་ཆགས་བཅས་པ་ཀུན། །སྤང་བྱེད་མཚན་བཅས་མཚན་མེད་རྣལ་འབྱོར་
གྱིས། །སྤང་གཉེན་རོ་གཅིག་གྱུར་ཚུལ་མདོ་ཙམ་བྲི། །གསུམ་པ་ཐོས་བསམ་མཐར་ཕྱིན་ནས་
སྤང་པ་བསམ་གཏན་ལ་གཞོལ་བའི་ཚུལ་ནི། དེའང་ཚུལ་ཁྲིམས་ལ་གནས་ཤིང་མང་དུ་ཐོས་
ཀྱང་། བསམ་བསྒོམ་དང་འབྲེལ་དགོས་ཏེ། བཙུན་པ་ཆོས་ལ་གནས་པའི་དགེ་སློང་ཞེས་ བྱ་
བའི་མདོ་ལས། བསྒོམ་པ་ལ་མ་བརྟེན་པར་ཐོས་པ་དང་སེམས་པའི་སྦྱོར་བ་འབའ་ཞིག་གིས་
ཀྱང་ཆོས་ལ་གནས་པ་མ་ཡིན་ལ། ཐོས་པ་དང་སེམས་པ་ལ་མ་བརྟེན་པར་བསྒོམ་པ་ལ་སྦྱོར་བ་
འབའ་ཞིག་གིས་ཀྱང་ཆོས་ལ་གནས་པ་མ་ཡིན་གྱི། གཉིས་ཀ་ལ་བརྟེན་ཏེ་གཉིས་ཀ་ལ་གནས་
ན་ཆོས་ལ་གནས་པ་ཡིན་ནོ་ཞེས་དང་། མདོ་སྡེ་རྒྱན་ལས། དེ་ཡང་རྣལ་འབྱོར་ཅན་གྱི་བསྒོམ་
པ་གང་ཡིན་དེ་ཡང་དོན་མེད་མིན། །དེ་ཡང་བདེ་བར་གཤེགས་ཀྱིས་བསྟན་པ་གང་ཡིན་དེ་ཡང་
དོན་མེད་མིན། ། གལ་ཏེ་ ཐོས་ པ་ ཙམ་གྱིས་དོན་མཐོང་གྱུར་ན་བསྒོམ་པ་དོན་མེད་འགྱུར།
།གལ་ཏེ་མ་ཐོས་པར་ཡང་བསྡོམ་འཇུག་གྱུར་ན་བསྟན་པ་དོན་མེད་འགྱུར། །ཞེས་པ་ལྟར་ཐོས་
བསམ་དང་མི་ལྡན་པར་གྱ་ཚོམ་དུ་བསྒོམ་པ་ལ་རིང་བའི་བླུན་པོའི་ངང་ཚུལ་དེ་ལྟ་བུ་མ་ཡིན་པར་
ཐོས་བསམ་བསྒོམ་གསུམ་གོ་རིམས་མ་འཁྲུལ་པ་ཐུགས་ཉམས་སུ་བསྟར་བ་ཡིན་ཏེ། དགུང་ལོ་
ཉེར་གསུམ་བཞེས་པ་མེ་གླང་ལོར། དཔལ་ཀྱེ་རྡོ་རྗེའི་གཞིའི་བསྙེན་པ་བཅུ་ཆའི་སྦྱིན་སྲེག་དང་
བཅས་པ་ཟླ་བ་བརྒྱད་ཀྱིས་ཁོངས་སུ་གྲུབ་པར་མཛད། དེ་ནས་རིམ་པ་བཞིན་རྡོ་རྗེ་འཇིགས་
བྱེད་ཀྱི་བསྙེན་ཆེན། ཀུན་རིག་གི་བསྙེན་ཆེན། རྗེ་བཙུན་རྡོ་རྗེ་རྣལ་འབྱོར་མའི་གཞི་བསྙེན།
ཚེ་ དཔག །མི་ འཁྲུགས་ པ། སྒྲོལ་ དཀར། བསྲུང་ བ་ རྡོ་ རྗེའི་ བྲག་ རྫོང་ མ་ ལ་ བརྟེན་ པའི་
གུར་ གྱི་མགོན་པོའི་བསྙེན་པ་རྣམས་བཅུ་ཆའི་སྦྱིན་སྲེག་དང་བཅས་པ། གཞན་ཡང་དབྱངས་
ཅན་མ་དཀར་མོ། མགོན་ དཀར་ཡིད་བཞིན་ནོར་བུ། དཔལ་མགོན་ཞལ་བཞི་པ་རྣམས་ ཀྱི་
460

ལྗགས་བསྙེན་རྣམས་ལ་ལ་མཚན་མ་དང་། ལ་ལ་དུས། ལ་ལ་གྲངས་ཀྱི་བསྙེན་པ་རྣམས་སོ་
སོའི་གཞུང་ནས་ཇི་སྐད་བཤད་པ་བཞིན་མཛད་དེ་ཡི་དམ་གྱི་ལྷ་དེ་དག་གི་ཐུགས་རྒྱུད་བྱིན་གྱིས་
བརླབས་ཤིང་ཆོས་སྐྱོང་སྲུང་མ་རྣམས་བྲན་དུ་ཁོལ་བའི་རྣལ་འབྱོར་གྱི་དབང་ཕྱུག་ཆེན་པོར་གྱུར་པ་
ཡིན་ལ། དེ་རྣམས་དུས་སྔ་ཕྱི་སྣ་ཚོགས་པ་མཛད་པར་མངོན་ལ་འདིར་མ་འཐུས་པའི་ལྗགས་
བསྙེན་གྱི་རིགས་མང་དུ་མཛད་ནའང་འདི་ལྟར་ཡིན་ངེས་པ་མ་རྙེད་པས་རྣམ་ཐར་སོགས་ལའང་
ཐེབ་ མི་འདུག་ གོ། ། དུས་ རྒྱུན་ གྱི་ ཐུགས་ དམ་ གྱི་ རིམ་ པའང་། ཉིན་ ཞག་ རེའི་ ཁོངས་སུ།
ཐོ་ རང་ ལྡང་ བའི་ རྣལ་ འབྱོར་ གྱིས་ བཞེངས་ ནས། ཐོག་ མར་ དཀར་ ཆ་ བཞི། དབྱུ་ གུ་ སྤུན་
གསུམ་ལ་ཆང་བུ་འབུལ། སྔོན་དུ་འགྲོ་བའི་ལམ་ཟབ་མོ་བླ་མའི་རྣལ་འབྱོར་ཕྱི་ནང་། བིར་
སྲུང་ཐུན་མོང་དང་ཐུན་མོང་མ་ཡིན་པ། བཅོམ་ལྡན་འདས་དགྱེས་པ་རྡོ་རྗེའི་ཕྱི་ནང་གི་བསྐྱེད་
རིམ་ ལམ་དུས་ ཀྱི་དབང་རྒྱས་པར་ལེན་པ། རྫོགས་རིམ་ཟབ་མོ་ལ་ཡུན་རིང་དུ་མཉམ་པར་
གཞག་ཅིང་མཐར་བཟླས་པའི་རྣལ་འབྱོར་གྲངས་མང་བ་དང་བཅས་པ། ནཱ་རོ་མཁའ་སྤྱོད་ཀྱི་
བསྐྱེད་རྫོགས། བསྲུང་འཁོར་རྡོ་རྗེའི་བྲག་རྫོང་མ་རྫོགས་རིམ་དང་བཅས་པ། དཔལ་སྟོབས་
འཕྲོག་དབང་པོའི་ཚེ་སྒྲུབ་དང་། གསང་སྒྲུབ། ཕྱག་ན་རྡོ་ རྗེ་ འབྱུང་པོ་འདུལ་ བྱེད། ཨུ་ཙརླུ།
སྒྲོལ་དཀར། རྣམ་རྒྱལ་འཇོམས་སོགས་ཐུན་གཉིས་ རེ་ སྔ་དྲོའི་ཐུགས་དམ་གྲོལ་མཚམས་སུ།
གཏོར་མ་བརྒྱ་རྩ་དང་། ཤེར་ཕྱིན་སྡུད་པ་ཚར་རེ། དེ་ནས་རྟེན་གསུམ་གྱི་མདུན་དུ་ཡན་ལག་
བདུན་པ་ དང་། རྩ་ བརྒྱུད་ཀྱི་བླ་མ་རྣམས་ཀྱི་གསོལ་འདེབས་ སོགས་མཛད་དེ། ཆོས་འཆད་
པ་དང་། ཕྱག་ དཔེའི་གཟིགས་རྟོགས། བསྟན་བཅོས་བརྩམས་པ་རྣམས་སྐབས་སུ་གང་བབ་
རེ་མཛད་ནས། སླར་དགོངས་ཐུན་གྱི་རིམ་པ་གོང་དུ་སྨོས་པ་རྣམས་ལ་འཇུག་སྟེ། ཀྱེ་རྡོ་ རྗེའི་
ཉམས་ བཞེས་ ཀྱི་ མཇུག་ ཏུ། ཡི་ དམ་ རྣམས་ དང༌། གུར་ ཞལ། ལས་ མགོན། དུར་ ཁྲོད་
བདག་ པོ། དམག་ ཟོར་ མ། སྟག་ ཞོན། མཁའ་ འགྲོ་ སྤྱི་ གཏོར་ སོགས་ གཏོར་ འབུལ་ རྒྱས་
པ། བཟླས་ པ། བཤགས་ པ། བསྐོང་ བ། བསྟོད་ བསྐུལ་ སོགས་ ཨེ་ ཝཾ་ པའི་ ཕྱག་ ལེན་
ལྟར་རྒྱས་པར་མཛད། དེ་ནས་ཐུགས་དམ་གྱི་རིམ་པ་གཞན་རྣམས་དང༌། སྲོད་ཐུན་གྱི་མཐར་
བིར་སྲུང་གི་ཉམས་བཞེས་གནང་ནས་ཉལ་བའི་རྣལ་འབྱོར་དང་ལྡན་པས་མཚན་གུང་རིབ་ཙམ་
མནལ། སླར་ ཐོར་ ཐུན་ ལ་ འཇུག་ པ་ སོགས་ མཛད། སྐབས་ གང་ བདེར་ ཡན་ ལག་ ལྔ་ སྦྱང་།
ལུས་ སྦྱོང་ ཉི་ཤུ་པ། ཕྲིན་ ལས་ སོ་གཉིས། ཞལ་ཤེས་འཁྲུལ་འཁོར་རྣམས་ཀྱང་ཡུན་ རིང་དུ་
461

མཛད། མདོར་ན་དེ་ཐམས་ཅད་ཀྱང་ལྟ་བ་འཁོར་འདས་དབྱེར་མེད་ཀྱི་ཉམས་བཞེས་དང་མ་
བྲལ་བའི་བདེ་སྟོང་གཉིས་སུ་མེད་པའི་ཡེ་ཤེས་ཀྱི་རྣམ་རོལ་ལས་བྱུང་བའི་རྣལ་འབྱོར་རྣམ་པ་
བཅུས་ཉིན་མཚན་ཁོར་ཡུག་ཏུ་དུས་འདའ་བས་ཐ་མལ་པའི་མཚན་རྟོག་གི་སྤྲོས་པའི་སྐབས་ཅུང་
ཟད་ཀྱང་མི་རྙེད་པ་ཡིན་ནོ། ། དེ་ལྟར་ལམ་ཟབ་མོའི་རིམ་པ་རྣམས་ཐུགས་ཉམས་སུ་བཞེས་
པས་རྟོགས་པའི་ཡོན་ཏན་བསམ་གྱིས་མི་ཁྱབ་པ་ཐུགས་རྒྱུད་ལ་འཁྲུངས་པའི་ཚུལ་ནི། གདན་
ས་གོང་དུ་སྔ་མ་བྱོན་སྐབས་གསུང་ལས། མདང་ངའི་རྨི་ལམ་དུ་ས་སྐྱ་འདི་ཀ་རང་ཡིན་སྙམ་པའི་
མདུན་གྱི་ནམ་མཁར་སྤྲིན་དཀར་པོ་ཤིན་ཏུ་ལེགས་པ་ཞིག་གི་སྟེང་ན། རྗེ་བཙུན་ཐམས་ཅད་
མཁྱེན་པ་དཀོན་མཆོག་ལྷུན་གྲུབ་སྐུ་མདངས་ཤིན་ཏུ་རྒྱས་ཤིང་གཟི་བརྗིད་དང་ལྡན་པ་ཕྱག་
གཡས་མཆོག་སྦྱིན་དང༌། གཡོན་སྐྱབས་སྦྱིན་ གྱི་ཕྱག་རྒྱ་མཛད་པ། ན་བཟའ་ཆོས་གོས་རྣམ་
གསུམ་གསོལ་བ། དབུ་ལ་ས་ཞུ་བཞེས་པ་གཡས་གཡོན་གྱི་ཞྭ་འདབ་རྒྱབ་ཏུ་ལྟུང་བ་རླུང་གིས་
བསྐྱོད་པའི་རྣམ་པ་ཅན་གསལ་བར་མཐོང་ཞེས་དེར་ཡོད་ཀུན་ལ་དགེས་ཉམས་དང་བཅས་སྩལ་བ་
ནི་སྐུ་སྐྱེ་བ་སྔ་མ་ནས་རྗེས་སུ་འཛིན་པའི་མཚན་མར་གོར་མ་ཆག་ཅིང་། དེ་བཞིན་དུ་ལྷ་ལྡན་
སྤྲུལ་པའི་གཙུག་ ལག་ཁང་དུ་ཇོ་ཤཱཀ་ཡིད་བཞིན་ནོར་བུ་དང༌། རང་བྱོན་ལྔ་ལྡན་སོགས་ལ་
ཞབས་བསྐོར་འབུམ་ཐེར་མཛད་སྐབས་ཀྱང་གཟིགས་སྣང་ངོ་མཚར་བ་ཇི་སྙེད་བྱུང་འདུག་ནའང་
ཐུན་མོང་དུ་གསུང་བར་མི་མཛད་འདུག་ཅེས་དང་། སྔོན་རྗེ་བུདྡྷའི་མཚན་ཅན་གྱི་གསུང་ལས་
དམ་པ་འདི་ལ་མི་ཉག་པཎྜི་ཏ་ཞེས་པ་ཁོ་ན་སྩལ་བ་ནི། རྒྱལ་བ་རྡོ་རྗེ་འཆང་ཀུན་དགའ་བཟང་
པོའི་གསང་བའི་རྣམ་ཐར་ལས་ཨེ་ཝཾ་གྱི་གདན་སར་ རྗེ་བཙུན་རྣལ་འབྱོར་གྱི་དབང་ཕྱུག་དང་།
གོང་མ་ལྔའི་རྣམ་འཕྲུལ་ཐོར་བུ་འོང་ཚུལ་བཀོད་པ་བཞིན། རྗེ་འདིའང་འཇམ་མགོན་ས་སྐྱ་པཎྜི་
ཏ་སླར་ཡང་ངུར་སྨྲིག་འཆང་བའི་ཚུལ་འཛིན་པར་གདོན་མི་ཟ་བའི་ལུང་བསྟན་གྱི་གསུང་ཁོ་ནར་
སྣང་ཞེས་མཁན་ཆེན་བསོད་ནམས་བཟང་པོ་གསུང་ངོ་། །དེ་ལྟར་སྤྲུལ་པའི་སྐྱེས་ཆེན་དམ་པ་
འདི་ལྟ་བུ་སྡོམ་པ་གསུམ་ལ་ཉེས་ལྟུང་གི་དྲི་མས་མ་གོས་ཤིང་གཞི་ལྟ་བ་རྣམ་པར་དག་པས་ཐུགས་
རྒྱུད་སྦྱངས་ནས་ལམ་གསང་སྔགས་རྡོ་རྗེ་ཐེག་པའི་རིམ་པ་གཉིས་ཀྱི་ཏིང་ངེ་འཛིན་དང་མ་བྲལ་
བར་ཡི་དམ་གྱི་ལྷ་དུ་མའི་བསྙེན་བསྒྲུབ་བཟླས་བརྗོད་དང་གནས་སྐབས་ཀུན་དུ་རྨི་ལམ་སྒྱུ་མ་ལྟ་
བུའི་ངང་ནས་བསྟན་པ་དང་སེམས་ཅན་གྱི་དོན་ལ་སྐད་ཅིག་ཀྱང་གཡེལ་བ་མེད་པར་བརྩོན་པར་
མཛད་ན་འབྲས་བུ་མཆོག་ཐུན་གྱི་དངོས་གྲུབ་བདེ་བླག་ཏུ་འགྲུབ་ཅིང་ཟུང་འཇུག་བདེ་བ་ཆེན་པོའི་
462

ཡེ་ཤེས་ཀྱིས་སྣང་བ་འཇམ་ཀླས་པའི་གྲུབ་པའི་གོ་འཕང་མཐོན་པོར་གཤེགས་པ་རྒྱུ་འབྲས་བསླུ་
བ་མེད་པའི་རྟེན་འབྲེལ་གྱི་ཆོས་ཉིད་ཡིན་པས་ཐེ་ཚོམ་ཅུང་ཟད་ཀྱང་དགོས་པའི་གནས་མེད་པ་ནི་
དེས་པ་ཡང་དག་པའོ། །བསམ་ན་ཤེས་པའི་མངོན་པར་ཤེས་པའང་ཐོགས་པ་མེད་པར་མངའ་
བ་ ཡིན་ཏེ། དཔེར་མཚོན་ན་ ཉིད་ ཀྱི་ཐུགས་སྲས་བླ་མ་དཀོན་མཆོག་ རྒྱལ་མཚན་ཁམས་ལ་
ཕེབས་ཁར་ རྗེ་ཉིད་དབང་ཁང་གི་ཁྲིར་བཞུགས་ནས། བླ་མ་ལ་ཐུགས་དམ་ཆག་མེད་ཚང་མ་
དབང་ཁང་རང་དུ་ཚར་གཅིག་གྱིས་གསུངས་ཤིང་། མཐར་བླ་མ་རང་ཁམས་སུ་བྱོན་པའི་ལམ་
བར་དུ་ཉེས་སྐྱོན་ཅི་ཡང་མི་འོང་། འདི་འདྲ་མཛད་ནས་ཕེབས་ཆོག་གསུང་ཕྱག་ གཡས་ པའི་
ཐལ་མོ་ཕྱར་བ་མཛད། གསུང་ཇི་ལྟར་གནང་བཞིན་ཉེས་སྐྱོན་མེད་པར་རང་གི་བསྟི་གནས་སུ་
ཕེབས་པས་ཡིད་ཆེས་ཀྱི་ངེས་པ་རྙེད་པ་སོགས་ཀྱིས་མཚོན་ལ། དེར་མ་ཟད་དེ་འདྲའི་ རིགས་
མང་དུ་ཡོད་པར་མངོན་ཀྱང་། རང་གིས་མཐོང་ཐོས་དང་ཞལ་སློབ་དངོས་མའི་གསུང་ལས་མ་
ཐོས་པས་ངག་རྒྱུན་ཡང་བརྒྱུད་ཡི་གེར་བཀོད་ན་སྐུར་འདེབས་སུ་འགྱུར་དོགས་རེ་ཞིག་དེ་ཙམ་མོ།
།སྨྲས་ པ། རབ་ འབྱམས་ ཐོས་ དང་ བསམ་ བྱའི་ གཟུགས་བརྙན་ ཀུན། །མ་འདྲེས་རྣམ་ དཔྱོད་
དངས་ པའི་ རྒྱ་ མཚོ་ལ། ། འཆར་བས་གྲུབ་གཉིས་ རིན་ཆེན་དབང་ གི་ རྒྱལ། །ལེན་པའི་དེད་
དཔོན་མཆོག་གི་སྤོབས་པ་རྙེད། ། རང་ཉིད་ཞི་བདེའི་གནས་ལ་མ་ཆགས་པར། །མཐའ་མེད་
འགྲོ་ཀུན་སྲིད་པའི་རྒྱ་མཚོ་ལས། ། སྒྲོལ་འདོད་རླབས་ཆེན་ སྤྱོད་པའི་གྲུར་ཞུགས་ཏེ། །ངལ་
མེད་བརྩོན་པའི་འཁྲུལ་འཁོར་ཅི་ཡང་སྤྱོད། །ཀུན་བརྟག་འཁོར་བའི་ཆོས་ཀུན་རང་སེམས་ཀྱི།
།ཆོ་འཕྲུལ་གཅིག་པུར་ངེས་པ་ཐུགས་སུ་ཆུད། །དེ་ཡང་མཐར་འཛིན་དྲི་མས་མ་སྤགས་པའི།
།བརྗོད་བྲལ་ཟུང་འཇུག་རང་ ཞལ་ རྗེན་པར་གཟིགས། །ཀུན་རྟོག་སྣང་བའི་ཆུ་འཛིན་སྟུག་པོ་
ཡང་། །གསལ་ སྟོང་བསྐྱེད་ རིམ་ མཁའ་ ལ་ ཡུད་ཀྱིས་དེངས། །གྱ་ནོམ་ལྷ་སྐུར་ཞེན་ པ་ དབང་
པོའི་ གཞུ། །རྫོགས་ རིམ་ བདེ་ ཆེན་ འོད་ གསལ་ དབྱིངས་ སུ་ ཡལ། །མ་ དག་ དག་ པ་ ལྷ་ ཡི་
འཁོར་ ལོར་ གཟིགས། །སྒྲ་ གྲག་ གྲག་ སྟོང་ གསང་ སྔགས་ ཟབ་ མོའི་ སྒྲ། །གསལ་ རིག་ རིག་
སྟོང་བདེ་བ་ཆེན་པོའི་ངང་། ། ལམ་འཁྱེར་འཁྱེར་སོ་ གསུམ་ ལས་ གཡོ་བ་མེད། །གཡོ་མེད་
ཏིང་ འཛིན་ རྟེན་ ལ་ བཞུགས་ བཞིན་དུ། །གྲུབ་ པའི་ གོ་ ས་ མཐོན་ བོར་ གནམ་ འཕང་ གཅོད།
།བསྟན་དང་འགྲོ་བའི་ཁུར་ཆེན་བསྣམས་བཞིན་དུ། །སྒྲིབ་གཉིས་བག་ཆགས་ ཁུར་པོ་རིང་དུ་
བོར། །གྲངས་མེད་ བསྙེན་ བསྒྲུབ་བཟླས་ བརྗོད་ ལྕགས་ཀྱུ་ ཡིས། །ཐོགས་མེད་ དངོས་ གྲུབ་
463

རྣམ་ གཉིས་ ངང་གིས་ འགུག ། བསླུ་མེད་ ཕྲིན་ལས་རྣམ་བཞིའི་མཛད་ པ་ ཡིས། །མཐའ་མེད་
འགྲོ་བའི་དོན་ཆེན་ལྷུན་གྱིས་གྲུབ། ། དམ་ཚིག་ལུས་སྟོབས་མ་བསྡུས་པའི་གཟུགས་ཅན་བློ་ཀ་
འདི་ཁ་སྐང་ཞུས་བརྟས་པའི་སྲེད་མེད་བུས། །བསྐྱེད་རྫོགས་ལམ་གྱི་གོམ་སྟབས་ཟུང་དག་གིས།
།གྲངས་མེད་བསྐལ་བར་བསྒྲུབ་དཀའ་མཆོག་གིས། །གནོན་པ་རི་གསང་སྔགས་གྲུབ་པ་ཁྱོད་
འདྲ་ སུ། །ཞེས་ བར་ སྐབས་ ཀྱི་ ཚོགས་ སུ་ བཅད་ པའོ། །མཁན་ ཆེན་ འཇམ་ པའི་ དབྱངས་
བྱམས་པ་ཚུལ་ཁྲིམས་དཔལ་བཟང་པོའི་སྐུ་གསུང་ཐུགས་ཀྱི་གསང་བ་རྨད་དུ་བྱུང་བ་མདོར་བསྡུས་
ཏེ་སྤེལ་བ་དད་པའི་པད་དཀར་བཞད་པའི་ཟླ་ཟེར་ལས་སྤང་བ་བསམ་གཏན་གྱི་འཁོར་ལོའི་
སྐབས་ ཏེ་ གསུམ་ པའོ།། །།རྒྱལ་ བའི་ གདུང་ འཚོབ་ དེ་ ལ་ ཕྱག་ འཚལ་ ནས། །རྒྱལ་ བས་
བསྔགས་པའི་མཛད་པ་རྣམ་གསུམ་སོགས། །རྒྱལ་བ་དགེས་པའི་ཕྲིན་ལས་མཐའ་ཡས་ཀྱིས།
།རྒྱལ་བསྟན་འཛིན་སྐྱོང་སྤེལ་ཚུལ་མདོ་ཙམ་བྲི། །བཞི་པ་བསྒོམ་བསྒྲུབ་མཐར་ཕྱིན་ནས་མཁས་
པའི་མཛད་པ་གསུམ་དང་བྱ་བ་ལས་ཀྱི་འཁོར་ལོས་བསྟན་འགྲོའི་དོན་མཛད་ཚུལ་ནི། ། རྒྱུད་སྡེ་
ནས་བཤད་པའི་རྡོ་རྗེ་སློབ་དཔོན་དུ་འོས་པའི་མཚན་ཉིད་དང་ལྡན་པས། དགུང་གྲོངས་ཉེར་
དྲུག་ཏུ་ཕེབས་ལྕགས་འབྲུག་གི་ལོར། རྗེ་བླ་མ་མཁས་གྲུབ་བུདྡྷའི་མཚན་ཅན་གྱི་ཞལ་སྔ་ནས་
ཡོ་བྱད་སྦྱར་ཏེ་ཨེ་ཝཾ་གཙུག་ལག་ཁང་གི་རྩེར་གསེར་གྱི་རྒྱལ་མཚན་ཆ་འཇུག་ལ་གནང་པའི་རབ་
གནས་ཀྱི་སློབ་དཔོན་མཛད་དེ་བཟང་པོ་དུག་ལས་འཕྲོས་པའི་གསུང་བཤད་རྒྱས་པར་གནང་
ཞིང་། ཀླུ་སྡིངས་ནས་བསྒྲུབ་མཆོད་ཆེན་མོའི་འདུས་པ་འཕགས་ལུགས་ ཀྱི་སློབ་དཔོན་དགོས་
པའི་བཀའ་གནང་བ་ལྟར་མཛད་དེ། རྒྱུག་འབུལ་སྐབས་ཐེག་པ་ཆེ་ཆུང་གི་རྣམ་གཞག རྒྱུད་
སྡེ་ རིན་ པོ་ ཆེ་ རྣམས་ ཀྱི་ བཞུགས་ ཚུལ། རྒྱ་ བོད་ དུ་ བཀའ་ སྲོལ་ ཇི་ ལྟར་ བྱུང་ བ། ཁྱད་ པར་
དཔལ་གསང་བ་འདུས་པའི་རྒྱུད་ཆེན་པོ་འཕགས་ཡུལ་གྱི་པཎ་གྲུབ་མཁས་པའི་དབང་པོ་རྣམས་
ཀྱིས་བཀྲལ་ནས་བཀའ་སྲོལ་ཇི་ལྟར་བྱུང་བ། བོད་གངས་ཅན་གྱི་ལྗོངས་འདིར་ལོ་ཙཱ་བ་རྣམས་
ཀྱིས་སྤྱན་དྲངས་ཚུལ། དེ་དག་ལས་སྙིང་པོར་གྱུར་པ་ངོས་བཟུང་བ་སོགས་ཀྱི་གསུང་བཤད་
ཤིན་ཏུ་རྒྱས་པ་ཉིན་གང་ཐུབ་པ་ཞིག་མཛད་དེ་མཁས་པའི་གྲགས་པ་དེང་སང་གི་བར་དུ་མ་ནུབ་པ་
ཀུན་གྱིས་མཐུན་སྣང་དུ་གྲུབ་པ་འདིའོ། །ཁྱུ་མཆོག་ཅེས་པ་ལྕགས་སྦྲུལ་གྱི་ལོར། མཁན་ཆེན་
རྡོ་རྗེ་འཆང་ཤེས་བྱ་བཟང་པོའི་ཞལ་སྔ་ནས་དང་། ཕྱག་མཛོད་ཆེན་པོ་སྟོང་བཟང་རྗེ་དྲུང་དཔལ་
ལྡན་ལྷུན་གྲུབ་ཀྱི་བཀས་འདུས་པ་རྒྱ་མཚོའི་དབུ་མཛད་དུ་མངའ་གསོལ། མཆོག་དམན་ཀུན་
464

གྱིས་བཀའི་ཅོད་པན་སྤྱི་བོར་བཅིངས་ཤིང་བསྒྲིག་སྲོལ་ལེགས་པའི་དཔེར་འོས་པ་བྱུང་། དེ་
སྐབས་སུ་འང་གྲ་རིགས་རྣམས་ལ་གསུང་གི་བདུད་རྩིའང་ཅི་རིགས་པ་སྩལ། སྣ་ཚོགས་ཞེས་པ་
ཆུ་རྟ་ལོའི་ཆུ་སྟོང་ཟླ་བའི་ཉེར་དྲུག་ལ་མཁན་ཆེན་རྡོ་རྗེ་འཆང་ཤེས་བྱ་བཟང་པོ་ཞལ་སྔ་ནས་
གཟུགས་སྐུའི་བཀོད་པ་ཆོས་དབྱིངས་སུ་བསྡུས་པའི་སྐུ་གདུང་ལ་ཞུགས་འབུལ་དང་། ཚོགས་
དབུ་མཛད་ དེ་ དགོངས་ པ་ ཆོས་ དབྱིངས་སུ་བསྐང་ བར་ མཛད། ལོ་དེའི་ གཞུག་ཏུ་ཁྲི་ ཚབས་
མཛད་དེ་འདུས་པ་རྒྱ་མཚོའི་ ཚོགས་ ཆེན་ པོར་ གསུང་ངག་ལམ་འབྲས་ རྒྱས་ པ་ ཞིག་ གནང་།
སྦྲུལ་ལོ་ནས་ ལུག་ལོའི་བར་ལོ་ངོ་ གསུམ་ལ་དབུ་མཛད་ཀྱི་ལས་ཐོག་ཏུ་བཞུགས། དེ་ནས་
དགུང་ལོ་ཉེར་དགུར་ཕེབས་པ་ཆུ་ལུག་གི་ལོར། གཙོ་བོར་གདན་ས་ཆེན་པོ་དཔལ་ལྡན་ས་སྐྱ་
ནས་སྔགས་འཆང་ངག་གི་དབང་པོ་ཀུན་དགའ་བཀྲ་ཤིས་གྲགས་པ་རྒྱལ་མཚན་དཔལ་བཟང་པོའི་
བཀའ་དང་། དེ་མཚུངས་ གཞུང་ས་ཆེན་པོ་ནས་ ཀྱང་ བཀའ་ཤོག་རིན་པོ་ཆེ་ཕེབས་པ་ལྟར།
ཨེ་ཝཾ་པའི་མཆོག་དམན་ཀུན་གྱིས་ཀྱང་མགྲིན་གཅིག་ཏུ་གསོལ་བ་བཏབ་སྟེ། སྨིན་དྲུག་ཟླ་བའི་
ཡར་ ངོའི་ ཚེས་ བརྒྱད་ གཟའ་ སྐར་ སྦྱོར་ བྱེད་ བཟང་ པོ་ འཛོམ་ པའི་ ཉིན། གདན་ ས་ དང་།
གཞུང་ སའི་ སྐུ་ཚབས་ངོར་ བླ་བྲང་ ཡས་ ཕྱིན། ཁང་ ཚན་བཅོ་བརྒྱད། མངའ་རིས་སྟོད་སྨད་
སོགས་ལྷ་མིའི་འདུ་ཚོགས་དཔག་ཏུ་མེད་པ་དང་བཅས་པས་རྒྱལ་བས་ལུང་བསྟན་པའི་སྐྱེས་ཆེན་
དམ་པ་རྡོ་རྗེ་འཆང་ཀུན་དགའ་བཟང་པོ་ཞེས་སྙན་པའི་སྒྲ་དབྱངས་སྲིད་པ་གསུམ་གྱི་ཁོངས་སུ་
གྲགས་པ་དེ་ཉིད་ཀྱི་ཆོས་ཀྱི་ཁྲི་ལ་ཞབས་ཟུང་རྩིབས་སྟོང་ལྡན་པའི་མཚན་མས་མཛེས་པ་བཀོད་
དེ། ཐོག་མར་དམ་པ་གོང་མའི་སྲོལ་རྒྱུན་ལྟར་བཀྲ་ཤིས་ཤིང་བྱིན་ཆགས་པའི་རྟེན་འབྲེལ་དུ།
ས་ བཟང་ འཕགས་ པའི་ཆོས་ དུང་། ལམ་འབྲས་ གླེགས་བམ། བཀྲ་ཤིས་ རྫས་ བརྒྱད་རྣམས་
འབུལ་ བ་ སྔོན་ དུ་ འགྲོ་བའི་ གདན་ ས་ དང་ གཞུང་ སའི་ ལེགས་ གནང་། བླ་ བྲང་ ཁག །ཁང་
ཚེན་སོ་སོ། གཞན་ཡང་གྲ་རིགས་སྦྱིན་བདག་སོགས་ཀྱི་ལེགས་འབུལ་གྱི་དངོས་པོ་སྤྲིན་ལྟར་
གཏིབ། དགེ་འདུན་འདུས་པའི་ཚོགས་ཀྱིས་བླ་མ་བརྒྱུད་པའི་བསྟོད་དབྱངས་ཀྱི་བཀྲ་ཤིས་དང་
བཅས་ཏེ་བསྟན་པའི་མདའ་བདག་ཆེན་པོར་མངའ་གསོལ་ཏོ། །དེ་ལྟར་ལུག་ལོ་ནས་ས་གླང་གི་
བར་ལོ་ངོ་བདུན་གྱི་བར་ཨེ་ཝཾ་བླ་བྲང་དུ་གདན་ཆགས་ཏེ་སྐལ་བ་དང་ལྡན་པའི་སློབ་མ་མཐའ་
ཡས་པ་ལ་ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་བསམ་གྱིས་མི་ཁྱབ་པ་བསྐོར་ནས་རྣམ་པར་
གྲོལ་བའི་ལམ་ལ་དཀྲི་བར་མཛད་པ་ཡིན་ཏེ། ཆུ་རྟ་ལོར་ཁྲི་ཚབས་མཛད་དེ་གནང་བ་དང་
465

བཅས་ པའི་ གསུང་ ངག་ རིན་པོ་ཆེ་ལམ་འབྲས་བུ་དང་བཅས་པ་ཚར་བརྒྱད། ལན་བར་ བའི་
སྐབས་ཐུན་མོང་མ་ཡིན་པའི་སློབ་མ་རག་རིམ་ཞིག་ལ་གསུང་ངག་གི་ཆ་ལག་ཡོངས་སུ་རྫོགས་པ་
སྒྲུབ་ པ་ ལུང་ སྦྱིན་ གྱི་ བར་ དང་། ལུས་ སྦྱོང་ རྒྱས་ བསྡུས། ཕྲིན་ ལས་ སོ་ གཉིས། ཞལ་ཤེས་
བརྒྱད་ དེ་ འཁྲུལ་ འཁོར་ རྣམས་ ཀྱང་ ཚང་ བར་ གནང་ ཞིང་། ཁྲིད་ དངོས་ གཞི་ ཡང་། ཚོགས་
ཆོས་ཡམ་ཙམ་མ་ཡིན་པར་སྙན་བརྒྱུད་ཀྱི་ཟབ་གནད་མེད་དུ་མི་རུང་བ་རྣམས་སློབ་མའི་གཙོ་བོ་རེ་
རེ་ཙམ་ལ་ཆིག་བརྒྱུད་ལ་སོགས་པར་གནང་སྟེ་ཉམས་རྟོགས་ཀྱི་ཡོན་ཏན་སྐྱེ་ངེས་པ་མཛད་པ་ནི།
ཆོམ་ལས། ཐུབ་རྣམས་ སྡིག་ པ་ ཆུ་ཡིས་མི་བཀྲུ་ཞིང་། །འགྲོ་བའི་སྡུག་ བསྔལ་ཕྱག་གིས་མི་
སེལ་ལ། ཉིད་ཀྱི་རྟོགས་ པ་ གཞན་ ལ་ སྤོ་ མིན་ཡང་། །ཆོས་ཉིད་བདེན་ པ་ བསྟན་ པས་ གྲོལ་
བར་འགྱུར། །ཞེས་པ་ལྟར་རོ། །དེ་བཞིན་དུ་དུས་ཆོས་སོ་སོ་ལའང་རྒྱུད་སྡེ་བཞི་དང་འབྲེལ་
བའི་ དབང་། བྱིན་ རླབས། རྗེས་ གནང་། ལུང་ སོགས་ དང་། སྐབས་ སུ་ དོན་ གཉེར་
རྣམས་ལའང་རང་རང་གི་མོས་པ་དང་བསྟན་པའི་ཆོས་ཀྱི་བྱེ་བྲག་བསམ་གྱིས་མི་ཁྱབ་པ་ཞིག་
གནང་ལ། གདན་ས་ནས་རྡོ་རྗེ་ཕྲེང་བ་གསན་ནས་ཨེ་ཝཾ་དུ་ཕེབས་འཕྲལ་ཚོགས་པ་སྟོང་ཕྲག་ཏུ་
ཉེ་བལ་འཕགས་ཡུལ་གྱི་ཤིང་རྟའི་སྲོལ་འབྱེད་ཆེན་པོ་པཎྜི་ཏ་འཇིགས་མེད་འབྱུང་གནས་སྤུས་
པའི་ཞབས་ཀྱིས་བཀྲལ་བའི་རྒྱུད་སྡེ་སྤྱིའི་དགོངས་འགྲེལ་རྡོ་རྗེ་ཕྲེང་བ་ནས་གསུངས་པའི་དཀྱིལ་
འཁོར་ཞེ་གཉིས། པཎྜི་ཏ་འགྲོ་བའི་མེ་ལོང་གིས་བཀྲལ་བའི་ཀྲྀ་ཡའི་དགེ་ལེགས་སུ་བྱེད་པའི་
དཀྱིལ་འཁོར་གསུམ་སྟེ་ཞེ་ལྔའི་དབང་ཡོངས་སུ་རྫོགས་པ་ཕྱག་ལེན་རྒྱས་པའི་ལུགས་སུ་སྩལ་
ནས་ ད་ ལྟའང་ ཨེ་ཝཾ་ དུ་ དེའི་ རྒྱུན་མ་ནུབ་ པར་ བཞུགས་པར་མངོན་ནོ། །ལོ་ལྟར་ཆགས་སུ་
བསྒྲུབ་བྱ་དུ་མ་རབ་ཏུ་བྱུང་བ་དང་བསྙེན་པར་རྫོགས་པའི་དངོས་པོར་བསྒྲུབས་པས་སོ་ཐར་དང་།
བྱང་ཆུབ་ཏུ་སེམས་བསྐྱེད་པའི་སྒོ་ནས་ཀྱང་སྐལ་ལྡན་སྟོང་ཕྲག་དུ་མ་རྗེས་སུ་བཟུང་བ་ཡིན་ལ།
འཆད་པ་དེ་དག་ཀྱང་། མཁས་གང་ཤེས་བྱའི་དེ་ཁོ་ན། །ཇི་བཞིན་རྟོགས་པ་ཡིན་པར་འདོད།
།བྱེ་ བྲག་ སྦྱངས་པའི་དོན་ཤེས་པ། ། དེ་ ཡང་དེ་ལ་ མཁས་ པ་ ཡིན། །ཞེས་ གསུངས་ པ་ལྟར།
གང་དང་གང་གནང་བའི་ཆོས་དེ་དག་ལ་ཐོས་བསམ་གྱི་སྒོ་ནས་སྒྲོ་འདོགས་ལེགས་པར་ཆོད་ཅིང་
བསྒོམས་ པས་ ཉམས་ སུ་ མྱོང་ བའི་ སྒོ་ ནས་ གནང་ བ་ ཡིན་ ལ། འཆད་ ཚུལ་ ཡང་། བློ་ཆེན་
རྣམས་ལ་ ཟབ་ རྒྱ་ ཆེ། །བློ་ཆུང་བཟུང་བདེ་གོ་སླ་བ། །དེ་ལས་བཟློག་ན་ མཁས་རྨོངས་ ཀྱི།
།སློབ་མ་ དགའ་ བ་ བསྐྱེད་མི་ནུས། ། ཞེས་ གསུངས་ པ་ལྟར། སློབ་ མའི་ བློ་གྲོས་ ཀྱི་ རིམ་པ་
466

དང་བསྟུན་ཏེ་ཡིད་ཡུལ་དུ་ཤིན་ཏུ་འབབ་ཅིང་སེམས་འཕྲོག་པ་ཞིག་འོང་བར་ཐོས་ལ། གནང་
བའི་ཀུན་སློང་ ཀྱང་། ཆོས་ སྦྱིན་ ཉོན་ མོངས་ ཅན་ མིན་ པ། །མདོ་ སོགས་ ཡང་ དག་ ཇི་ བཞིན་
སྟོན། །ཞེས་ དང་། ཆོས་ ཀྱི་ སྦྱིན་ པ་ ཟང་ ཟིང་ མེད། །བསོད་ནམས་ འཕེལ་ བའི་ རྒྱུ་ ཡིན་ནོ།
།ཞེས་ པ་ལྟར། ཆགས་སྡང་དང་འཇིག་རྟེན་ཆོས་བརྒྱད་ཀྱིས་ཀུན་ནས་སློངས་པའི་རྟོགས་པ་
ཐམས་ཅད་རིང་དུ་སྤངས་ཏེ། བསྟན་པ་དང་སེམས་ཅན་གྱི་དོན་ཁོ་ན་ལ་དགོངས་ནས་སྐྱོ་ངལ་
མེད་པར་གནང་བར་མཛད་པ་ཡིན་ནོ། །འདིར་ནི་ཆོས་གནང་ཚུལ་ཆ་ཤས་ཙམ་སྨོས་པ་ཡིན་ལ་
ཞིབ་པར་ནི་བསམ་གྱིས་མི་ཁྱབ་བར་སྣང་ངོ༌། །དེ་ལྟར་ཆོས་ཚུལ་བཞིན་དུ་འཆད་པའི་ཕན་ཡོན་
ཀྱང་བསམ་གྱིས་མི་ཁྱབ་སྟེ། ཇི་སྐད་དུ། གང་ལ་ ཕན་ ཕྱིར་ ང་ ཡི་ཆོས། །ཚུལ་བཞིན་བསྟན་
པས་ མཆོད་ འགྱུར་ གྱི། །མེ་ ཏོག་ ཕྱུག་ པ་ མར་མེ་ཡིས། །རྒྱལ་ བ་ ཡང་ དག་ མཆོད་ མ་ ཡིན།
།ཞེས་ དང་། བྱམས་ པ་ སེང་ གེ་ སྒྲའི་ མདོ་ ལས། གང་ གིས་ གངྒཱའི་ བྱེ་ སྙེད་ སངས་ རྒྱས་ ཞིང་།
།རིན་ཆེན་བདུན་གྱིས་ཡོངས་སུ་བཀང་བྱས་ནས། །དགའ་ རབ་སེམས་ཀྱིས་རྒྱལ་ལ་ཕུལ་བ་
དང༌། །གང་ གིས་ སེམས་ཅན་གཅིག་ལ་ཚིགས་བཅད་བྱིན། །རིན་ཆེན་ སྦྱིན་པ་ཤིན་ཏུ་རྒྱ་ཆེ་
དེས། །ཚིགས་བཅད་ སྦྱིན་ པ་ སྙིང་ རྗེས་ བསྒྲུབས་དེ་ལ། །ཆར་ཡང་མི་ཕོད་ གྲངས་ སུའང་མ་
ཡིན་ན། །གཉིས་ དང་ གསུམ་ ལས་ བསམ་ དུ་ ག་ ལ་ ཡོད། །ཅེས་ དང་། གངྒཱའི་བྱེ་ སྙེད་ རིན་
ཆེན་ གསེར་ དག་ གིས། ། བཀང་ སྟེ་ གང་ལ་ སྦྱིན་ པ་ བྱིན་ པ་ བས། །དུས་ངན་ཚེ་ ན་ ཚིགས་
བཅད་ གཅིག་ བརྗོད་ པ། །དེ་ ཡིས་ ཕན་ འདོགས་ཅི་འདྲ་ དེ་ ལ་མེད། །ཅེས་ དང་། སེང་གེས་
ཞུས་ པ་ ལས། །ཆོས་ཀྱི་སྦྱིན་པས་སྐྱེ་བ་དྲན། །ཞེས་དང༌། ཀླུའི་རྒྱལ་པོ་རྒྱ་མཚོས་ཞུས་པའི་
མདོ་ལས། །ཆོས་བྱིན་པས་ནི་ཟག་པ་ཟད་པའི་མངོན་པར་ཤེས་པ་རྣམ་པར་དག་པར་འགྱུར་རོ་
ཞེས་དང་། རིན་ཆེན་ ཕྲེང་ བར། །ཆོས་ ཀྱི་ཆེད་ དང་ དེ་བཞིན་དུ། །གཞུང་ གི་ དོན་ དག་ དྲན་
པ་ དང་། །ཆོས་ ཀྱི་ སྦྱིན་ པ་དྲི་མེད་ པས། །ཚེ་ རབས་ དྲན་ པ་ ཐོབ་ པར་ འགྱུར། །ཞེས་དང་།
ལྷག་པའི་བསམ་པ་བསྐུལ་བའི་མདོ་ལས། ཆོས་ཀྱི་སྦྱིན་པ་ཟང་ཟིང་མེད་པའི་ཕན་ཡོན་ཉི་ཤུ་
བཤད་པ་སོགས་མདོར་ན་བཀའ་དང་བསྟན་བཅོས་དྲི་མ་མེད་པ་རྣམས་ལས་མང་དུ་བཤད་པ་
ལྟར་རོ། །དེ་ལྟར་འཆད་པའི་སྒོ་ནས་རྗེས་སུ་བཟུང་བའི་ཞལ་སློབ་ཀྱང་གྲངས་ལས་འདས་པ་
ཞིག་བཞུགས་པ་ལས་རགས་པ་ཙམ་སྨོས་ན། རྗེ་བཙུན་འཇམ་པའི་དབྱངས་ཀྱི་གདུང་བརྒྱུད་རྩེ་
གདོང་ཞབས་དྲུང་ཡབ་སྲས་གཉིས། མཁན་རིན་པོ་ཆེ་མཚུངས་མེད་བསོད་ནམས་དཔལ་ལྡན།
467

བྱམས་པ་བསོད་ནམས་བཟང་པོ། རྗེ་ཉིད་ཀྱི་མཆེད་གྲོགས་དམ་པ་མཁན་ཆེན་བཀྲ་ཤིས་ལྷུན་
གྲུབ། མཁས་པའི་དབང་པོ་མཁན་ཆེན་ཚུལ་ཁྲིམས་ལྷུན་གྲུབ་པ་སྟེ་ཨེ་ཝཾ་པའི་གདན་ས་པ་
བཞི། ཤར་ པ་ བདག་ ཆེན་ དཔལ་ ལྡན་ བཟང་ པོ། ཐར་རྩེ་ བ་ནམ་ མཁའ་ དཔལ་ བཟང་ ཁུ་
དབོན། ཟུར་ འཆད་ པ་ བླ་མ་བསྟན་འཛིན་ལྷུན་གྲུབ། དབུ་མཛད་ ཚུལ་ ཁྲིམས་ དཔལ་འབྱོར།
ཕྱག་མཛོད་ཆེན་པོ་རྗེ་དྲུང་དཔལ་ལྡན་ལྷུན་གྲུབ་སོགས་ཨེ་ཝཾ་པའི་བླ་མ་སློབ་དཔོན་སོགས་ཆེ་
བཙུན་ དུ་ མ། གཞན་ ཡང་ ལྷ་ ཁང་ མཁན་ ཆེན་ བྱམས་ པ་ ཀུན་ དགའ་ བསྟན་ འཛིན། ཐུབ་
བསྟན་རྣམ་རྒྱལ་གྱི་མཁན་པོ་ཕུན་ཚོགས་རྒྱལ་མཚན། གསེར་མདོག་ཅན་མཁན་པོ་ཕྲིན་ལས་
ཆོས་ འཕེལ། བྱ་ གཤོང་ མཁན་ ཆེན་ མང་ ཐོས་ འཇམ་ དབྱངས། ཐུབ་ བསྟན་ དགེ་ འཕེལ་ གྱི་
མཁན་ཆེན་ངག་དབང་ཚུལ་ཁྲིམས་བཟང་པོ། མུས་གླེ་ལུང་གི་གདན་ས་བ་ཆོས་རྗེ་རྡོ་རྗེ་བརྟན་
པ་ཁམས་ཕྱོགས་སུ་ཡོད་པའི་ཨེ་ཝཾ་པའི་ཆོས་སྡེ་ཐམས་ཅད་ཀྱི་གཙོ་བོ་སྡེ་དགེ་ལྷུན་གྲུབ་སྟེང་
ཕྱོགས་ལས་རྣམ་པར་རྒྱལ་བའི་ཆོས་གྲྭ་ཆེན་པོའི་བླ་མ་ཐུགས་སྲས་དམ་པ་དཀོན་མཆོག་རྒྱལ་
མཚན་ པ་ དང་། གཞན་ ཡང་ སྟོད་ མངའ་ རིས། བར་ དབུས་ གཙང་། སྨད་ མདོ་ ཁམས་ ཀྱི་
ཕྱོགས་རྣམས་སུ་བཞུགས་ པའི་ རང་ལུགས་ཀྱི་ཆོས་སྡེ་སོ་སོའི་ བླ་མ། སློབ་དཔོན་ ལུང་དང་
རྟོགས་པའི་ཡོན་ཏན་ཕུན་སུམ་ཚོགས་པ་དང་ལྡན་པའི་མཁས་བཙུན་བཟང་གསུམ་གྱི་བུ་སློབ་ནམ་
མཁའི་སྐར་ཕྲན་ཙམ་གྱིས་བཤད་སྒྲུབ་ཀྱི་སྒོ་ནས་བསྟན་པ་རིན་པོ་ཆེ་འདབ་བརྒྱའི་ཚལ་དུ་ཉི་ཟེར་
ཕོག་པ་ལྟར་རྒྱས་པར་མཛད་པ་ནི་བསམ་པའི་ར་བ་ལས་བརྒལ་བ་ཡིན་ན། རྩོད་པས་བསྟན་
པ་འཛིན་པ་ནི་དངོས་སུ་རིང་ལུགས་ཀྱི་གྲར་ཕེབས་ནས་སྔར་རྒོལ་ཚར་བཅད་པ་དང༌། ཕྱོགས་
སྔ་བཟུང་ནས་བརྒལ་ལན་གྱི་སྒོ་ནས་ཚར་བཅད་པའི་བསྟན་བཅོས་མཛད་པ་སོགས་ཆེར་མི་སྣང་
ཡང་། དོན་དུ་མཁས་པའི་གྲགས་པ་དང་ལྡན་པ་དག་ཀྱང་ལུང་རིགས་ཀྱི་ཟིལ་གྱིས་གནོན་ནུས་
པའི་གདེངས་དང་ལྡན་པ་ཡིན་ནོ། །རྩོམ་པའི་སྒོ་ནས་བསྟན་པ་ལ་བྱ་བ་མཛད་པའི་ཚུལ་ནི།
མདོ་ ལས། དམ་ པའི་ ཆོས་ ནི་ ཐོག་ མར་ དགེ་བ། བར་ དུ་ དགེ་ བ། ཐ་ མར་ དགེ་ བ། དོན་
བཟང་ པོ། ཚིག་འབྲུ་བཟང་ པོ་ ཞེས་ དང༌། མགོན་ པོ་ བྱམས་ པས། དད་ དང་ དགའ་ དང་ བློ་
རྣམས་ ཀྱི། ། རྒྱུ་ ཕྱིར་ ཆོས་ འདི་ དགེ་ བ་ ཡིན། །དོན་ རྣམས་ གཉིས་ ལྡན་ བཟུང་ སླ་ དང་།
ཞེས་ དང་། དཔལ་ ལྡན་ ས་སྐྱ་པཎྜི ཏས། སྡེ་ སྦྱོར་ སྙན་ ངག་ མེ་ ཏོག་ གི་ ཆུན་ བོར། རང་ གི་
བརྗོད་པར་བདེ་ཞིང་གཞན་གྱིས་རྟོགས་པར་སླ་ལ། གཉིས་ཀའི་རྣ་བར་སྙན་པ་ནི་སྡེབ་སྦྱོར་གྱི་
468

གཙུག་ལག་ཤེས་ པ་ ལས་འབྱུང་ཞེས་གསུངས་པ་ལྟར། ཚིག་དོན་འབྲེལ་ཆགས་ཤིང་། ཀུན་
གྱི་བློ་ཡུལ་དུ་འཇེབས་པ་ཞིག་འབྱུང་བ་ཡིན་ལ། དེ་ལྟ་བུའི་གསུང་རྩོམ་ཇི་ལྟར་མཛད་པའི་ཚུལ་
ཕྱོགས་ ཙམ་བརྗོད་ནན། རྣལ་འབྱོར་དབང་ཕྱུག་བིནྡྲ་པའི་བསྟོད་པ། རྗེ་རྡོ་རྗེ་འཆང་གི་བསྟོད་
པ་ཚན་པ་མང་པོ། དཔལ་ས་སྐྱ་པ་ཆེན་པོ་སྔགས་འཆང་ཐམས་ཅད་མཁྱེན་པ་ངག་དབང་ཀུན་
N
དགའ་བཀྲ་ཤིས་ཀྱི་བརྟན་བཞུགས་དང་། གདུང་སྲས་མྱུར་ཕེབས་སོགས་ཀྱི་འདོད་གསོལ་བཅུ་
ཕྲག་ གཅིག ། གྲུབ་ མཆོག་ བུདྡྷའི་ མཚན་ ཅན་ གྱི་ སྐུ་ བསྟོད་ ཁ་ ཤས། ཤར་ ཆེན་ སངས་ རྒྱས་
བསྟན་ འཛིན། མཁན་ཆེན་ཤེས་ བྱ་ བཟང་ པོ། ཤར་ཆེན་བློ་གྲོས་ གྲགས་ པ། མུས་ པ་ ཀུན་
དགའ་རྒྱ་མཚོ་རྣམས་ལ་སྐུ་བསྟོད་རེ་རེ། ལམ་ཟབ་ནང་མའི་བརྒྱུད་འདེབས། མཁས་གྲུབ་
སངས་རྒྱས་ཕུན་ཚོགས་ཀྱི་རྣམ་ཐར་རྒྱས་པ། ཐུབ་བསྟན་སྣང་བའི་ཉིད་བྱེད། ཀྱེ་རྡོ་རྗེ་གཞུང་
འགྲེལ་ལ་བསྟན་པ་གསུམ་གྱི་སྒྲུབ་དཀྱིལ་དབང་ཆོག་དང་བཅས་པ་ངོ་མཚར་བ་བསྟན་པའི་
བཙས་ སུ་ འགྱུར་ ངེས་ པ་ རེ་ རེ། བདག་ཆེན་ རིན་པོ་ཆེ་དང༌། མཁན་ རིན་པོ་ ཆེ་ སངས་རྒྱས་
ཕུན་ཚོགས་ལ་ཕུལ་པའི་ཞུ་ཤོག་ལེ་ཚན་དུ་མ། ཨེ་ཝཾ་གཙུག་ལག་ཁང་དུ་རྒྱལ་མཚན་དང་དུང་
ཆེན་ཕུལ་བའི་ཚིགས་བཅད། ཚོགས་ཁྲོ་གསར་བླུགས་ཀྱི་ཁ་བྱང་། བླ་མ་ཡི་དམ་སངས་རྒྱས་
བྱང་སེམས་མཁའ་འགྲོ་ཆོས་སྐྱོང་སྤྱི་དང་བྱེ་བྲག་ལ་སྙན་ཤལ་ཕུལ་བའི་ཚིགས་བཅད་དུ་མ།
གཞན་ཡང་ཞལ་གདམས་ཕྲིན་ཡིག་སོགས་མང་དུ་བཞུགས་པར་མངོན་ཀྱང་ཕལ་ཆེར་ཞུ་བ་པོ་སོ་
སོའི་ལག་ཏུ་སོང་ཞིང་ཞབས་འབྲིང་བ་རྣམས་ཀྱིས་ཀྱང་བསྡུ་བའི་རྩོལ་བ་མ་བྱུང་འདུག །ཕྱིས་
སུ་བླ་མ་དཀོན་མཆོག་རྒྱལ་མཚན་གྱིས་ཐུགས་རྩོལ་ཆེན་པོས་བསྡུས་ནས་ད་ལྟ་པོད་ཆུང་ཞིག་
ལོངས་ པ་ཙམ་འདུག་པ་དང༌། སླར་ཕྱག་ཏུ་འབྱོར་བ་བྱུང་ན་བཀའ་འབུམ་དུ་བཞེངས་ པའི་
ཐུགས་འདུན་འདུག་ཅིང་། དེ་དག་ཀྱང་བླུན་པོ་མགུ་བའི་ཚིག་དོན་མེད་ཀྱི་བསྐྱར་བཤད་ལྟ་བུ་
མ་ཡིན་པ། མཁས་པ་དགའ་བར་བྱེད་པའི་ཚིག་སྙན་ངག་དང་འབྲེལ་བ་རིང་ཐུང་སྡེབ་སྦྱོར་དང་
མཐུན་པ། མིང་མངོན་བརྗོད་ཀྱིས་བརྒྱན་པའི་ལེགས་བཤད་རྨད་དུ་བྱུང་བས་བསྟན་པ་རིན་པོ་
ཆེ་གསལ་བར་མཛད་པ་ཡིན་ནོ། །དེ་དག་གི་སྐབས་ སྔ་ ཕྱི་སྣ་ཚོགས་སུ། གདན་ས་ཆེན་པོ་
དཔལ་ལྡན་ས་སྐྱར་ལན་བཞིར་ཕེབས་ཏེ་༧གོང་ཞབས་རིན་པོ་ཆེའི་སྐུ་ཞབས་སུ། འབུལ་བའི་
དངོས་པོ་དུ་མ་དང་། ལྷ་ཁང་རྟེན་གསུམ་མགོན་ཁང་རྣམས་སུའང་མཆོད་པའི་བྱེ་བྲག་མཐའ་
ཡས་པ་ཕུལ་ཏེ་གནས་སྐབས་དང་མཐར་ཐུག་གི་སྨོན་ལམ་དང་འདོད་གསོལ་རྒྱས་པར་མཛད།
469

ཁྱད་པར་སྒོ་རུམ་ཡེ་ཤེས་མགོན་པོའི་མདུན་དུ་ལྗགས་བསྙེན་ཞག་བདུན་ཙམ་གནང་ཞིང་ཁལུ།
བསམ་གླིང་། ནང་སོ་ སོགས་མགོན་ཁང་རྣམས་སུའང་མཆོད་གཏོར་སྙན་ཤལ་སྤྱན་གཟིགས་
སོགས་རྒྱས་པར་ཕུལ་ནས། སྤྱིསྤྱིར་སངས་རྒྱས་ཀྱི་བསྟན་པ་དར་བ་དང་། སེམས་ཅན་ལ་བདེ་
སྐྱིད་འབྱུང་བའི་འཕྲིན་བཅོལ་རྒྱས་པ་དང་། ཁྱད་པར་དཔལ་ལྡན་ས་སྐྱ་པའི་བསྟན་པ་རིན་པོ་
ཆེ་དར་ཞིང་རྒྱས་པ་དང༌། སྔགས་འཆང་ཆོས་ཀྱི་རྒྱལ་པོ་བསྐལ་བརྒྱར་ཞབས་པད་བརྟན་ པ་
སོགས་ཀྱིས་ཕྲིན་བཅོལ་ཕུར་ཚུགས་སུ་མཛད། དེ་བཞིན་དུ་ཡུལ་དབུས་ཀྱི་སྨན་ལྗོངས་སུ་ལན་
གསུམ་ཕེབས་ཤིང་། །ཐོག་མའི་སྐབས་ཟན་གཡང་མི་འགྱུར་ལྷུན་གྱིས་གྲུབ་པའི་གཙུག་ལག་
ཁང་། ཁྲ་འབྲུག་སོགས་ལྷོ་རྒྱུད་ཀྱི་གནས་ཆེན་ཐམས་ཅད་ཀྱང་ཞིབ་པར་མཇལ་ཏེ་གཙུག་ལག་
ཁང་དང་རྟེན་གསུམ་རྣམས་ཀྱི་མདུན་དུ་དངོས་བཤམས་ཡིད་སྤྲུལ་གྱི་མཆོད་སྤྲིན་མཐའ་ཡས་པ་
ཕུལ་ཏེ། ཡན་ལག་བདུན་པ་སྔོན་དུ་འགྲོ་བའི་སྨོན་ལམ་རྒྱ་ཆེན་པོ་འདེབས་པ་མཛད། ཁྱད་
པར་ལྷ་ལྡན་སྤྲུལ་པའི་གཙུག་ལག་ཁང་ལ་ཞབས་བསྐོར་འབུམ་ཐེར་དང་། གཞན་ཡང་དབུས་
ཕྱོགས་ཀྱི་གནས་ཆེན་ཕལ་ཆེ་བར་ཕེབས་ནས་མཆོད་པ་དང་སྨོན་ལམ་སོགས་སྔ་མ་ལྟར་ལན་
རྗེས་མའི་སྐབས་སྨིན་གྲོལ་གླིང་པ་རིག་འཛིན་འགྱུར་མེད་རྡོ་རྗེའི་ཞལ་སྔ་ནས་མཇལ་ཞིང་ཕན་
ཚུན་དག་སྣང་འདྲེན་པའི་ངང་ནས་ཆོས་འབྲེལ་ཀྱང་གསན་ནོ། །གཞན་ཡང་སྐྱེད་ཚལ་གོང་འོག་
ཆུ་འདུས་ཐུབ་བསྟན་ནོར་བུའི་གླིང་། ཁྲོ་ཕུ་དགའ་ལྡན་རྣམས་སུའང་ཕེབས་ནས་གནུབས་ལོ་ཙཱ་
བྱམས་པའི་དཔལ་གྱིས་བཞེངས་པའི་ཁྲོ་ཕུ་བྱམས་ཆེན་དུ་གྲགས་པ་སོགས་རྟེན་གསུམ་གྲངས་
མེད་པའི་དྲུང་དུ་མཆོད་པ་རྒྱ་ཆེན་པོ་ཕུལ་ནས་སྤྱི་སྒོས་ཀྱི་བསྟན་པ་རྒྱས་པ་སོགས་ཀྱི་སྨོན་ལམ་
མཛད། དེ་དག་ན་འཁོད་པའི་སྐྱེ་བོ་གྲངས་མེད་པས་རང་སྟོབས་དང་བསྟུན་པའི་འབུལ་བ་གྱ་
ནོམ་པ་སྟབས། རང་རང་གི་མོས་པ་དང་བསྟུན་པའི་དབང་བཀའ་རྗེས་གནང་སོགས་གང་ལ་
གང་འཚམ་གྱིས་རེ་བ་དོན་ལྡན་དུ་མཛད། ལམ་འབྲས་ རྗེས་མའི་སྐབས། རྒྱལ་ཚབས་དམ་
པ་མཁན་ཆེན་བསོད་ནམས་དཔལ་ལྡན་སོགས་ཨེ་ཝཾ་པའི་བླ་མ་སློབ་དཔོན་རགས་རིམ་མང་དུ་
ཞལ་འཛོམས་ པའི་ ཐོག་ རྗེ་ ཉིད་ ནས་ ཚོགས་ གཏམ་ གནང་ སྟེ། སྤྱིར་ གསུང་ ངག་ ལམ་འབྲས་
སོགས་རྗེ་བཙུན་ས་སྐྱ་པའི་ཡབ་ཆོས་རྣམས་དང་། བྱེ་བྲག་རྗེ་རྡོ་རྗེ་འཆང་གི་ཕྲིན་ལས་ཀྱི་རྒྱུན་
ད་ལྟ་མ་ཉམས་པར་བཞུགས་པ་རྣམས་དང༌། གཞན་ཡང་ཐ་སྙད་གཙུག་ལག་གི་སྐོར་སོགས་
སྟོན་ཀའི་སྤྲིན་བཞིན་དུ་མ་སོང་པར་དོན་གཉེར་ཆེན་པོས་རྒྱལ་བའི་བསྟན་པ་ སྤྱི་དང་བྱེ་བྲག་
470

ཐུགས་ཁོངས་སུ་བཅངས་པའི་ཐོས་བསམ་བསྒོམ་གསུམ་ལ་བརྩོན་པ་མཛད་དགོས་ཚུལ་སོགས་
བཀའ་ལུང་ལྕི་བ་མང་དུ་གནང་། འདི་སྐབས་སྔར་གྱི་ཚོགས་ཁྲོ་ཆེན་མོ་དེ་རྙིང་བ་དང་ཆུང་བའི་
སྟབས་གསར་ལུགས་གནང་བ་ཤིན་ཏུ་ལེགས་པ་ད་ལྟ་ཀུན་གྱི་སྤྱོད་ཡུལ་དུ་གྱུར་པ་འདི་ལགས་
ཤིང་། དེའི་ ཞལ་ བྱང་ དུ། སྭ་ སྟི། ཕུན་ ཚོགས་ ངེས་ པ་ ལྔ་ ལྡན་ འོག་ མིན་ ཞིང་། ། ཕུན་
ཚོགས་ ཨེ་ཝཾ་ཆོས་ལྡན་ཆོས་གྲྭ་ཆེའི། །ཕུན་ཚོགས་འདུས་པ་རྒྱ་མཚོ་མཆོད་པའི་སྣོད། །ཡུན་
ཚོགས་ རིན་ཆེན་ལས་གྲུབ་ཁྲོ་ལེགས་འདི། །ཤཱཀྱའི་དགེ་སློང་ཚུལ་ཁྲིམས་དཔལ་བཟང་པོས།
།ཞེས་སོགས་ཚིག་དོན་ཕུན་སུམ་ཚོགས་པ་ བཀོད་པ་མཛད། གཞན་ཡང་ཁ་ཆེའི་རས་བཟང་
ལས་གྲུབ་པའི་རྒྱལ་མཚན་ཕལ་ཐོག་གསུམ་ལྷག་ཡོད་པ། གསེར་ཏོག་ཆེ་ལེགས་དང་བཅས་པ་
དང༌། དུང་ ཆན་ཤིན་ཏུ་ལེགས་ པ་ཆ་གཅིག་རྣམས་ གསར་བསྒྲུབ་མཛད་དེ། རྗེ་ རྡོ་ རྗེ་འཆང་
ཡབ་ སྲས་ ཀྱི་ དགོངས་རྫོགས་མཆོད་ པའི་ ཡོ་བྱང་དུ་སྦྱོར་བར་མཛད། དེ་ནས་ རྗེ་ ཉིད་ ཀུན་
སྤངས་མཛད་ དེ་ བཤད་ བསྒྲུབ་ ཀྱི་ བདུད་ རྩི་ མྱོང་ བར་ བཞེད་དེ། གདན་ སའི་ ཐུགས་འགན་
མཚུངས་མེད་བསོད་ནམས་དཔལ་ལྡན་ལ་ཕུལ་ནས། གདན་ས་གོང་དང༌། གཞུང་ས་རིན་པོ་
ཆེ་ནས་མཁན་ཐོག་གསར་འཁོད་ཀྱི་བསྐོ་འཇའ་སྐ་ཚབས་སོགས་དང་། ཨེ་ཝཾ་པ་ རང་ལ་ལྟོས་
པའི་སེར་སྐྱ་མཆོག་དམན་མཐའ་དག་ནས་ཁྲི་འབུལ་སོགས་སྔར་སྲོལ་བཟང་པོའི་ཕྱག་རྒྱུན་ཅི་ལྟ་
བ་བཞིན་འོང་བའི་བཀའ་བཀོད་རྗེ་ཉིད་ནས་གནང་སྟེ། འགལ་བ་ཞེས་པ་ས་མོ་གླང་གི་ལོ་ཆུ་
སྟོད་ཟླ་བའི་ཚེས་བཅུ་གཅིག་འཕྲོད་སྦྱོར་དགེ་བའི་ཉིན། རྒྱལ་བ་རྡོ་རྗེ་འཆང་ཀུན་དགའ་བཟང་
པོའི་ ཆོས་ ཀྱི་ ཁྲི་ལ་མངའ་གསོལ་ཏེ། གདན་ས་པ་དཔོན་སློབ། སྐུ་ཚབས་ སོ་ སོ་དང་བཅས་
པར་ཁྲི་སྟོན་གྱི་དངོས་པོ་རྫོགས་ལྡན་གྱི་དཔལ་འབྱོར་ལ་འགྲན་བསྡོབས་མཉེས་པར་མཛད། །
དེ་ནས་གཟིམས་ཆུང་སོ་སོའི་རྟེན་གསུམ་དང་སྤྱད་དངོས། ཕྱག་མཛོད་སོ་སོ་དང་བཅས་པ་ཕྱག་
དེབ་ བཞིན་ མ་ ཚང་ བ་ མེད་ པ་ འབུལ་ བཞེས་ དང་། ལྷག་ པར་ རབ་ གསལ་ ནུབ་ཏུ། གསེར་
སྲང་ བཅུ། དངུལ་ རྒྱ་ ཊ་ ཉིས་ བརྒྱ། ཁ་ ཆེའི་ རས་ བཟང་ སྒམ་ ཆེན་ གང་། གཡབ་ ཆེན་ དུ་
བཞུགས་ཁྲི་བརྐོས་མ་རྒྱབ་ཡོལ་དང་བཅས་པ་ཤན་ཏུ་ལེགས་པ། གོས་ཆེན་དཔྱོད་ལྡན་བཟང་
བསྒྲིགས་ ཀྱི་བཞུགས་ གདན་ ལྔ་ བརྩེགས་ རྒྱབ་ འབོལ་ དང་ བཅས་ པ། མཛོད་ནག་ཏུ་ གསེར་
གཙང་ ཞོ་ སུམ་ ཅུ། གོས་ ཡུག །བྱུ་ རུའི་ ཕྲེང་ བ་ སོགས་ དང་། རབ་ གསལ་ ཤར་ གྱི་ མཛོད་
ཐམས་ཅད་ཀྱང་མཁོ་དགུའི་ལོངས་སྤྱོད་ཀྱིས་ཁེངས་པར་མཛད་དེ་ཕུལ། གདན་ས་གོང་དུ་ཆོས་
471

སྲིད་ཀྱི་ཕྲིན་ལས་སྐྱོང་ཚུལ་ཞུ་ཡིག་རྒྱས་པར་ཕུལ་ནས། ཚེས་པ་བཅུ་གསུམ་ལ་འཇམ་མགོན་
ལྷུན་གྲུབ་དཔལ་ ལྡན་ གྱི་གཟིམས་ཆུང་ ཕན་བདེ་ཁང་གསར་དུ་ཕེབས། བླ་བྲང་ནས་འཕྲལ་
མཁོའི་ཡོ་བྱད་གསོལ་ ཕོག་སོགས་རྒྱ་དཔངས་ཆེ་བ་ཕུལ། དེ་ནས་ གནས་དེ་ཉིད་དུ་བཞུགས་
ནས་གཙོ་ཆེར་རིམ་པ་གཉིས་ཀྱི་ཐུགས་དམ་ལ་མཉམ་པར་གཞག་ཅིང་། ཐུན་མཚམས་རྣམས་
སུ་ཐུན་མོང་མ་ཡིན་པའི་སློབ་མ་ཁ་ཅིག་ལ་སྙན་བརྒྱུད་ཀྱི་གདམས་པ་སྩལ་བ་དང་གསུང་རྩོམ་
གནང་བ་སོགས་ ཀྱི་སྒོ་ནས་བསྟན་པ་དང་སེམས་ཅན་གྱི་དོན་རྒྱ་ཆེན་པོ་མཛད་དོ། །སྨྲས་པ།
གསང་ཆེན་མཆོག་གི་རྡོ་ རྗེ་ སློབ་དཔོན་དུ། །མངའ་གསོལ་ལུང་རིགས་སེང་གེའི་སྒྲ་དབྱངས་
སྒྲོགས། ། འདྲེན་པའི་བཀའ་ཡིས་འདུས་པའི་གཙོ་བོ་རུ། །དབང་བསྐུར་སྔོན་བྱོན་གོང་མའི་
བསྒྲིག་ སྲོལ་ སྐྱོང་། །ཡོངས་ རྫོགས་ བསྟན་ པའི་ བདག་ པོར་ ཁྱོད་ འོས་ ཞེས། །ལྷ་ མི་ ཡོངས་
ཀྱིས་ མགྲིན་ གཅིག་ གཏམ་ དུ་ གླེང་། །རྒྱལ་ སྲས་ ཐུ་ པོའི་ བཀའ་ ཡི་ གླེགས་ བུ་ དང་། །གནམ་
སའི་ བདག་ པོས་ ལུང་ གི་ དྲིལ་ཆེན་བསྒྲགས། །རྒྱལ་ བས་ ལུང་ བསྟན་ རྗེ་ བཙུན་ ཨེ་ཝཾ་ པའི།
།ཆོས་ཀྱི་མངོན་པར་མཐོ་བའི་གདོང་ལྔའི་ཁྲིར། །ཞབས་ཟུང་འཁོར་ལོའི་མཚན་མ་རབ་བཀོད་
དེ། ། རྣམ་འདྲེན་ཟས་གཙང་སྲས་པོའི་ རྒྱལ་སྲིད་བཟུང་། །སྐབས་གསུམ་བདག་པོས་པུན་རི་
ཀའི་ཆར། ། བསྙིལ་དང་ལྷན་ཅིག་བཀྲ་ཤིས་མཚན་མ་བཅས། །མཆོད་པའི་སྤྲིན་དང་འདུས་པ་རྒྱ་
མཚོ་ཡིས། ། སྭ་ སྟིའི་ སྒྲ་དབྱངས་ ཕྱོགས་ ཀྱི་ཐ་གྲུ་འགེང་། །རྫོགས་ སངས་ རྒྱས་ ཀྱིས་ རིགས་
གསུམ་གདུལ་བྱ་ལ། །ཐེག་གསུམ་ཆོས་ཀྱི་འཁོར་ལོ་བསྐོར་བ་ལྟར། །དམན་མཆོག་ གདུལ་
བྱའི་བྱེ་ བྲག་ དང་མཐུན་པའི། །ཆོས་ཀྱི་སྒྲ་དབྱངས་རྒྱུན་ཆད་མེད་པར་སྒྲོག །ཚིགས་གསུམ་
རིམ་མནོས་ངུར་སྨིག་ཚོན་མདངས་ཀྱིས། །ལྷ་ལམ་སིན་ཝ་རའི་མདོག་ཏུ་བསྒྱུར། །སྨོན་དང་
འཇུག་ པའི་ བདུད་ རྩིའི་ འོད་ དཀར་ གྱིས། །ནོར་ འཛིན་ ཀུ་ མུད་ གསར་ པས་ ཁྱབ་ པ་ བཞིན།
། རྒྱུད་སྡེ་རྣམ་བཞིའི་ཆ་འཛིན་སྟུག་པོ་ལས། །སྨིན་བྱེད་བདུད་རྩིའི་ཆར་རྒྱུན་ཟིལ་མངར་གྱིས།
།སྐལ་བཟང་ གཞིར་གནས་ཞིང་ས་གཤིན་པོ་ལ། །རྣམ་ གྲོལ་འབྲས་བཟང་ཅི་ ཡང་ སྨིན་པར་
མཛད། ། ཁྱད་ པར་ བདག་མེད་ མཁའ་ འགྲོའི་ ཐུགས་ ཀྱི་བཅུད། །འཇིགས་ བྲལ་ དཔལ་ ལྡན་
ཆོས་སྐྱོང་བཞེད་ པའི་གཞུང་། །སྙན་བརྒྱུད་ཚད་མ་བཞི་ལྡན་ཉེ་ལམ་ནས། །མཆོག་གི་གདུལ་
བྱ་ཟུང་འཇུག་ གྲོང་དུ་ཁྲིད། །གསུང་གི་བདུད་རྩིའི་སྤངས་རྟོགས་ སྟོབས་ རྒྱས་ པའི། །བསྟན་
འཛིན་སྐྱེས་བུས་ནོར་འཛིན་དོགས་མོར་བྱས། །དངོས་སྟོབས་རིག་པའི་རྣམ་དཔྱོད་གཟི་འོད་
472

ཀྱིས། ། ལོག་ སྨྲ་ འབྱུང་ པོའི་ གཉིས་ སྐྱེས་ བག་ ལ་ ཞ། །སྡེབས་ ལེགས་ རྩོམ་ པ་མུ་ཐི་ལ་ ཡི་
ཕྲེང་། །ཐུབ་བསྟན་ཁང་བཟང་མཛེས་པའི་རྒྱན་དུ་བཀྲམ། ། ཆོས་ཀྱི་རྒྱལ་ཚབས་ཆོས་ཀྱི་ཁྲིར་
བཀོད་ནས། ། ཀུན་ སྤངས་ བརྟུལ་ཞུགས་ འཛིན་ པས་ རྒྱལ་ བསྟན་ སྤེལ། ཁྱད་འཕགས་ ཕུལ་
བྱུང་གི་རྒྱན་བློ་ ཀ་ འདི་ ཁ་སྐོང་ཞུས། །མདོར་ན་ཐུབ་པའི་རྒྱལ་ཚབས་ཨེ་ཝཾ་ པའི། །ལུགས་
བཟང་ ཕན་ བདེ་ ཀུན་ གྱི་ འབྱུང་ བའི་ གནས། །མཁས་ པའི་ བྱ་ བས་ བསྐྱངས་ པའི་ གཏམ་ གྱི་
མཐའ། ། བློ་ལྡན་ཕུར་བུ་ཡིས་ཀྱང་རྫོགས་ནུས་མིན། །ཞེས་བར་སྐབས་ཀྱི་ཚིགས་སུ་བཅད་
པའོ། །མཁན་ ཆེན་ འཇམ་ པའི་ དབྱངས་ བྱམས་ པ་ ཚུལ་ ཁྲིམས་ དཔལ་ བཟང་ པོའི་ སྐུ་ གསུང་
ཐུགས་ཀྱི་གསང་བ་རྨད་དུ་བྱུང་བ་མདོར་བསྡུས་ཏེ་སྤེལ་བ་དད་པའི་པད་དཀར་བཞད་པའི་ཟླ་
ཟེར་ ལས་ མཁས་ པའི་མཛད་ པ་ གསུམ་ དང་ བྱ་བ་ལས་ཀྱི་འཁོར་ལོའི་སྐབས་ཏེ་བཞི་པའོ།།
།།མཐའ་བྲལ་དོན་རྟོགས་དེ་ ལ་ ཕྱག་ འཚལ་ ནས། །མཐའ་ཀླས་ཞིང་འདིའི་གདུལ་བྱ་མཐར་
མཛད་ དེ། །མཐའ་ ཡས་ ཆོས་ སྐུའི་དབྱིངས་ སུ་ མཉམ་ གཞག་ ཀྱང་། །མཐའ་ མེད་ འགྲོ་ དོན་
མཛད་ཚུལ་མདོ་ཙམ་བྲིས། ། ལྔ་ པ་འཁོར་ལོ་གསུམ་གྱི་མཛད་པ་མཐར་ཕྱིན་ནས་གཟུགས་སྐུ་
ཟག་མེད་ཀྱི་དབྱིངས་སུ་བསྡུ་བའི་ཚུལ་བསྟན་ཅིང་སླར་འཁོར་བ་མ་སྟོང་གི་བར་དུ་འཕྲིན་ལས་ཀྱི་
འཇུག་པ་རྒྱུན་མི་འཆད་པའི་ཚུལ་ནི། གསེར་འོད་ལས། སངས་རྒྱས་མྱ་ངན་ཡོངས་མི་འདའ།
།ཆོས་ ཀྱང་ནུབ་ པར་ མི་ འགྱུར་ཏེ། །སེམས་ཅན་ཡོངས་སུ་སྨིན་མཛད་ཕྱིར། །ཡོངས་ སུ་ མྱ་
ངན་ འདའ་ བར་ སྟོན། །ཞེས་ དང་། མདོ་ སྡེ་ རྒྱན་ ལས། ཇི་ ལྟར་ མེ་ ནི་ གཞན་ དུ་ འབར།
།གཞན་དུ་ཞི་བར་འགྱུར་བ་ལྟར། ། དེ་བཞིན་སངས་རྒྱས་སེམས་ཅན་ལ། །སྣང་དང་མི་སྣང་
ཤེས་པར་བྱ། །ཞེས་པ་ལྟར་རེ་ཞིག་ཞིང་འདིའི་གདུལ་བར་འོས་པའི་གདུལ་བྱ་རྫོགས་ནས་དག་
པ་དང་མ་དག་པའི་ཞིང་ཁམས་གཞན་གྱི་གདུལ་བྱ་འདུལ་བའི་དུས་ལ་བབ་པར་གཟིགས་ཏེ་
གཞན་སྣང་དུ་གཟུགས་སྐུའི་བཀོད་པ་ཆོས་དབྱིངས་སུ་བསྡུ་བ་ལ་མངོན་པར་ཕྱོགས་ནས། རྣམ་
འགྱུར་ཞེས་པ་ལྕགས་ཕོ་སྟག་གི་ལོ་ཆོ་འཕྲུལ་ཟླ་བའི་ཚེས་བཅུ་ཙམ་ནས་ཅུང་ཟད་བསྙུང་བའི་ཚུལ་
བསྟན། ཞབས་འབྲིང་བ་རྣམས་ཀྱིས་སྒོ་སྣ་ཚོགས་ནས་ཞབས་བརྟན་སྐུ་རིམ་གྱི་རིགས་དུ་མ་
ཞིག་ བསྒྲུབ་ ཀྱང་ སྐུ་ ཁམས་ ལ་ སྐྱེད་དུ་མངོན་ པ་ ཡེ་མ་བྱུང་། འདི་སྐབས་ས་སྐྱ་གོང་མའི་ སྐུ་
ཞབས་ནས། ཀྱེ་རྡོར་བཀའ་བབ་ཕྱི་མ་གསུམ་གྱི་སྒྲུབ་དཀྱིལ་དབང་ཆོག་གསར་རྩོམ་འཕྲལ་དུ་
དགོས་ ཕེབས་ པ། རྗེ་ཉིད་ ཕེབས་ སྐབས་ འབུལ་ བཞེད་ ཡོད་ པ། འཕྲལ་ དུ་ ཕུལ་ ན་ ལེགས་
473

དང་རྗེས་སུ་བསྒོམ་པ་ལེགས་བརྟག་བསྒྲིལ་གནང་བ་འཕྲལ་དུ་ཕུལ་བ་ཐོན་པས་བཀའ་རྩོམ་འཕྲོ་
ཅན་རྣམས་ཀྱང་མྱུར་དུ་གྲུབ་པར་མཛད་ནས་ཕུལ། ཐུགས་དམ་གཏོར་འབུལ་གྱི་སྐུ་མཚམས་
ཞིག་ ཀྱང་ གནང་། གཞན་ ཕལ་ ཆེར་ ཐུགས་ དམ་ ལ་ མཉམ་ པར་ འཇོག་ཅིང་། སྐབས་རེར་
ཞབས་འབྲེངས་པ་རྣམས་ལ་མཆོད་པ་གསར་པ་ཤོམས་ཞེས་ཡང་ཡང་གསུངས། དེ་དག་གི་
སྐབས་ཐམས་ཅད་དུ་ནམ་མཁའ་བཻ་ཌཱུརྱའི་མདོག་ལྟར་གྱུར་པ་ལ་ཉི་མའི་དཀྱིལ་འཁོར་གསལ་བ་
དང་། མེ་ཏོག་གི་ཆར་ འབབ་པ་དང༌། སྔར་ཚོར་མ་མྱོང་བའི་དྲི་བཟང་ལྡང་བ་ སོགས་ ཡང་
ཡང་བྱུང་། དེ་ནས་ནག་པ་ཟླ་བའི་ཉེར་ལྔའི་སྐྱ་རེངས་དང་པོ་ཡན་ལ་ཐུགས་དམ་གསུང་གཏོར་
དང་བཅས་པ་ཐམས་ཅད་གྲུབ་པར་མཛད་ནས་རྗེས་ཀྱི་བྱ་བ་རྣམས་ཞལ་ད་གནང་ཆེད་རྗེ་དྲུང་
འབོད་པ་ གནང་བ་འབྱོར་འཕྲལ་གཟིམས་ཆུང་ཕྱིའི་ཉི་འོད་འཁྱིལ་དུ་ཕེབས། ཞལ་ད་རྣམས་
ཞིབ་པར་གནང་། དེ་ནས་སྐུ་ཅུང་ཟད་ངལ་བའི་རྣམ་པ་མཛད་པ་ན་དྲུང་ན་ཡོད་པ་རྣམས་ཀྱིས་
གཟིམས་ཆུང་དུ་ཕེབས་པ་ལེགས་ཞུས་པས་བཞེངས་པ་ལ་དཀའ་ཚེགས་མེད་པར་གཟིམས་ཆུང་དུ་
ཕེབས། བཞུགས་ཁྲིའི་ཁར་སྐུ་དྲང་པོར་བསྲང་སྟེ་བཞུགས་ནས། རྟག་འཛིན་ཅན་རྣམས་ངེས་
འབྱུང་སྐྱེ་བ་དང་། ལེ་ལོ་ཅན་རྣམས་དགེ་ལ་བསྐུལ་བའི་ཕྱིར། ཆོས་ཀྱི་རྗེ་འཇིག་རྟེན་གསུམ་
གྱི་འདྲེན་པར་གྱུར་པ་དེ་ཉིད། དགུང་ལོ་སུམ་ཅུ་རྩ་དྲུག་ཏུ་ཕེབས་པ། ལྕགས་ཕོ་སྟག་གི་ལོ་
ནག་པ་ཟླ་བའི་ཉི་མ་དྲོས་ཙམ་ལ་གཟུགས་སྐུའི་དཀྱིལ་འཁོར་ཆོས་སྐུའི་ཀློང་དུ་བསྡུས་ཏེ་ཉི་ཟླའི་
རླུང་ཨ་ཝདྷཱ་ཏཱིར་བཅུག་ནས་ས་ལམ་རྣམས་སྐད་ཅིག་ལ་བསྒྲོད་དེ་སྣང་མཆེད་ཐོབ་གསུམ་གྱི་
མཐར་འོད་གསལ་ཆོས་སྐུའི་ངང་དུ་ཞག་ལྔའི་བར་མཉམ་པར་བཞག །དེའི་བར་ལ་ཞལ་རས་
ཀྱི་མདངས་སྔར་ལས་ཀྱང་གསལ་བ་བྱུང་གནམ་གང་གི་ཉིན་ཕྱེད་ཙམ་ལ་མཉམ་གཞག་ལས་
བཞེངས་ པའི་ རྟགས་ ཤངས་ བུག་ ནས་ བྱང་ སེམས་ དཀར་ དམར་ ནར་ ཙམ་ ཕེབས། དེ་ ཡང་
གདམས་ངག་ ཟབ་མོ་མངའ་བའི་རྟགས་ ཏེ། བདེ་མཆོག་གི་གཞུང་དུ། ཆོས་ ཀྱི་སྐུ་ལ་ཆོས་
སྐུར་ངོ་ཤེས་པ་འཆི་ཁ་ཉིད་དུ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་ནས་རྣམ་ཤེས་སྤྱི་གཙུག་
ཏུ་ སོང་ སྟེ། ལོངས་ སྤྱོད་ རྫོགས་ པའི་ སྐུའི་ ཞིང་ ཁམས་ སུ་འགྲོ་བར་འགྱུར་རོ། །དེའི་རྟགས་
པའི་ཁུ་བའི་ཐིག་ལེ་སྣ་བུག་གཡོན་ནས་མར་འབྱུང་ངོ་ཞེས་གསུངས་པ་ལྟར་རོ། །དེ་ནས་རྒྱུད་
ལས། མཚན་ཉིད་ལྡན་པའི་བླ་མ་ འདས་པའི་ཚེ། །གདུང་བའི་སེམས་ཀྱིས་མཆི་མ་བྱུང་གྱུར་
ན། །ཕྲ་རབ་རྡུལ་དང་མཉམ་པའི་གྲངས་སྙེད་ཀྱི། ། 
སམ་པར་བདགབསྐལ་པར་བསགས་པའི་སྡིག་ཆེན་བྱང་
474

གྱུར་ཏེ། །མ་འོངས་དུས་ སུ་ ཞབས་དྲུང་སྐྱེ་བར་ འགྱུར། །གདན་ཁྲི་ལེགས་བཤམས་སྟེང་དུ་
པུར་ བཞག་ནས། །ཆུ་ གཙང་ ཨརྒྱུས་སྐུ་ཁྲུས་ ལེགས་ གསོལ་ན། །བསྐལ་བ་བྱེ་བར་བསགས་
པའི་ སྡིག་ བྱང་ནས། །ཟག་མེད་ཆོས་ སྐུ་ དྲི་ བྲལ་ ཐོབ་ པར་ འགྱུར། །ཞེས་ གསུངས་ པ་ ལྟར་
གཞལ་དུ་མེད་པའི་འཇིག་རྟེན་གྱི་མཆོད་སྡོང་ཆེན་པོར་གྱུར་པའི་སྐུ་གདུང་རིན་པོ་ཆེ་དེ་ཉིད་དགེ་
སློང་རྡོ་རྗེ་འཛིན་པ་གཙང་སྤྲ་དང་ལྡན་པ་དག་གིས་དྲི་བཟང་གི་ཆུས་སྐུ་ཁྲུས་གསོལ་ཞིང་སྨན་
ཚོགས་ཀྱི་ལྡེ་གུ་དང་བཅས་པའི་ལྷ་རྫས་ཀྱི་ན་བཟས་སྲི་ཞུ་ལེགས་པར་བགྱིས་ཏེ་གདུང་སྒྲོམ་དུ་
སྤྱན་དྲངས་ནས་མདོ་སྡེ་ཕལ་པོ་ཆེའི་གླིང་གཞི་ལས་བྱུང་བ་ལྟ་བུའི་མཆོད་པའི་སྤྲིན་ཕུང་བསམ་
གྱིས་མི་ཁྱབ་པ་དང་བཅས་ཏེ་ལྷ་དང་བཅས་པའི་འཇིག་རྟེན་རྣམས་ཀྱི་མཆོད་པའི་ཞིང་དམ་པར་
བཞུགས་སུ་གསོལ། རྡོ་ རྗེ་འཛིན་པ་ཆེན་པོ་བསྟན་འཛིན་ལྷུན་གྲུབ་ཀྱི་གཙོ་མཛད་རྡོ་རྗེ་འཛིན་
པ་དུ་མས་རྒྱལ་བ་ལྷ་མཆོག་སེང་གེའི་དམ་ཚིག་བྲིས་སྐུ་ཞལ་ཕྱེས་ཏེ་དཔལ་ཀྱེ་རྡོ་རྗེའི་ཆོ་ག་ལ་
བརྟེན་ནས་སྐུ་གདུང་རིན་པོ་ཆེ་ལ་རྒྱུད་སྡེ་ནས་ཇི་ལྟར་བཤད་པ་ལྟར་གྱི་གསོལ་བ་འདེབས་པ་
དང༌། རྩེ་གདོང་ཞབས་དྲུང་རིན་པོ་ཆེས་ལྷ་རྫས་ཁ་དོག་སྣ་ཚོགས་པ་སོགས་མཆོད་པའི་ཡོ་བྱད་
གྱ་ནོམ་པ། གཞན་ཡང་ངོར་བླ་ བྲང་ཡས་ཕྱིན་ཁང་ཚན་སོ་སོ་དང་བཅས་པས་གདུང་འབུལ་
མཆོད་པ་རྒྱ་ཆེ་བ། གྲྭ་པ་འབྱོར་ལྡན་རྣམས་ཀྱིས་ཀྱང་རང་འཁོས་ལ་དཔགས་པའི་མར་མེ་སྙན་
ཤལ་ཅི་རིགས་པ་ཕུལ། ཁྲོ་བརྒྱ་ཚོ་ནས་སོགས་སྦྱིན་བདག་རྣམས་ཀྱིས་ཀྱང་མཆོད་འབུལ་གྱི་
དངོས་པོ་རྒྱ་ཆེ་བ་བསྟར་ས་ག་ཟླ་བའི་ཚེས་གསུམ་ལ་རྒྱལ་ཚབས་དམ་པ་མཁན་ཆེན་བསོད་
ནམས་དཔལ་ལྡན་གྱིས་ཀྱེ་རྡོ་རྗེའི་དུས་ཐའི་ཆོ་ག་ལ་བརྟེན་ནས་སྐུ་གདུང་རིན་པོ་ཆེ་ཞུགས་ལ་
འབུལ་བའི་ཞབས་ཏོག་བསྒྲུབས། དེའི་ཉིན་ནམ་མཁའ་གཡའ་དག་པ་ལ་འཇའ་ཚོན་ཁ་དོག་སྣ་
ལྔའི་དྲ་བ་དྲ་ཕྱེད་གུར་ཁྱིམ་ལྟ་བུས་ཡོངས་སུ་ཁྱབ་པ་དང་། སྔ་ཕྱི་དགོངས་རྫོགས་མ་གྲུབ་ཀྱི་
བར་ཐམས་ཅད་དུ་ནམ་མཁའ་བེ་ཌཱུརྱའི་མདོག་ལྟར་དྭངས་ཤིང་མེ་ཏོག་གི་ཆར་འབབ་པ་སོགས་
དེར་འདུས་པའི་སྐྱེ་བོ་ཐམས་ཅད་ཀྱིས་མངོན་སུམ་དུ་མཐོང་པའི་ངོ་མཚར་གྱི་དགའ་སྟོན་བསམ་
གྱིས་མི་ཁྱབ་པས་མཆོག་ཏུ་སྐལ་བ་བཟང་པོར་བྱས་སོ། །དེ་ནས་ཞག་བདུན་ཕྲག་ཙམ་གྱི་བར་
མཆོད་པའི་བཀུར་སྟི་དང་བཅས་གདུང་ཁང་དུ་བཞུགས་པ་ཞལ་ཕྱེས་ཏེ་རྒྱུད་སྡེ་ནས་བཤད་པའི་ཆོ་
གས་གདུང་རུས་རྣམས་ སྤྱན་དྲངས་ཏེ་ཁ་དོག་དཀར་ཞིང་ཤེལ་ལྟར་དངས་པར་གྱུར། གདུང་
རུས་ཅུང་ཟད་ཅིག་བདག་གིས་མཇལ་བའང་མཁྲེགས་ཤིང་དཀར་ལ་སྣམ་པ་ཤིན་ཏུ་དངས་པ་
475

ཞིག་འདུག་པས་ལྕགས་ལ་བརྡར་བས་ལྕགས་ལ་རི་མོ་ཐུབ་པ་ངོ་མཚར་བ་ཞིག་འདུག །གདུང་
ཞིབ་པར་བཏགས་པའི་ཕྱེ་མ་རིན་པོ་ཆེ་སྨན་དང་དྲི་བཟང་པོའི་ཆུས་སྦྲུས་ནས་སངས་རྒྱས་བྱང་
སེམས་མཆོད་རྟེན་སོགས་སྐུ་བརྙན་གྲངས་མེད་པ་པར་དུ་བཏབ་པ་དང་། བླ་མ་གོང་མ་མང་
པོའི་དབུ་སྐྲ་ན་བཟའ་སོགས་བྱིན་རླབས་ཀྱི་རྟེན་དུ་མ་དང་བཅས་རྗེ་བླ་མ་སངས་རྒྱས་ཕུན་ཚོགས་
ཀྱི་ཕྱི་རྟེན་ཁང་བུ་བརྩེགས་པའི་ནང་གཞུག་ཁེངས་པ་མེད་པས་དེའི་ནང་དུ་བཞུགས་སུ་གསོལ་
ནས་ རབ་ གནས་ སོགས་ མཐར་ ཕྱིན་ པར་མཛད། གདུང་ ཚ་ ལྷག་མ་རྣམས་ ལ་ གསེར་དངུལ་
སོགས་ཀྱི་ན་བཟའ་གསོལ་ཏེ་བུ་སློབ་དད་ལྡན་རྣམས་ལ་དད་པའི་རྟེན་དུ་ཕུལ། མཁན་ཆེན་
བསོད་ནམས་དཔལ་ལྡན་ལ་གདུང་མཆོད་སོགས་ཀྱི་འབུལ་བ་ཚེ་དཔག་མེད་ཀྱི་གསེར་སྐུ་རྒྱ་ནག་
མ་ཁྲི་རྒྱབ་ཡོལ་དང་བཅས་པ་ཁྱད་དུ་མཚར་བ་སོགས་རྒྱ་དཔངས་བསྟོད། དགུང་ཞུག་དང་པོའི་
ཁོང་ནས་ཨེ་ཝཾ་གཙུག་ལག་ཁང་ཆེན་པོར་དགེ་འདུན་སྟོང་ཕྲག་ཏུ་ལོངས་པས་དཔལ་ཀུན་རིག་
བསྙེན་པ་རྒྱས་པའི་ཆོ་ག་ཉི་མ་བརྒྱད་བཏང་བའི་བསྙེན་བཀུར་གྱ་ནོམ་པ། གྲལ་འགྱེད་ལ་
གསེར་དངུལ་ ཇ་ སོགས་ སྐམ་ ཆས་ སྣ་ ཚོགས་ པ་ཚབ་ ར་ དང་ བཅས་ པ། མཁན་ རིན་ པོ་ཆེར་
གསུང་བསྔོ་རྟེན་གཞན་ཡང་ཀླུ་ སྡིངས། ཐར་བརྩེ། ཕུན་ཚོགས་ གླིང་རྣམས་སུའང་འབུལ་བ་
གཏོས་ཆེ་བ། ཁང་ཚན་སོ་སོ་ལའང་གནང་སྦྱིན་ཅི་རིགས་པ་མཛད། ཁྱད་པར་ གདན་སར་
གོང་མའི་སྐུ་ཞབས་སུ་རྗེ་ཉིད་ཀྱིས་ཞལ་ད་བཞིན་རྟེན་གསུམ་འགང་ཆེན་རྣམས་ཀྱི་གཙོས་དངོས་
པོའི་རིགས་གནང་ཆེ་བ་འབུལ་ཚན་ལྔར་བཅད་པའི་རེ་རེ་ལ་འང་སྣ་གྲངས་ཉི་ཤུ་རྩ་བགྲངས་ལས་
མི་ཉུང་བ་ཐུགས་དམ་འདོགས་རྟེན་དུ་ཕུལ། གོང་ཞབས་ནས་ཀྱང་དགོངས་རྫོགས་ཀྱི་ཞབས་
འདེགས་ སུ་ ཚོགས་ཆེན་ལ་བསྙེན་རྒྱས་ ཉིན་ གཅིག་བཏང་ བའི་ ཆོས་ ཚང་འགྲིགས་སྩལ། དེ་
སྐབས་གོང་མ་རིན་པོ་ཆེ་བྱས་འགྱུར་རྡོ་རྗེའི་བྲག་རྫོང་དུ་ཞག་བདུན་ཕྲག་ཙམ་སྐུ་མཚམས་བཅད་
རྒྱ་གནང་རིང་ཤར་ཕྱོགས་ནས་འཇའ་དཀར་པོ་མང་དུ་ཐོན་ནས་གཟིམས་ཁང་ཐད་ཀྱི་བྲག་ལ་
མདུང་ཚུགས་སུ་ཡང་ཡང་ཟུག་པ་དེར་ཡོད་ཀུན་གྱིས་མཐོང་། མཆོད་དཔོན་སོགས་སྐུ་འཁོར་
རྣམས་ཡིད་ནམ་ནུར་དུ་གྱུར་ནས། སྐུ་ཞབས་སུ་འདི་བཞིན་འདུག་པ་སྐུ་ཁམས་མི་བདེ་སོགས་
མི་འོང་དམ་ཞེས་སྙན་དུ་གསོལ་བས། ང་ལ་སྐྱོན་མི་འོང་སྟེ་ངོར་དུ་མཁན་ཆེན་ཚུལ་ཁྲིམས་
དཔལ་བཟང་ཁོང་ཅི་འདྲ་མཛད་ཅིང་ཡོད་དམ་ཡང་ཡང་གསུངས་འདུག་པ་ནི། ངེས་པའི་དོན་དུ་
རང་སེམས་གནས་ལུགས་དོན་གྱི་བླ་མར་རྟོགས་པས་བླ་མ་ཡི་དམ་སོགས་ཐ་དད་དུ་དམིགས་སུ་
476

མེད་ཀྱང་། ཀུན་རྫོབ་ཏུ་ དཔའ་བོ་མཁའ་ འགྲོའི་ ཚོགས་ ཀྱིས་ འཇའ་འོད་ ཀྱི་ལམ་ནས་སྤྱན་
དྲངས་ཏེ་ཡེ་ཤེས་ཀྱི་སྣང་བའི་ངང་ནས་ཡབ་སྲས་ཞལ་མཇལ་དུ་ཕེབས་ནས་སླར་འོག་མིན་སྟུག་པོ་
བཀོད་པར་ཟུང་འཇུག་མཆོག་གི་སྐུར་བཞེངས་པ་གདོན་མི་ཟའོ། །གཞན་ཡང་ཆོས་སྡེ་ལྷོ་བྱང་
གི་ཚོགས་ཆེན་པོར་དཀར་པོ་རྒྱང་གྲགས་སྦྱོར་སྦྲེལ། ལྷ་ཁང་མཁན་ཆེན་ལ་གསུང་བསྔོ་རྟེན་རྒྱ་
དཔངས་ཆེ་བ། རྩེ་གདོང་ ཞབས་དྲུང་སྐུ་ཞབས་སུ་གསུང་བསྔོ་རྟེན་ཚན་ གྲངས་མང་བ་ཕུལ།
ཕྱག་རྫས་ཀྱི་འཕྲོ་རྣམས་ནས་ས་ག་ཟླ་བའི་རྗེ་རྡོ་རྗེ་འཆང་གི་དགོངས་རྫོགས་དང་སྤྲེལ་བའི་སྒྲུབ་
མཆོད་ཉི་མ་བཞི་བཏང་བའི་ཇ་ཐུག །འགྱེད་ཚ་བར་བཅས་དང༌། གཙུག་ལག་ཁང་དུ་བཟང་
གོས་ཀྱི་འཕན་ ལེགས་ པ་ཆ། དྲིལ་བུ་ཐེག་ཆེན་མ་ཆ་དང༌། མཁན་རིན་པོ་ཆེར་གསུང་བསྔོ་
རྟེན་ སོགས་ ཕུལ། ལམ་ འབྲས་ ལྷ་ ཁང་ དུ་ བརྒྱུད་ པའི་ ཁ་ སྐོང་ ཞལ་ བཞུགས་ སྐབས་ ནས་
བཞེངས་ པའི་ སྐུ་ འདྲ་ མདའ་ ཚད། བཞུགས་ ཁྲི་ རྒྱབ་ ཡོལ། ཞལ་ དཀར་ སོགས་ འདྲེན་ ཆས།
ཕྱག་ དྲིལ། ཌཱ་ མ་ རུ ནང་ མཆོད་ སྣོད། བུམ་ པ། དབུ་ རྒྱན་ ཕྱག་ ཏིང་། སྤོས་ ཕོར།
སིལ་སྙན་སོགས་ཆ་འགྲིག་དང་། ལམ་ཟབ་ལྷ་ཁང་དུ་སྨན་སྐུ་གོང་མ་རྣམས་དང་གྲས་མཉམ།
ན་བཟའ་ཕོན་ཆེ་བ་དང་བཅས་པ། ཕན་བདེ་ཁང་གསར་གྱི་རྟེན་གསུམ་གྱི་འཕྲོ་བླ་བྲང་ནུབ་
གཟིམས་ཆུང་རབ་གསལ་དུ། རྟེན་ཁྲི་ནག་ཁྲ་སྤུས་ལེགས་བང་རིམ་ལྔའི་རིམ་པ་བཞི་ལ་གསེར་
སྐུ་བཞུགས་པjག
 ། གཡབ་ཆེན་དུ་ཕྱག་དཔེ་པུསྟི་སུམ་ཅུ་རྩ་གྲངས་དཔེ་ཁྲི་དང་བཅས་པ། དབང་
ཁང་དུ་ཐོད་རྔ་གསེར་ རིས་མ་ཆ། ལྕོག་རྩེ་ཆེ་བ་ཆ་རྣམས་འབུལ་སྦྱོར་ཞུས། ལྷ་ཁང་སོ་སོའི་
སྐུ་བརྙན་ཐམས་ཅད་ལ་ན་བཟའ་ སྣ་ ཚོགས་ ཕུལ་ཞིང་། དུས་ཐང་ཆེ་ལེགས་ཞིག་ གསར་དུ་
བཞེངས་ནས་ཉེར་ལྔའི་དུས་ཇ་ནམ་ཡོད་ལ་རྗེ་རྡོ་རྗེ་འཆང་གི་དུས་ཐང་དང་ཞལ་སྤྲོད་དུ་འགྲེམ་
པའི་རྒྱུན་ཙམ་མ་གཏོགས་དུས་ཇ་དངོས་ནི་མ་ཚུགས་འདུག་ ཀྱང་། ཇི་སྐད་དུ། བླ་མ་འདས་
པའི་ལོ་ཟླ་ཚེས་གྲངས་དག །ངེས་པར་བཟུང་སྟེ་ མཆོད་པ་བྱས་གྱུར་ན། ། བསྐལ་པ་བྱེ་བར་
བསགས་ པའི་ སྡིག་ བཅོམ་ནས། །ཤིན་ཏུ་མི་བཟད་ གཤིན་རྗེའི་གྲོང་ ལས་ ཐར། ། ཞེས་དང་།
གདུགས་ དང་ རྒྱལ་མཚན་ རོལ་མོ་འཕན་ ལ་ སོགས། །དུང་ དང་ རྔ་ ཆེན་ རོལ་མོ་ སོགས་ ཀྱིས་
མཆོད། །མཆོད་ པ་ བཅུ་ དང་ བཀྲ་ཤིས་ ཚིག་བསྒྲགས་ ན། །བསྐལ་ པ་ ཐེར་ འབུམ་བསགས་
པའི་ལས་དག་ནས། །ཟག་མེད་ཆོས་སྐུ་ཐོབ་ནས་གཟུགས་སྐུ་ ཡི། །སྣང་བ་སྐྱེས་ནས་སྲིད་
གསུམ་ སྡུག་ བསྔལ་ སྒྲོལ། །ཞེས་ དང༌། སྔར་ བཤད་ ཕྱག་ འཚལ་ ལ་ སོགས་ བཅུ་ བྱས་ ན།
477

།དེ་དང་ མཚུངས་པའི་དགེ་བ་ འགའ་ མི་རྙེད། །མཆོད་ན་ འཁོར་ལོས་སྒྱུར་བའི་ ས་ཐོབ་ནས།
།སྐྱེ་བོ་མང་པོ་ཐར་ པའི་ ལམ་ ལ་ འགོད། །ཅེས་ དང་། དེ་ཚེ་ བླ་མའི་ཡོན་ཏན་དྲན་པ་དང་།
།བཀའ་དྲིན་མཛད་པ་རྣམ་ཐར་བྱིན་རླབས་དང༌། །རྣམ་ པ་ཆ་ལུགས་ རྗེས་སུ་དྲན་བྱས་ནས།
།དད་མོས་གུས་ཤིང་ཤིན་ཏུ་གདུང་བ་ཡིས། །ཐུན་མོང་མཆོག་གི་དངོས་གྲུབ་འདོད་པའི་བློས།
།ཡང་ དང་ ཡང་ དུ་ གསོལ་བ་དྲག་ཏུ་ གདབ། །དེས་ནི་མ་འོངས་ འཁོར་ གྱི་ གཙོ་ བོར་ འགྱུར།
།ཞེས་གསུངས་པ་ལྟར། རྗེ་ཉིད་ཀྱི་ཐུགས་སྲས་བླ་མ་དཀོན་མཆོག་རྒྱལ་མཚན་ནམ་ཡོན་ཏན་
ཚུལ་ཁྲིམས་ཀྱིས་དུས་ཇའི་རྒྱུན་འཛིན་བཞེད་ཀྱི་དུས་ཐང་གསར་བཞེངས་དང་མཉམ་དུ་དངུལ་
སྲང་ བརྒྱ། གསེར་ཞོ་ ལྔ་བཅུ། ཇ་ ཁག་ དྲུག་ ལྔ་ བཅུ་རྣམས་ ཨེ་ཝཾ་ བླ་བྲང་དུ་ཕུལ་ནས་ཚེས་
དུས་ཉེར་ལྔ་ལ་རྗེ་རྡོ་རྗེ་འཆང་གི་དུས་ཇ་དང་འདོམ་པས་གནམ་སྟོང་དུས་ཇའི་སེང་ཡོད་སྟབས་
དུས་ཐང་བཀྲམ་ནས་བཏང་རྒྱུ་དང་། སླར་ཉིད་ཀྱིས་ནམ་ལྕོག་བར་དངོས་པོ་རིམ་པར་འབུལ་
རྩིས་མཛད་ སོང་ཞིང་། དེར་མ་ཟད་སྐུ་ཞང་བླ་མ་དོན་གྲུབ་རྒྱལ་མཚན་ གྱི་སྐབས་ནས་ཉེར་
བརྒྱད་དཔལ་མཆོག་གི་དུས་ཇ་ཆད་གསོ་མཛད་བཞིན་དེས་རྒྱུན་སྐྱོངས་པའི་བླ་བྲང་དུ་གསེར་ཞོ་
བརྒྱ་ཕྲག་ཟུང་ཇ་དྲེལ་སོགས་རིམ་པར་ཁག་སོས་མཛད་ཅིང་མཐར་དེའི་ཐེས་སུ་བླ་མ་རྒྱལ་མཚན་
བཟང་པོ་སྒར་པ་གསར་འཛུག་དང༌། སྒར་ཆས་གྲ་པ་བཅས་ཚང་འགྲིགས་ཀྱི་འགན་བཞེས་པ་
དང་། གྲྭ་སར་ཕེབས་སྐབས་ལམ་འབྲས་ལྷ་ཁང་དུ་བརྒྱུད་པའི་ཁ་སྐོང་རིན་པོ་ཆེ་དཔལ་མཆོག་
གི་སྨན་སྐུ་མདའ་ཚད་ཁྲི་རྒྱབ་ཡོལ་མདུན་ཆོག་མཆོད་ཆ་སོགས་ཚང་བ་གསར་བཞེངས། མཁན་
རིན་པོ་ཆེ་ཚུལ་ཁྲིམས་དཔལ་བཟང་པོའི་ཞལ་སྔ་ནས་རབ་གནས་སྨིན་རྒྱས་མཛད་དེ་བྱིན་རླབས་
ཀྱི་གཟི་འོད་འབར་བར་བཞུགས་པ་དང་། ཡང་གཙུག་ལག་ཁང་དུ་དུས་ཇའི་སེང་ཡོད་པའི་རྣམ་
དཀར་གྱི་དགེ་རྒྱུན་ལ་དགོངས། ཕུན་ཚོགས་གླིང་དུ་དུས་ཇ་གསར་འཛུག་གི་རྟེན་གསེར་ཞོ་
བརྒྱ་ ཇི་ འཁོར་ དྲུག་ ཉི་ ཤུ། རྟ་ ཕོ་ གཅིག །ཆེ་ དྲེལ་ བཟང་ བ་ བཞི་ རྣམས་ སྦྱོར་ འཇག་ དང་།
དེའི་ཐེས་སུ་སྒར་གཞིས་གསར་འཛུག་ཞིག་ཀྱང་ཐུགས་འདུན་ཆེ་བ་བཅས་མདོར་ན་གཙུག་ལག་
ཁང་ད་དུས་ཇ་གསར་འཛུག་གསུམ་མཛད་པ་སོགས་ཨེ་ཝཾ་པའི་བསྟན་པ་བླ་མ་བརྒྱུད་པ་དང་
བཅས་པའི་ཕྱོགས་སུ་ལུས་སྲོག་ལོངས་སྤྱོད་དང་བཅས་པ་བཏང་བ་ལ་ཕོངས་པ་མེད་ངེས་སུ་1ག
འདུག་པ་ཡེ་ཤེས་སྤྱན་ལྡན་རྣམས་ཀྱིས་ཐུགས་རྗེའི་སྤྱན་དམར་གྱིས་རྟག་པར་གཟིགས་དགོས་
པར་མཆིས་སོ་ཞེས་པའང་འཕྲོས་པའི་དོན་ནོ། །དེ་ལྟར་རྒྱལ་སྲས་སེམས་དཔའ་ཆེན་པོ་རྣམས་
478

ནི་ཞིང་ཁམས་རེ་རེའི་གདུལ་བྱའི་དོན་གྲུབ་ནས་མི་སྣང་བའི་ཚུལ་སྟོན་ཀྱང་སྔོན་གྱི་ཐུགས་བསྐྱེད་
དང་སྨོན་ལམ་གྱི་དབང་གིས་གངྒཱའི་ཀླུང་རྡུལ་གྱི་གྲངས་དང་མཉམ་པའི་ཞིང་ཁམས་རྣམས་སུ་
འཁོར་བ་མཐའ་ཅན་དུ་གྱུར་པ་དེ་སྲིད་མཐའ་མེད་པའི་སེམས་ཅན་གྱི་དོན་ལ་ཕྲིན་ལས་ཀྱི་འཇུག་
པ་རྒྱུན་མི་ཆད་པ་ནི་ཆོས་ཉིད་དེ། དཔལ་སངས་རྒྱས་ཐམས་ཅད་དང་མཉམ་པར་སྦྱོར་བའི་རྒྱུད་
ལས། རྟག་ཏུ་དྲི་མ་མེད་པ་ཐུགས་རྗེའི་ཤུགས་ལས་བྱུང་། །སྨོན་ལམ་གྲུབ་པ་འགག་པ་མེད་
པའི་ཆོས་ཉིད་ཅན། །འགྲོ་བའི་དོན་སྒྲུབ་རབ་རྒྱས་བརྩོན་པ་མཐའ་ཡས་པ། །ཐུགས་རྗེ་ཆེན་
པོའི་ བདག་ཉིད་རྟག་ཏུ་རྣམ་པར་སྣང་། །ཞེས་ དང་། བཟང་སྤྱོད་ ལས། ནམ་མཁའི་མཐར་
ཐུག་གྱུར་པ་ཇི་ཙམ་པར། །སེམས་ཅན་མ་ལུས་མཐའ་ཡང་དེ་བཞིན་ཏེ། །ཇི་ཙམ་ལས་དང་
ཉོན་ མོངས་ མཐར་ གྱུར་ པ། །བདག་ གི་ སྨོན་ ལམ་ མཐའ་ ཡང་ དེ་ ཙམ་ མོ། །ཞེས་ དང༌།
མགོན་ པོ་ བྱམས་ པས། གང་ གི་ སྲིད་ པ་ ཇི་ སྲིད་ བར། །འགྲོ་ ལ་ ཕན་ པ་ སྣ་ ཚོགས་ དག
།མཉམ་ དུ་ མཛད་ པའི་ སྐུ་ དེ་ ནི། །ཐུབ་ པའི་ སྤྲུལ་ སྐུ་ རྒྱུན་ མི་ ཆད། ། ཞེས་ དང༌། མཛད་
པའི་ ཚུལ་ཡང་། ངོར་ཆེན་མཁས་ པའི་དབང་པོ་ དཀོན་མཆོག་ལྷུན་གྲུབ་ གྱིས། མཛད་པ་ པོ་
ལ་ སྐྱོ་བ་ མི་ མངའ་ཞིང་། །མཛད་ ཡུལ་ འགྲོ་ལ་ མུ་ མཐའ་ མེད་ པའི་ ཕྱིར། ། མཛད་ དུས་ནམ་
མཁའ་ གནས་ པ་དེ་ སྲིད་དུ། །མཛད་ཚུལ་དུ་མས་འགྲོ་དོན་དྲག་མཛད་དེ། ། སྐུ་ཡིས་རྣམ་
འཕྲུལ་ སྟོན་པ་ལྷ་དབང་བཞིན། །གསུང་ གིས་ གདམས་ངག་ འདོམས་ པ་ལྷ་ཡི་རྔ། ། མཁྱེན་
བརྩེའི་སྤྲིན་ལས་འདོད་དགུའི་ཆར་ཆེན་འབེབས། ། ཚངས་བཞིན་ གྲངས་མེད་སྤྲུལ་པས་འགྲོ་
དོན་མཛད། །ཡེ་ཤེས་སྣང་བ་ཉི་མའི་འོད་ལྟར་སྤྲོ། །དགོས་འདོད་འབྱུང་བ་མི་རྟོག་ནོར་བུའི་
ཐུགས། །གསུང་དབྱངས་སྒྲ་ བརྙན་ ལྟ་ བས་ དམ་ ཆོས་ སྟོན། །མཁའ་ ཁྱབ་ སྐུ་ནི་ འདུས་ བྱས་
གཟུགས་དང་ བྲལ། །ཐུགས་ རྗེའི་ ས་འཛིན་འགྲོ་བའི་ དགེ་ ལེགས་ གཞི། །རྟག་པར་འབྱུང་བ་
རྒྱལ་ བའི་ ཕྲིན་ ལས་ སོ། །ཞེས་པ་ལྟར་རོ། །སྨྲས་པ། །སྐྱེད་བྱེད་འགྲུབ་པའི་རྒྱུ་དང་མི་ལྡན་
པའི་གཟུགས་ཅན་གྱི་རྒྱན་གློ་ཀ་གཉིས་པོ་འདི་ཁ་སྐོང་ཞུས། བསོད་ནམས་ཚོང་ཟོང་མང་པོས་
རང་དབང་དུ། །རིང་ནས་བསྐྲུན་པའི་བརྟན་ལྡན་རྣམས་ཀྱི་སྐུ། ། ཡུན་དུ་གནས་པའི་དོན་ཆེན་
མཐོང་ཙམ་གྱིས། །ཇི་ སྲིད་བསྐལ་ པར་ 
འཛམབཞུགས་པ་ཆོས་ཉིད་ཡིན། །འོན་ཏེ་རྟག་པར་འཛིན་
པའི་སྐྱེ་བོའི་སྙིང་། །སྲ་ བརྟན་ ལྕགས་ ཀྱི་གོང་བུར་ གྱུར་ པ་རྣམས། །དགེ་ ལ་ བསྐུལ་ ཕྱིར་ཐ་
མའི་མེ་ནང་དུ། །བཞུ་བའི་ ལྟས་ ཀྱི་རི་མོ་ཅི་ཡང་ངོམ། །རྒྱལ་བའི་བསྟན་དང་མཐའ་ཡས་
479

གདུལ་ བྱ་ ཡི། །དོན་ ཆེན་ གྲུབ་ ནས་ འཇམ་ ཀླས་ ཞིང་ གཞན་ གྱི། །གདུལ་ བྱར་ དགོངས་ པ་
མངོན་དུ་ཕྱོགས་མཛད་དེ། །གནས་སྐབས་རྣམ་བཞིའི་གསུམ་པར་སྤྱོད་ཚུལ་བསྟན། ། ཟབ་མོའི་
ཆོས་ སྒྲོགས་ དགེ་ འདུན་ བསྙེན་བཀུར་ དང༌། ། སྲུང་ མར་ གསོལ་མཆོད་ 25ཟང་ཟིང་སྦྱིན་གཏང་
སོགས། །ཞིང་འདིར་ ལྷ་ མིའི་ བསོད་ ནམས་ མཆོད་ སྡོང་ དུ། །བརྟེན་ པའི་ རྟེན་འབྲེལ་དུ་མ་
འབད་པས་བསྒྲུབས། །འོན་ཀྱང་འཁོར་འདས་ཆོས་ཀུན་རང་བཞིན་གྱིས། །རྣམ་པར་དག་པ་
མཚོན་ ཕྱིར་ གཉིས་ སྐྱེས་ ལམ། །བེ་ཌཱུར་སྔོན་ པོས་ གསར་ དུ་ བྱུགས་ པ་ལ། །ཉིན་བྱེད་ གཟི་
འོད་ཆེད་དུ་ངོམ་ པ་ བཞིན། །དེ་ མཐོང་ གནས་ དང་ ཉེ་བའི་ གནས་ སོགས་ ནས། །དཔལ་བོ་
མཁའ་འགྲོས་ལྷ་རྫས་མཆོད་སྤྲིན་དང་། །བཅས་ཏེ་སྟུག་པོ་བཀོད་པའི་ཞིང་ཁམས་སུ། །སྤྱན་
འདྲེན་ཆེད་དུ་མཁའ་ ལ་ ཡུད་ ཀྱིས་ ལྷགས། །རྟག་དང་ ཆད་ པར་ཞེན་པའི་གཡང་ ས་ ལས། །
བཟློག་ཕྱིར་སྐྱེས་པ་འཇིག་པའི་ཆོས་བསྟན་ནས། །ཟུང་འཇུག་བདེ་ཆེན་ངང་དུ་མཉམ་གཞག་སྟེ། །
གདུལ་ བྱ་ ཡང་ དག་ ལམ་ ལ་ དཀྲི་བར་མཛད། ། སྣང་ སྲིད་ཆོས་ ཀུན་ སེམས་ཉིད་གཅིག་པུའི་
འཕྲུལ། །དེ་ ཡང་ གསལ་ སྟོང་ ཟུང་ འཇུག་ རང་ བཞིན་ ལས། །གཞན་ དུ་མེད་ པར་ ལུང་ གིས་
གྲུབ་ པའི་ ཕྱིར། །གཤེགས་ དང་ ནངeབཞུགས་ ,
 སོགས་ ལས་ སྣང་ འཆར་ སྒོ་ ཙམ། །ཁ་ སྦྱོར་ ཡན་
ལག་བདུན་ལྡན་ སྐུ་བརྙེས་ པས། །ཟང་ཟིང་འདུས་ བྱས་ དགེ་ལ་མི་ལྟོས་ཀྱང་། །རྗེས་འཇུག་
རླབས་ཆེན་ཚོགས་གཉིས་རྫོགས་པའི་ཕྱིར། །མཆོད་དང་སྦྱིན་པའི་ལེགས་བྱས་རྒྱ་ཆེར་སྤེལ། །
རྒྱབ་ཚབས་ དམ་པས་ཡིད་བཞིན་ནོར་འདྲའི་གདུང་། །དགེས་མཛད་སྣང་གསལ་མཆོད་པས་
མཉེས་པར་མཛད། །རིང་བསྲེལ་རྣམ་པ་བཞི་ཡི་སྙིང་པོ་ཅན། །ལྷར་བཅས་འགྲོ་བའི་མཆོད་
པའི་རྟེན་དུ་ བསྒྲུབས། །དད་ ལྡན་སློབ་མས་དུས་ ཀྱི་མཆོད་ པ་དང༌། །རྣམ་དཀར་ཕྲིན་ལས་
གངྒཱའི་རྒྱུན་ལྟར་སྤེལ། །རབ་འབྱམས་ཞིང་གི་མཐའ་མེད་འགྲོ་བ་ཀུན། །རྣམ་འཕྲུལ་དུ་མས་
རྒྱུན་ཆད་མེད་པར་བསྐྱང་། །ཞེས་བར་སྐབས་ ཀྱི་ཚིགས་སུ་བཅད་པའོ། །མཁན་ཆེན་འཇམ་
པའི་དབྱངས་བྱམས་པ་ཚུལ་ཁྲིམས་དཔལ་བཟང་པོའི་སྐུ་གསུང་ཐུགས་ཀྱི་གསང་བ་རྨད་དུ་བྱུང་བ་
མདོར་བསྡུས་ཏེ་སྤེལ་བ་དད་པའི་པད་དཀར་བཞད་པའི་ཟླ་ཟེར་ལས་གཟུགས་སྐུ་ཟག་མེད་ཀྱི་
དབྱིངས་སུ་བསྡུས་ཤིང་སླར་འཁོར་བ་མ་སྟོང་གི་བར་དུ་ཕྲིན་ལས་ཀྱི་འཇུག་པ་རྒྱུན་མི་ཆད་པའི་
ཚུལ་ སྐབས་ ལྔ་ པ་ སྟེ་ རྫོགས་ པར་ བཀོད་ ཟིན་ ཏོ།། །།སྨྲས་ པ། བྱམས་ པའི་ ལྗོན་ ཤིང་ ཚུལ་
ཁྲིམས་ལོ་འདབ་གསར་པ་རབ་རྒྱས་ཤིང་། །གཞན་ཕན་བྱང་ཆུབ་སེམས་གཉིས་མེ་ཏོག་དཀར་
480

པོའི་རྒྱན་ གྱིས་སྤ། །གསང་ཆེན་འབྲས་བུའི་ཁུར་གྱིས་དུད་པའི་དཔལ་འབྱོར་བཟང་པོ་ཅན།
། བསྟན་དང་འགྲོ་བའི་ཉེར་འཚོའི་གཞི་དེས་སླར་ཡང་རྟག་པར་སྐྱོངས། །ཆུ་འཛིན་གསར་པ་
འཁྲིགས་པའི་ཀློང་ནས་སྒྲ་བརྒྱ་དལ་གྱིས་དགོད་པ་དང་། །གཙུག་ཕུད་ལྡན་པ་དགའ་བའི་གར་
བསྒྱུར་མཛེས་པའི་མདོངས་མཐའ་གསར་པ་ངོམ། །དེ་བཞིན་དམ་པའི་ཡོན་ཏན་སྲས་བཅས་
རྒྱལ་བའི་མཛད་པའི་རྗེས་འགྲོ་བ། །ཐོས་པས་དད་པའི་ཆུ་སྐྱེས་རབ་རྒྱས་རྟོགས་བརྗོད་གཏམ་
སྙན་ གླེང་ ལ་ བརྩོན། །མིག་ སྟོང་ ལྡན་ དང་རྣ་ བ་ བརྒྱད་ པ་ སོགས། །དྲེགས་ ལྡན་ལྷ་ བརྒྱའི་
གཙུག་གིས་མཆོད་འོས་ན། །ཉམ་ཆུང་མི་ཡི་འགྲོ་བ་མཆོག་དམན་ཀུན། །གཏམ་འདི་སྤྱི་བོར་
མི་ལེན་སུ་ཞིག་ཡོད། །དེ་ཕྱིར་དམ་པའི་རྟོགས་བརྗོད་སྐལ་ལྡན་གྱི། །དད་པའི་པད་དཀར་
བཞད་ པའི་ ཟླ་ ཟེར་ འདི། །རྣམ་འདྲེན་མཆོག་ གི་ བཀའ་ གནང་ ཐོད་བཅིངས་ནས། །བཀའ་
འབངས་མཐར་འཁོད་སྐྱབས་འགྲོ་བ་ཡིས་སྤེལ། །ངེས་ངེས་བྲལ་བའི་འོལ་ཚོད་ཚིག་སྦྱོར་མིན། །
ལེགས་བཤད་སྔ་མ་ས་བོན་བྱས་པ་ཡིན། ། ལེགས་ལེགས་གཞན་གྱིས་བརྩམས་ལས་བརྐུས་པ་
མིན། །བློ་གྲོས་དམན་ཀྱང་རང་བློར་གང་ཐོན་ཡིན། །དེ་ཡང་སྤྱི་བཤད་དྲི་མེད་ལུང་དང་སྦྱར། །
དངོས་ གཞི་ ས་ བཅད་ དབང་ པོའི་ གྲངས་ སུ་ ཕྱེས། །མཛད་ པའི་ གཙོ་བོ་ འཁོར་ ལོ་ གསུམ་ དུ་
བསྡུས། །རེ་ རེའང་ མཆོད་ བརྗོད་ བསྡུས་ དོན་ ཚིགས་ བཅད་ བཅས། །འོན་ ཀྱང་ བདག་ བློ་
རྨོངས་པའི་སྐྱོན་བཅས་ཕྱིར། །འགལ་དང་མ་འབྲེལ་ལོག་པར་བཤད་ལ་སོགས། །ཉེས་པའི་
ཚོགས་ཀུན་དཔལ་ལྡན་བླ་མ་དང་། །གཟུར་གནས་མཁས་པའི་ཚོགས་ཀྱི་སྤྱན་སྔར་བཤགས། །
དེ་ལས་བྱུང་བའི་དགེ་ཚོགས་ག་བུར་རྡུལ་བརྩིགས་ལ། །ཟླ་ཤེལ་འོད་ཀྱིས་འཁྱུད་ལྟར་དཀར་
བ་ གང་ ཡིན་ དང་། །འཁོར་ འདས་ ཀུན་ གྱིས་ དུས་ གསུམ་བསགས་ པའི་ དགེ་བའི་ཚོགས། །
གཅིག་བསྡུས་དམིགས་མེད་བྱང་ཆུབ་ཆེན་པོའི་རྒྱུར་བསྔོའོ། །དེ་མ་ཐོབ་ཀྱི་ཚེ་རབས་ཀུན་དུ་
བྱམས་པའི་སེམས་ལྡན་ཞིང་། །རྣམ་དག་ཚུལ་ཁྲིམས་ལ་གནས་ཐོས་བསམ་བསྒོམ་པའི་དཔལ་
བཟང་ པོས། །དཀོན་ མཆོག་ བསྟན་ པའི་ རྒྱལ་ མཚན་ མི་ ནུབ་ རྟག་ པར་ འཛིན་ པ་ དང༌། །
མཆོག་གི་བཀྲ་ཤིས་དབང་ཕྱུག་བརྒྱད་ལྡན་འགྲོ་ལ་རྩོལ་ནུས་ཤོག །ཕན་བདེའི་འབྱུང་གནས་
རྣམ་འདྲེན་བཞི་པའི་བསྟན། །བཤད་དང་སྒྲུབ་པའི་གཟི་འོད་སྟོང་འབར་ཞིང་། །དབྱར་མཚོ་
ལྗོན་ ཤིང་ ཡར་ངོའི་ ཟླ་ བ་ ལྟར། །འཕེལ་ཞིང་ སྲིད་མཐའི་བར་དུ་ འགྲིབ་མེད་ཤོག །གངས་
ཅན་ བསྟན་ པའི་ བདག་ པོ་ ས་ སྐྱ་པའི། །ཆོས་ སྲིད་ གསེར་ གྱི་འཁོར་ལོ་རྩིབས་ སྟོང་ཅན། །
481

རིས་མེད་བསྟན་དང་འགྲོ་བའི་མཁར་འཕགས་ནས། །ཕྲིན་ལས་རྒྱུན་མི་ཆད་པར་འཁོར་བར་
ཤོག །རྒྱལ་བས་ལུང་བསྟན་རྗེ་བཙུན་ཨེ་ཝཾ་པའི། །རིང་ལུགས་འོད་སྟོང་ལྡན་པའི་གཟི་བྱིན་
གྱིས། །སྲིད་གསུམ་ སྙིགས་མའི་མུན་པ་དྲུང་ཕྱུངས་ནས། །ནོར་འཛིན་ཡངས་ པའི་ཁོངས་སུ་
གསལ་ པར་ཤོག །བསྟན་ པ་ འཛིན་ པའི་སྐྱེས་ཆེན་དམ་པ་ཀུན། །འགྱུར་མེད་རྡོ་ རྗེའི་ཁྲི་ལ་
རྟག་བརྟན་ཅིང་། །ཀློག་སྤང་ལས་ཀྱི་འཁོར་ལོའི་ཕྲིན་ལས་ཀྱི། །ལུས་ཅན་ཀུན་གྱི་སྐྱབས་སུ་
འགྱུར་བར་ཤོག །དགེ་འདུན་སྡེ་རྣམས་རྣམ་དག་ཁྲིམས་གནས་ཤིང་། །རྣམ་དཀར་ཆོས་སྤྱོད་
བཅུ་ཡིས་དུས་འདའ་སྟེ། །ལྷར་བཅས་འགྲོ་བའི་བསོད་ནམས་ཞིང་མཆོག་ཏུ། །ཉི་ཟླའི་འོད་
བཞིན་ རྟག་ཏུ་ གསལ་ བར་ ཤོག །ཡངས་ པའི་ རྒྱལ་ ཁམས་ ཀུན་ ཀྱང་བདེ་ སྐྱིད་ ཀྱི། །དགའ་
སྟོན་རྫོགས་ལྡན་དཔལ་འགྲན་ནུས་ཤིང་། །ནད་མཚོན་དུས་འཁྲུགས་མུ་གེའི་བསྐལ་པ་སོགས། །
མི་མཐུན་ཕྱོགས་ ཀྱི་མིང་ཡང་མི་གྲག་ཤོག །སྲིད་དང་ཞི་བའི་དགེ་ལེགས་ཡོན་ཏན་ཀུན། །
ཅིག་ཅར་རྫོགས་པའི་སྐྱབས་མཆོག་དམ་པ་ཡི། །ནམ་མཁའ་མཐའ་མཉམ་འགྲོ་བ་མ་ལུས་པ།
། བརྩེ་ཆེན་ཐུགས་རྗེའི་ལྕགས་ཀྱུས་རྗེས་འཛིན་ཤོག །དཔལ་ལྡན་རྩ་བརྒྱུད་བླ་མའི་ཐུགས་རྗེ་
དང་། །བསླུ་མེད་ རིན་ཆེན་ གསུམ་ གྱི་བདེན་ པ་དང་། །བསྟན་སྲུང་ དམ་ ཅན་ རྒྱ་མཚོའི་ནུས་
མཐུ་ཡིས། །སྨོན་པའི་དོན་ཀུན་ཡིད་བཞིན་འགྲུབ་པར་ཤོག །ཅེས་པ་འདི་ནི་སྐྱབས་གནས་
དམ་པ་བླ་མ་དཀོན་མཆོག་རྒྱལ་མཚན་གྱི་ཞལ་སྔ་ནས་རིན་པོ་ཆེ་གསེར་གྱི་གནང་སྦྱིན་དང་བཅས་
ཏེ་ཡང་ཡང་བཀའ་སྩལ་པ་བཟློག་མ་ནུས་ནས་དམ་པ་དུ་མའི་བཀའ་འབངས་ཀྱི་ཐ་ཆུང་དགེ་སློང་
བཀྲ་ཤིས་དབང་ཕྱུག་གིས་རྗེ་ཉིད་ཀྱི་ཐུགས་སྲས་བསྟན་འཛིན་ཀུན་གྱི་གཙུག་རྒྱན་དམ་པ་རྗེ་རྡོ་རྗེ་
འཆང་གི་ཕྲིན་ལས་ཡུན་རིང་དུ་བསྐྱང་བ་སོགས་བཀའ་དྲིན་མཆོག་ཏུ་ཆེ་བ་མཁན་ཆེན་བྱམས་པ་
བསོད་ནམས་བཟང་པོའི་ཞལ་སྔ་ནས་མཛད་པའི་རྣམ་ཐར་ངེས་དོན་བསྟན་པའི་ཉི་འོད་ལ་གཞི་
བྱས། རང་ གིས་མཐོང་ཐོས་ཡོད་པ་ཅུང་ཟད་ཀྱིས་བརྒྱན། རྒྱན་དང་མངོན་བརྗོད་ལ་སོགས་
པའི་སྤྲོས་པ་མ་བྱས་པར་རང་བཞིན་བརྗོད་པའི་རྒྱན་གྱིས་ཟོལ་བརྗོད་ཀྱི་སྒྲོ་སྐུར་དང་བྲལ་བར་ས་རྣམ་
སྤྲེལ་ཁྲུམས་ཟླ་བའི་ཡར་ཚེས་བཅུ་གསུམ། མཁན་ཆེན་རྡོ་རྗེ་འཆང་བཀྲ་ཤིས་ལྷུན་གྲུབ་དཔལ་
ས
བཟང་པོ་ཞིང་འདིའི་བསྟན་འགྲོའི་མགོན་དུ་ཕེབས་པའི་དགའ་སྟོན་རྟེན་འབྲེལ་ཕུན་སུམ་ཚོགས་
པའི་ཉིན་ཆོས་གྲྭ་ཆེན་པོ་ ལྷུན་གྲུབ་སྟེང་དུ་རྫོགས་པར་གྲུབ་ པ་ ཛ་ ཡནྟ།། །།དམ་པའི་རྟོགས་
བརྗོད་སྒྲོ་སྐུར་ བྲལ་བའི་གཏམ། །གཏམ་འདི་དཔྱོད་ལྡན་གཟུར་ གནས་རྣ་བར་སྙན། །སྙན་
6
482

ཀྱང་ སྤྲང་ པོའི་གླུ་ལྟར་ཉན་མཁན་དཀོན། །དཀོན་ཡང་དཔྱད་ན་རིན་ཐང་ཆེའོ་སྙམ། །ཞེས་
ཀྱང་ སྨྲས་ སོ། །ཞེས་ འབྱུང་ ངོ༌། །དཔལ་ ལྡན་ རྡོ་ རྗེ་ རྣོན་ པོ་ སྲིད་ པ་ འདིར། །ཚུལ་ ཁྲིམས་
སྤོས་མཆོག་ ལྡན་པའི་བཤེས་ གཉེན་གྱི། །རྣམ་པས་ རྒྱལ་ བ་ གཉིས་ པའི་ ལུགས་བཟང་ལ། །
མངའ་མཛད་དཔལ་གྱི་འབྱུང་གནས་བཟང་པོ་པ། །གང་དེའི་སྐུ་གསུང་ཐུགས་ཀྱི་གསང་བའི་
གཏམ། །རྨད་ དུ་ བྱུང་ བ་ མདོ་ ཙམ་ སྤེལ་ བ་ ཡིས། །འདི་ ཕྱིར་ ལེགས་ པའི་བཅུད་ ཀུན་འབྱུང་
བའི་ གནས། །དད་ པའི་ པད་ དཀར་ བཞད་ པའི་ ཟླ་ ཟེར་ འདི། །སྲིད་ ཞིའི་ དགེ་ ལེགས་
འགུགས་པའི་བཀྲ་ཤིས་ ཀྱི། །དབྱངས་ སྙན་མཐའ་དག་མགྲིན་པའི་བང་མཛོད་དུ། །སྤུངས་
ལྟར་སྨྲ་བའི་དབང་ཕྱུག་ཆེན་པོ་ཡིས། །ཚུལ་འདི་དཔྱད་གསུམ་དག་པའི་ལམ་ནས་སྤེལ། །
ལེགས་ལས་ལེགས་པ་ཉིད་དུ་བྱར་མེད་ཀྱང་། །མཆོག་ལ་མཆོག་ཏུ་གུས་པའི་བསམ་སྦྱོར་དང༌། །
གཅིག་ནས་གཅིག་ཏུ་བརྒྱུད་པའི་ལུང་གི་ཕྱིར། །བཅད་དང་བཅད་མིན་ཚིག་གི་ཁ་སྐོང་འགའ།
། ཐོས་ པའི་ རྒྱ་ མཚོར་ ཞུགས་ ཀྱང་ ཤེས་ རྒྱུད་ རྡོ། །མཉེན་ པ་ ཉིད་ དུ་ བྱ་ བར་ མ་ ནུས་ ཀྱང་།
།ཆོས་ཀྱི་བག་ཆགས་ཅུང་ཟད་བཞག་པའི་མིང་། །ཚུལ་ཁྲིམས་རིན་ཆེན་ཐོགས་པ་དེ་ཡིས་བྲིས།
། དེ་ལས་བྱུང་བའི་རྣམ་དཀར་དགེ་བ་ཡིས། །དེ་ཉིད་གཟིགས་ པའི་གོ་འཕང་མ་ཐོབ་བར།
།དེ་བཞིན་གཤེགས་པ་རྣམས་དང་བླ་མའི་མཆོག །དེ་འདྲའི་ཡོན་ཏན་རྗོད་པར་བདག་གྱུར་ཅིག
ཅེས་པ་འདིའི་གོང་གི་ཤིས་པར་བརྗོད་པའི་སྒོ་རྣམ་པར་ཐར་པ་མདོར་བསྡུས་ཏེ་བསྟན་པ་བློ་ཀ་
དང༌། བར་སྐབས་རྣམས་སུ་ཡང་ཁ་སྐོང་ ཡིན་ པའི་རྟགས་ མཆན་བུས་གསལ་བར་བྱས་པའི་
ཚིགས་བཅད་རེ་ཟུང་ཡོད་པ་རྣམས་དང་བཅས་པའི་གླེང་བ་ཉུང་ངུ་འདི་ཡང་དགོས་པའི་དབང་
གིས་བནྡེ་ཚུལ་ཁྲིམས་རིན་ཆེན་གྱིས། སྡེ་དགེ་ལྷུན་གྲུབ་སྟེང་གི་ཆོས་གྲར་བྲིས་པ་དགེ་ལེགས་
འཕེལ་བར་གྱུར་ཅིག། །།སརྦ་མངྒ་ལཾ་བྷ་ཝནྟུ།། །།
483

