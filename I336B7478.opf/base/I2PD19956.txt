༄༅།། བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W2PD19769 ImageGroup: 12PD19956
LCCN: n/a ISBN: n/a
Title:
 ས་སྐྱའི་ལམ་འབྲས།
sa skya'i lam 'bras/
Author:
 འཇམ་དབྱངས་བློ་གཏེར་དབང་པོ
'jam dbyangs blo gter dbang po
Descriptor:
Original Publication: n/a;
Place: sde dge rdzong sar/
Publisher: rdzong sar Inga rig slob gling /
Date: 2007
Volume:
Total Volumes:
TBRC Pages:
Introductory Pages: n/a
Text Pages: n/a
Scanning Information: Scanned at Tibetan Buddhist Resource Center, Southwest University of Nationalities,
Chengdu, China.

༄༅། །དེ་བཞིན་གཤེགས་པ་ཐམས་ཅད་ཀྱི་
བགྲོད་པ་གཅིག་པུའི་ལམ་གསུང་ངག་རིན་
པོ་ཆེ་ལམ་འབྲས་བུ་དང་བཅས་པའི་
གླེགས་བམ་བཞུགས་སོ། །
༼ར༽
རྫོང་སར་ཁམས་བྱེའི་ལྔ་རིག་ཐུབ་བསྟན་སློབ་གླིང་ནས་བསྒྲིགས
ཏེ སྒྲི །

དཀར་ཆག
འཇམ་མགོན་མཁྱེན་བརྩེའི་ལམ་འབྲས་སློབ་བཤད་ཁྲིད་ཡིག ….……...………………...1
གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་
ཁོག་ཕུབ་ཀྱི་རྣམ་བཤད། ...…...... ..147
གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་
བླ་མ་བརྒྱུད་པ་ལ་གསོལ་བ་འདེབས་པ། 
…………………...173
གསུང་ངག་རིན་པོ་ཆེ་བརྒྱུད་པ་གསུམ་འདུས་ཀྱི་
..... 11811
བླ་མ་ལ་གསོལ་བ་འདེབས་པ།
གསུང་ངག་རིན་པོ་ཆེའི་བརྒྱུད་འདེབས།... ....…………………………..192
སྣང་བ་གསུམ་དུ་བསྟན་པའི་ལམ་གྱི་ཟིན་བྲིས་
.195
ཁའུ་བྲག་རྫོང་པའི་བཞེད་པ་མ་ནོར་བ།.….….…...….…..
རྒྱུད་གསུམ་དུ་བསྟན་པའི་ལམ་གྱི་ཟིན་བྲིས་ཟབ་མོ་ཁའུ་
བྲག་རྫོང་པའི་ཁྱད་ཆོས་བན་རྒན་མཁྱེན་བརྩེའི་ཉམས་ལེན། . .265
ཕྱི་བསྐྱེད་རིམ་གྱི་ཟིན་བྲིས་ཁའུ་བྲག་རྫོང་པའི་བཞེད་པ་མ་ནོར་བ།…....……….333
ནང་བསྐྱེད་རིམ་གྱི་ཟིན་བྲིས་ཁའུ་བྲག་རྫོང་པའི་བཞེད་པ་མ་ནོར་བ། ......…..383
བུམ་དབང་གི་རྨི་ལམ་མན་གྱི་ཟིན་བྲིས་ཁའུ་བྲག་རྫོང་
..................393
པའི་བཞེད་པ་མ་ནོར་བ། ...…...…....….….... 
བསྙེན་པ་གསུམ་གྱི་ལག་ལེན་གསུང་ངག་བེའུ་བུམ་སོགས་བཞུགས། ........419

༄༅། །འཇམ་མགོན་མཁྱེན་བརྩེའི་
ལམ་འབྲས་སློབ་བཤད་ཁྲིད་ཡིག་
སྐོར་བཞུགས་སོ།།
མཁྱེན་བརྩེའི་དབང་ཕྱུག་

༄༅། །གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་ཁོག་ཕུབ་ཀྱི་རྣམ་བཤད་་་
ལས༑ གདམས་ངག་བྱུང་ཚུལ་གྱི་ཟིན་བྲིས་གསང་ཆེན་བསྟན་པ་རྒྱས་བྱེད་ཅེས་བྱ་བ་ཁའུ་བྲག་་་་་
རྫོང་པའི་བཞེད་པ་མ་ནོར་བ་བན་རྒན་མཁྱེན་བརྩེའི་ཉམས་ལེན་བཞུགས་སོ། །དུས་གསུམ་་་་་
སངས་རྒྱས་ཐམས་ཅད་ཀྱི་ངོ་བོ། ཕ་རྡོ་རྗེ་འཆང་ཆེན་པོ་བློ་གསལ་རྒྱ་མཚོ་གྲགས་་་་
རྒྱལ་མཚན་དཔལ་བཟང་པོ་བཀའ་དྲིན་མཚུངས་པ་མ་མཆིས་པའི་ཞལ་སྔ་ནས་ཀྱི་
ཞབས་ལ་དུས་ཐམས་ཅད་དུ་ཕྱག་འཚལ་ཞིང་སྐྱབས་སུ་མཆིའོ། །བདག་སོགས་་་་
སེམས་ཅན་ཐམས་ཅད་ཀྱི་རྒྱུད་བྱིན་གྱིས་བརླབ་ཏུ་གསོལ། འདིར་དུས་གསུམ་་་་་
བདེ་བར་གཤེགས་པ་ཐམས་ཅད་ཀྱི་བགྲོད་པ་གཅིག་པའི་ལམ། གསུང་ངག་རིན་པོ་་
ཆེ་ལམ་འབྲས་བུ་དང་བཅས་པའི་ཁོག་ཕུབ་ཀྱི་རྣམ་བཤད་ལ། ཡིད་ཆེས་ཤིང་ཁུངས་་
བཙུན་པའི་ཕྱིར་གདམས་ངག་གི་བྱུང་ཚུལ། བྱུང་བའི་ཆོས་ལ་བཤད་ཉན་བྱ་ཚུལ།
སྒྲུབ་པ་མཐར་ཕྱིན་ནས་གཞན་དོན་བྱ་ཚུལ་ལོ། །དང་པོ་ལ། འཕགས་ཡུལ་་་་་
གར་དུ་བྱུང་ཚུལ་དང་། བོད་ཀྱི་ཡུལ་དུ་བྱུང་ཚུལ་གཉིས། དང་པོ་ལ། སྟོན་་་་
སངས་རྒྱས་ཀྱི་བྱོན་ཚུལ་དང༌། བསྟན་པ་དམ་ཆོས་ཀྱི་བྱུང་ཚུལ་ལོ། །དང་པོ་ནི། །
སྤྱིར་བསྐལ་བ་ལ། སྒྲོན་མེའི་བསྐལ་པ་དང་། མུན་པའི་བསྐལ་པ་གཉིས་འབྱུང་་་་་
བའི་དང་པོ་ལ་སངས་རྒྱས་འབྱོན་གྱི། གཉིས་པ་ལ་མི་འབྱོན། དང་པོ་ལའང་།
ཆགས་པའི་བསྐལ་པ། གནས་པའི་བསྐལ་པ། འཇིག་པའི་བསྐལ་པ་དང་གསུམ་་་་
ལས༑ བར་པ་ཁོ་ན་ལ་འབྱོན་གྱི། ཐོག་མཐའ་གཉིས་ལ་མི་འབྱོན། བར་པས་
ལའང་ཚེ་ལོ་བརྒྱད་ཁྲི་ཡན་གྱི་ཡར་འཕེལ་གྱི་བསྐལ་པ་ལ་མི་རྣམས་ཚེ་རིང་ཞིང་བདེ་བ་་
ཤས་ཆེ་བས། སྐྱོ་བའི་བསམ་པ་མི་འབྱུང་བས་ཆོས་བསྟན་པའི་ཡུལ་མིན་པས་་་་་
འབྱོན༑ མར་འགྲིབས་པའི་དུས་ཀྱང་མི་འབྱོན། བརྒྱད་ཁྲི་ནས་བརྒྱ་པའི་བར་གྱི་
དུས་གང་ཡང་རུང་བ་ལ་འབྱོན་པས། དཔེར་ན་དབྱར་གྱི་མཚན་མོ་ཆར་མུན་ཆེར་་་་་
འཁྲིགས་པའི་མུན་ནག་གི་ཁྲོད་དུ་གློག་ཕྲེང་ཙམ་འཆར་བ་དང་ཚུལ་མཚུངས་པར།
བསྐལ་པ་ཕལ་ཆེ་བ་མུན་པའི་བསྐལ་པ་ལ། སྐབས་སུ་སྒྲོན་མེའི་བསྐལ་པ་རེ་འབྱུང་་་་
བར་གསུངས། དེའང་སྔོན་བསྐལ་པ་འདི་ཆགས་པའི་ཚེ་རྒྱ་མཚོའི་ནང་ནས་གསེར་གྱི་

པདྨ་སྟོང་རྩ་གཉིས་ཤར་བས་དགེ་མཚན་དེ་ལྟ་བུ་མཐོང་ནས། ལྷ་རྣམས་ཀྱིས། ཨེ་་
མ་བསྐལ་པ་བཟང་པོའོ། །ཞེས་ཆེད་དུ་བརྗོད་པས། བསྐལ་པ་པདྨ་སྟོང་མཐོ་་་་
ངམ༑ བསྐལ་པ་བཟང་པོ་ཞེས་བྱ་བ་འདི་ལ་མདོ་སྡེ་སོ་སོའི་བཞེད་པའི་དབང་གིས་་་་
སངས་རྒྱས་སྟོང་འབྱོན་པར་གསུངས་པ་དང་། སངས་རྒྱས་སྟོང་དང་སེམས་དཔའ་་་་
གཉིས་འབྱོན་པར་གསུངས་པ་སོགས་དུ་མ་སྣང་མོད། གང་ལྟར་ཡང་ད་ལྟར་བདག་་་་
ཅག་གི་སྟོན་པ་ཤཱཀྱའི་རྒྱལ་པོ་འདིས་བསྐལ་པ་དཔག་ཏུ་མེད་པའི་སྔ་རོལ་དུ་བསྐལ་པ་་་
གྲངས་མེད་གསུམ་དུ་ཚོགས་བསགས་ཏེ་མངོན་པར་རྫོགས་པར་སངས་རྒྱས་ཟིན་ཀྱང་།
གདུལ་བྱ་རྣམས་འདུལ་བའི་སླད་དུ་ཚེ་ལོ་བརྒྱ་པའི་དུས། མ་ག་དྷ་རྡོ་རྗེ་གདན་་་་་
མཛད་པ་བཅུ་གཉིས་ཀྱི་ཚུལ་གྱིས་མངོན་པར་རྫོགས་པར་སངས་རྒྱས་པའི་ཚུལ་བསྟན་་་་
ཏེ༑ གདུལ་བྱ་དམན་པ་ལ་མོས་པ་རྣམས་རྗེས་སུ་གཟུང་བའི་སླད་དུ་ཉན་ཐོས་ཀྱི་་་་
ཐེག་པ། གདུལ་བྱ་རྒྱ་ཆེ་བ་ལ་མོས་པ་ལ་རྒྱུ་ཕ་རོལ་ཏུ་ཕྱིན་པའི་ཐེག་པ། གདུལ་་་་
བྱ་མཆོག་ཏུ་གྱུར་པ་ཟབ་མོ་ལ་མོས་པ་རྣམས་ལ་རྡོ་རྗེ་ཐེག་པ་རྒྱུད་སྡེ་བཞི་ཞེས་བྱ་བ་་་་
ཆོས་ཀྱི་འཁོར་ལོ་བསྐོར་ནས། མཆོག་དམན་གྱི་གདུལ་བྱ་རྣམས་སོ་སོའི་ལམ་དང་་་་
འབྲས་བུ་ལ་བཀོད་ནས། མཐར་ཤིང་སཱ་ལ་ཟུང་གི་ཚལ་དུ་ཡོངས་སུ་མྱ་ངན་ལས་་་་་
འདས་པའི་ཚུལ་སྟོན་པར་མཛད་དོ། །གཉིས་པ་ལ། སྤྱིར་དམ་པའི་ཆོས་དར་ཚུལ་་་་
དང༌༑ ཁྱད་པར་ལམ་སྐོར་དགུ་བྱུང་ཚུལ། བྱེ་བྲག་ཏུ་གསུང་ངག་རིན་པོ་ཆེ་བྱུང་་་་་་
ཚུལ་དང་གསུམ་ལས། དང་པོ་སྤྱིར་དམ་པའི་ཆོས་དར་ཚུལ་ནི། དེ་ལྟར་སྟོན་་་་་
གདུལ་བྱའི་དབང་གིས་ཆོས་ཀྱི་དབྱིངས་སུ་སྙོམས་པར་ཞུགས་ཀྱང་། དེས་གསུངས་་་་
པའི་དམ་པའི་ཆོས་འཇིག་རྟེན་གྱི་ཁམས་འདིར་ཡུན་རིང་དུ་གནས་པ་ལ་བརྟེན་ནས་་་་་
སེམས་ཅན་རྣམས་ལ་ཕན་བདེ་བསམ་གྱིས་མི་ཁྱབ་པ་འབྱུང་བ་ཡིན་ལ། གནས་རྒྱུའི་་
ཆོས་ཀྱང་། སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་་་་
དོ༑ །ཞེས་གསུངས་པ་ལྟར་གཉིས་སུ་འདུས། དང་པོ་ལའང་། ལྷའི་བུས་ཞུས་་་་
པའི་མདོ་ལས། ཆོས་རྣམས་ཐམས་ཅད་བཀའ་དང་བསྟན་བཅོས་གཉིས་སུ་འདུས། །
ཞེས་སོགས་གསུངས་པ་ལྟར། ལེགས་པར་གསུངས་པའི་བཀའ་དང་། དེས་་་་་

དགོངས་པ་འགྲེལ་བར་བྱེད་པའི་བསྟན་བཅོས་ཆེན་པོ་རྣམས་ཡིན་ལ། ཡུན་ཇི་ཙམ་་་་་
གནས་ན། བཞེད་པ་མི་འདྲ་བ་འགའ་རེ་སྣང་ནའང་སྤྱི་ཙམ་དུ་ལྔ་བརྒྱ་པ་ཕྲག་བཅུ་་་
གནས་པའི་དབང་དུ་བྱས་ནས། འབྲས་བུའི་དུས་ལྔ་བརྒྱ་པ་ཕྲག་གསུམ་ལ་ད་་་་་མI
བཅོམ༑ རྒྱུན་ཞུགས། ལན་གཅིག་ཕྱིར་འོང་བ། ཕྱིར་མི་འོང་བ་སྟེ་ཉན་ཐོས་ཀྱི་
འབྲས་བུ་བཞི་ལ་སོགས་པ་འབྲས་བུ་མངོན་དུ་བྱས་པ་མང་དུ་འབྱུང་། སྒྲུབ་པའི་དུས་་
ལྔ་བརྒྱ་པ་ཕྲག་གསུམ་གྱི་ཚེ་བསླབ་པ་གསུམ་ལ་ནན་ཏན་དུ་བྱེད་པ་དང་། ལུང་་་་་་
དུས་ལྔ་བརྒྱ་པ་ཕྲག་གསུམ་ལ་འདུལ་བ། མདོ་སྡེ། མངོན་པའི་བཤད་ཉན་གཙོ་་་
བོར་བྱེད་པ་དང་། རྟགས་ཙམ་འཛིན་པའི་ལྔ་བརྒྱ་པ་ཕྲག་གཅིག་ལ་སངས་རྒྱས་ཀྱི་
བསྟན་པ་གཟུགས་བརྙན་ཙམ་ཞིག་འབྱུང་བར་གསུངས། དེ་ལྟར་ན་རྫོགས་པ་ལ་་་་་
སངས་རྒྱས། ཉན་ཐོས་ཀྱི་འབྲས་བུ་བཞི་ཐོབ་པ། ཐེག་ཆེན་གྱི་བྱང་ཆུབ་སེམས་་་་་
དཔའ་ཆེན་པོ། ས་ར་ཧ་དང༌། ཀླུ་སྒྲུབ་དང་། བིརྱ་པ་དང་། ཏེ་ལོ། ནཱ་རོ་་་
ལ་སོགས་པ་གྲུབ་ཆེན། རྒྱན་དྲུག་དང་། མཆོག་གཉིས་ལ་སོགས་པའི་ཤིང་རྟ་ཆེན་་
པོ་ཕལ་ཆེ་བ་འཕགས་ཡུལ་རྒྱ་གར་དུ་བྱོན་པས་ན། ཐོག་མར་འཕགས་ཡུལ་དུ་ཆོས་་་་
དར་ཚུལ་ཞེས་བྱ་བ་ཡིན། འདི་ལ་ལམ་འབྲས་པ་རང་གི་སྒྲོས་ཐུན་མོང་མ་ཡིན་པ་
ལྟར་ན། ཐོག་མར་བོད་ཀྱི་ལོ་རྒྱུས་བྱས། དེའང་གང་ལས་བྱུང་ན་ཆུ་འགོ་གངས་་་་
དཀར་ལ་ཐུག་པའི་ཚུལ་དུ། འཕགས་ཡུལ་གྱི་པཎ་གྲུབ་འདི་ཞེས་བྱ་བ་ལས་བརྒྱུད་་་་
དོ༑ །ཞེས་རྒྱ་གར་གྱི་ལོ་རྒྱུས་བྱུང་ཚུལ་རྗེ་བཙུན་ཆེན་པོའི་གླེགས་བམ་གྱི་ཡི་གེ་་་
ཤེས་པ་ཡིན་ཀྱང་། ངོར་ཆེན་རྡོ་རྗེ་འཆང་གིས་ཆོས་སྤྱིའི་བབས་དང་མཐུན་པར་མཛད་
པ་བཞིན་ཕྱག་ལེན་དུ་གདའ་གསུངས། གཉིས་པ་ཁྱད་པར་ལམ་སྐོར་དགུ་བྱུང་ཚུལ་་་་
ནི༑ དེ་ལྟར་གོང་དུ་སྨོས་པ་ལྟར། འཕགས་ཡུལ་རྒྱ་གར་དུ་བྱོན་པའི་པཎ་གྲུབ་དེ་
དག་ཕལ་ཆེ་བའི་ཉམས་ལེན་གྱི་སྙིང་པོ་བླ་མེད་རྡོ་རྗེ་ཐེག་པ་ཁོ་ནར་མཛད་པ་ཡིན་ལ།
དེའི་ལམ་གྱི་སྲོལ་ཇི་སྙེད་ཡོད་པ་ཐམས་ཅད་ཧྲིལ་གྱིས་དྲིལ་ནས་གནད་དུ་ཆེ་བ་དྲུག་་་་
ཅེས་བྱ་བར་འདུས། དེ་དག་ཀྱང་ཉམས་ལེན་དུ་དྲིལ་ན་ལམ་སྐོར་ཆེན་པོ་དགུར་་་་་
འདུས༑ འདི་ལ་རྗེ་བླ་མ་ཡན་ཆད་ཀྱི་བཞེད་པས་གང་ཟག་བརྒྱད་ཀྱིས་མཛད་པའི་་་་་

ལམ་སྐོར་དགུར་བཞེད་ཀྱང་། རྗེ་རྡོ་རྗེ་འཆང་གིས་ལེགས་པར་བརྟགས་པའི་གསུང་་་་
སྒྲོས་གང་ཟག་དགུས་མཛད་པར་བཞེད་པ་ཉིད་ལེགས་པ་ཡིན་གསུངས། དེ་དག་རེ་་་
རེ་ལའང་སློབ་དཔོན་གང་གིས་མཛད་པ། རྒྱུད་གང་ལ་བརྟེན་པ། དེ་ལ་བརྟེན་་་་་
ནས་བསྟན་བཅོས་གང་མཛད་པ། བསྟན་བཅོས་དེའི་ཉམས་ལེན་ཁྲིད་ཀྱི་རྣལ་འབྱོར་་
གང་ཡིན་པ་དང་བཞི་བཞིས་འཆད་པ་ལས། དང་པོ་ནི། བླ་མ་རྡོ་རྗེ་གདན་པས་་་་་
ཚོགས་གྲལ་དུ་གྲུབ་ཆེན་བརྒྱད་ཅུ་རྩ་བཞི་དུས་གཅིག་ལ་ཞལ་གཟིགས་ནས་མཛད་པའི་་
བསྟོད་པ་ལས། ཆུ་བོ་ཆེན་པོ་གྱེན་ལ་བཟློག །ཆང་ལ་ཉི་མ་གཏིང་པར་བཅུག །
བིརླ་པ་ཞེས་བྱ་བ་ཡི། །བླ་མ་དེ་ལ་ཕྱག་འཚལ་ལོ། །ཞེས་གསུངས་པའི་བསྟོད་་་་
ཡུལ་རྣལ་འབྱོར་དབང་ཕྱུག་བིརྱ་པ་སྟེ། སྤྱིར་རྒྱ་གར་དུ་ཤར་ཕྱོགས་བིརྱ་པ་ཞེས་བྱ་་་་
བ་དང་། རྗེ་བཙུན་འདི་སྟེ་བིནྡྲ་པའི་མཚན་འཆང་བ་གཉིས་ཙམ་བྱུང་བ་ལས། དང༌
པོ་ནི། ཕག་མོ་དབུ་བཅད་མ་མཛད་པ་པོ་སུ་ཁ་སིདྡྷི་སོགས་ཀྱི་བླ་མར་གྱུར་པ་དེ་ཡིན་་
ལ༑ ཕྱི་མ་ནི་རྗེ་བཙུན་མཐུ་སྟོབས་ཀྱི་དབང་ཕྱུག་ཅེས་གྲགས་པ་དེའོ། །དེས་རྒྱུད་་་་
སྤྱིར་རྣལ་འབྱོར་བླ་ན་མེད་པའི་རྒྱུད་མཐའ་དག །ཁྱད་པར་ཀྱེ་རྡོ་རྗེའི་རྩ་བཤད་ཀྱི་་་་་
རྒྱུད་གསུམ། བྱེ་བྲག་ཏུ་རྩ་བའི་རྒྱུད་བརྟག་པ་གཉིས་པ་ལ་བརྟེན་ནས་བསྟན་བཅོས་་་་
རྩ་བ་རྡོ་རྗེའི་ཚིག་རྐང་མཛད། དེའི་ཉམས་ལེན་གྱི་ཁྲིད་གསུང་ངག་རིན་པོ་ཆེ་ལམ་་་་་
འབྲས་བུ་དང་བཅས་པའི་གདམས་པའོ། །གཉིས་པ་ནི། དགེ་སློང་ལུས་ལ་དངོས་་
གྲུབ་བརྙེས། །ནགས་ཀྱི་ལྷ་མོས་བདུད་རྩི་ཕུལ། ། ཀླུ་སྒྲུབ་སྙིང་པོ་ཞེས་པའི་སློབ་་་
དཔོན་དེས་རྒྱུད་གསང་བ་འདུས་པ་རྩ་བའི་རྒྱུད་ཀྱི་ལེའུ་གཉིས་པ་རྣམ་སྣང་གི་བྱང་ཆུབ་
ཀྱི་སེམས་ཀྱི་ལེའུ་ལ་བརྟེན་ནས་བསྟན་བཅོས་བྱང་ཆུབ་སེམས་འགྲེལ་མཛད།
ཉམས་ལེན་ནི་སློབ་མའི་མཆོག་ཨཱརྱ་དེ་ཝ་ལ་མཆོད་རྟེན་གྱི་དྲུང་དུ་སེམས་ཐག་བཅད་་་་
པས་ན་མཆོད་རྟེན་དྲུང་ཐོབ་ཅེས་གྲགས་པ་དེའོ། །གསུམ་པ་ནི། རྒྱ་གར་དུ་ཌོམྦི་ཧེ་
རུ་ཀ་དང་། དཔལ་མཆོག་ཌོམྦི་པ་ཞེས་གཉིས་བྱུང་བའི་དང་པོ། གདིང་བ་བཏིང་་་་
ནས་གརླུ་བརྒལ། །སྟག་ལ་ཞོན་ནས་དངོས་གྲུབ་བརྙེས། །ཌོམྦི་ཧེ་རུ་ཀ་ཞེས་པའི། །
བླ་མ་ཞེས་པའི་བསྟོད་ཡུལ་དེས་རྒྱུད་དཔལ་ཀྱེ་རྡོ་རྗེའི་རྒྱུད་གསུམ་ལ་བརྟེན་ནས་བསྟན་་

བཅོས་ལྷན་ཅིག་སྐྱེས་གྲུབ་མཛད། ཉམས་ལེན་ནི་ལྷན་ཅིག་སྐྱེས་པ་གསུམ་གྱི་ཁྲིད་་་་
དོ༑ །བཞི་པ་ནི། ཨོཊུན་གྱི་ཡུལ་ན་ཨིནྡྲ་བྷཱུ་ཏི་གསུམ་བྱུང་བའི་བར་པ། རྒྱལ་་་་་
རིགས་ཨོཎྜན་གནས་ན་བཞུགས། །ལྕམ་སྲིང་གཉིས་ཀྱིས་དངོས་གྲུབ་བརྙེས། །
ཨིནྡྲ་བྷུ་ཏི་ཞེས་པ་དེས་རྒྱུད་ཀྱེ་རྡོ་རྗེའི་ཆ་མཐུན་པའི་རྒྱུད་ཡེ་ཤེས་ཐིག་ལེ་ལ་བརྟེན་ནས་་
བསྟན་བཅོས་དབང་ཡོན་ཏན་རིམ་པ་ཞེས་བྱ་བ་མཛད། ཉམས་ལེན་ནི་ཕྱག་རྒྱས་་་་་་
ལམ་རྫོགས་པའོ། ། ལྔ་པ་ནི། ཨོཊུན་གྱི་ཡུལ་དུ་པདྨ་བཛྲའི་མཚན་འཛིན་པ་གསུམ་
བྱོན་པའི། ཆེ་བ་ནི་ཡན་ལག་མེད་པའི་རྡོ་རྗེ། བར་པ་གྲུབ་ཆེན་མཚོ་སྐྱེས། ཆུང་
བ་ཨོཥྱན་པདྨ་སྟེ་དེ་དག་སྔ་ཕྱིའི་དབང་གིས་ཆེ་ཆུང་དུ་བཞག་པ་ཡིན་གསུངས། དེ་་་་་
ལས་བར་པ། ཟླ་བའི་རིགས་ལ་དངོས་གྲུབ་བརྙེས། །པདྨ་ཅན་དང་ལྷན་ཅིག་་་་་་
བཞུགས༑ །མཚོ་སྐྱེས་རྡོ་རྗེ་ཞེས་པ་དེས་རྒྱུད་རྩ་རྒྱུད་བརྟག་གཉིས་ལ་བརྟེན་ནས་་་
བསྟན་བཅོས་སྒྲུབ་ཐབས་མཚོ་སྐྱེས་དང་མར་མེའི་རྩེ་མོ་ལྟ་བུ་མཛད། ཉམས་ལེན་ནི་་
ཟབ་པའི་ཚུལ་དགུ་ཞེས་གྲགས་པ་དེའོ། །དྲུག་པ་ནི། ཞིང་པའི་རིགས་ལ་ཐར་རུའི་
ལུས༑ །མུ་དྲ་མ་དང་དངོས་གྲུབ་བརྙེས། །ཏོག་རྩེ་པ་ཞེས་པ་དེས་རྒྱུད་སམྦུ་ཊི་ལ་་་་
བརྟེན་ནས་བསྟན་བཅོས་བསམ་གྱིས་མི་ཁྱབ་པ་ལྔས་ལམ་རྫོགས་པ་མཛད། ཉམས་་་
ལེན་ནི་བསམ་མི་ཁྱབ་པའི་ཁྲིད་དོ། །བདུན་པ་ནི། སྤྱིར་རྒྱ་གར་དུ། བརྟུལ་་་་་
ཞུགས་ནག་པོ་པ། ནག་པོ་སྤྱོད་པའི་རྡོ་རྗེ། ནག་པོ་དམ་ཚིག་རྡོ་རྗེ། ནག་པོ་་་་
བ་བཟང་པོ་སོགས་ནག་པོའི་མཚན་འཆང་བ་དུ་མ་བྱུང་བའི་ནང་ནས། བླ་མའི་བཀའ་
བཅག་སྤྱོད་པ་མཛད། །སྲིད་པ་བར་དོར་རྫོགས་སངས་རྒྱས། །ནག་པོ་སྤྱོད་པ་་་་
ཞེས་པ་དེས་འཁོར་ལོ་སྡོམ་པའི་རྩ་བཤད་ཀྱི་རྒྱུད་རྣམས་ལ་བརྟེན་ནས་བསྟན་བཅོས་་་་
མཁའ་འགྲོ་དྷའི་སྐད་དུ་ཨོ་ལ་པ་ཏི་ཞེས་བྱ་བ་རིམ་པ་བཞི་པ་མཛད། ཉམས་ལེན་ནི་་
གཏུམ་མོའི་ལམ་རྫོགས་པའི་ཁྲིད་དོ། །བརྒྱད་པ་ནི། བཀའ་ཐུབ་བོར་ནས་སྤྱོད་པ་
མཛད༑ ། ལྟ་སྟངས་མཛད་ཅིང་དངོས་གྲུབ་བརྙེས། །ནག་པོ་རྡོ་རྗེ་ཞེས་པའི་བསྟོད་་་་
ཡུལ་ནག་པོ་ཨུ་ཙི་ཊ་འཆི་བ་མེད་པས་རྒྱུད་མ་རྒྱུད་མཐའ་དག་ལ་བརྟེན་ནས་བསྟན་་་་་
བཅོས་རླུང་དབུ་མར་འཇུག་པའི་ཚིགས་བཅད་མཛད། ཉམས་ལེན་ནི་ཡོན་པོ་སྲོང་བ་་་

ཞེས་གྲགས་པ་དེའོ། །དགུ་པ་ནི། རྒྱལ་རིགས་ཉི་མའི་ཟེར་ལ་གཤེགས། །རིལ་
བུ་མིག་སྨན་ས་འོག་སྤྱོད། །ངག་གི་དབང་ཕྱུག་ཅེས་བྱ་བའི། །བླ་མ་དེ་ལ་ཕྱག་་་་་
འཚལ་ལོ། །ཞེས་པའི་པཎ་གྲུབ་དེས་དཔལ་ཀྱེ་རྡོ་རྗེའི་རྒྱུད་དང༌། རྗེ་བཙུན་སྒྲོལ་་་་
མའི་ལུང་བསྟན་ལ་བརྟེན་ནས་བསྟན་བཅོས་བཞི་པ་སྣང་བ་ཡན་ལག་བདུན་ལྡན།
དེ་ཁོ་ན་ཉིད་རིན་པོ་ཆེ་ཞེས་པ་རྣམས་མཛད། ཉམས་ལེན་ནི་ཕྱག་རྒྱ་ཆེན་པོ་ཡི་་་་་
མེད་པ་ཞེས་གྲགས་པ་དེ་ཡིན་གསུངས།། །།༈ གསུམ་པ་བྱེ་བྲག་ཏུ་གསུང་ངག་་་་་
རིན་པོ་ཆེ་བྱུང་ཚུལ་ལ། བརྒྱུད་པའི་རྩ་བར་གྱུར་པ་རྣལ་འབྱོར་དབང་ཕྱུག་གི་བྱོན་་་་་
ཚུལ་དང་། དེ་ལ་རྗེས་འབྲང་ཇི་ལྟར་བྱུང་བའི་ཚུལ་གཉིས། དང་པོ་ལ། དུས་་་་་
ནམ་གྱི་ཚེ་བྱོན་པ་དང་། དེ་ལྟར་བྱོན་པའི་རྣམ་ཐར་གཉིས་ལས། དང་པོ་ནི།
འཇམ་དཔལ་རྩ་རྒྱུད་ལས། དེ་བཞིན་གཤེགས་པ་ང་འདས་ནས། ། ལོ་ནི་བཞི་བརྒྱ་
ལོན་པ་ན། །དགེ་སློང་ཀླུ་ཞེས་དེ་འབོད་འབྱུང༌། །ཞེས་པ་ནས། ལོ་ནི་དྲུག་་་་་
བརྒྱར་འཚོ་བར་འགྱུར། །ཞེས་གསུངས་པ་ལྟར། སྟོན་པ་མྱ་ངན་ལས་འདས་ནས་་་
ལོ་བཞི་བརྒྱ་ནས་ཀླུ་སྒྲུབ་བྱོན། འཛམ་བུ་གླིང་དུ་མི་ལོ་དྲུག་བརྒྱ་བཞུགས། སྐུ་་་་
ཚེའི་སྨད་ཀྱི་སློབ་མ་ཨཱརྱ་དེ་བ་ཡིན་ལ། དེའི་སློབ་མ་རྣལ་འབྱོར་དབང་ཕྱུག་ཡིན་པར་
བཤད༑ སྟོན་པ་མྱ་ངན་ལས་འདས་ནས་ལོ་དགུ་བརྒྱ་ནས་ཐོགས་མེད་བྱོན། ལོ་ནི་
བརྒྱ་དང་ལྔ་བཅུར་འཚོ། །ཞེས་ལོ་ཕྱེད་དང་ཉིས་བརྒྱ་བཞུགས་པར་བཤད་ལ། །
ཐོགས་མེད་ཀྱི་སློབ་མ་རྣལ་འབྱོར་དབང་ཕྱུག་ཡིན་ཞིང་། རྣལ་འབྱོར་དབང་ཕྱུག་་་་
སློབ་མ་མཁན་པོ་ཞི་བ་འཚོ་ཡིན་པར་བཤད་པས་མདོར་ན་སྟོན་པ་མྱ་ངན་ལས་འདས་་་་་
ནས་ལོ་སྟོང་དང་ཉི་ཤུ་ཙམ་ན་རྣལ་འབྱོར་དབང་ཕྱུག་བྱོན་པའོ། །གཉིས་པ་རྣལ་་་་་
འབྱོར་དབང་ཕྱུག་དུས་དེ་ལྟར་བྱོན་པའི་རྣམ་ཐར་ནི། དུས་དེ་ཙམ་ན་རྒྱ་གར་ཤར་་་་་
ཕྱོགས་བེ་ཥས་ཏེ་སྨན་གྱི་དབང་པོ་ཞེས་བྱ་བའི་གྲོང་ཁྱེར་ཆེན་པོར་རྒྱལ་པོ་མུ་ཁྱུད་ཅན་་་་
ཞེས་བྱ་བའི་སྲས་རྒྱལ་པོ་གསེར་གྱི་འཁོར་ལོ་ཅན་ཞེས་བྱ་བའི་སྲས་སུ་འཁྲུངས།
བྲམ་ཟེ་མཚན་མཁན་ལ་བསྟན་པས་མཐུ་སྟོབས་ཀྱི་སྒོ་ནས་བསྟན་པ་གསལ་བར་བྱེད་པ་
ཞིག་འབྱུང་ཞེས་ལུང་བསྟན། མཚན་དངུལ་གྱི་འཁོར་ལོ་ཅན་ཞེས་བྱ་བར་བཏགས།

དེ་ཆེར་བསྐྱེད་ནས་ཤར་ཕྱོགས་སོ་མ་པུ་རིའི་གཙུག་ལག་ཁང་དུ་མཁན་པོ་དུལ་བའི་ལྷ་་་
དང༌༑ སློབ་དཔོན་རྒྱལ་བ་གྲགས་པ་ཞེས་བྱ་བ་ལས་རབ་ཏུ་བྱུང་། སློབ་དཔོན་དེ་་་
བསྟེན་ནས་རིག་པའི་གནས་ཐམས་ཅད་ལ་མཁས་པར་བསླབས། དགོན་པ་དེར་རྡོའི་་
གཙུག་ལག་ཁང་ཆུང་ངུ་དཀོན་མཆོག་གསུམ་གྱི་རྟེན་གྱིས་གང་བ་ཞིག་བཞེངས་ནས་་་་་
ཡབ་ཡུམ་གྱི་སྒྲིབ་པ་སྦྱང་པའི་སླད་དུ་མཆོད་པའི་རྒྱུན་བཟང་པོ་བཙུགས་ཏེ་བཞག །
མཁན་སློབ་དགེ་འདུན་རྣམས་ལ་དགའ་སྟོན་དང་བསྙེན་བཀུར་བཟང་པོས་མཉེས་པར་་་
མཛད༑ ཕྱོགས་དེའི་བྱ་བ་རྣམས་རེ་ཞིག་དེ་ཙམ་ལ་བསྡུས་ནས། རང་ཉིད་དམ་་་་་་ཙt
པའི་ཆོས་ཆེར་དར་བའི་ས་དཔལ་ནཱ་ལེནྡྲའི་གཙུག་ལག་ཁང་དུ་བྱོན་ཏེ། དེའི་མཁན་་་་
པོ་དྷརྨ་མི་ཏྲ་སྟེ་ཆོས་ཀྱི་བཤེས་གཉེན་ཞེས་བྱ་བ་ལས་བསྙེན་པར་རྫོགས། ཐེག་པ་ཆེ་་་
ཆུང་དང་རྗེས་སུ་འབྲེལ་བའི་དམ་པའི་ཆོས་བསམ་གྱིས་མི་ཁྱབ་པ་སྦྱངས། མཁན་པོ་་་
དེའང་མཆོག་ཏུ་མཉེས་པས་ཆོས་ཐམས་ཅད་ལྷུག་པར་གསུངས། ཁྱད་པར་སློབ་་་
དཔོན་གཅིག་པུ་ལ་གསང་ཆོས་ཀྱི་ཚུལ་དུ། སྤྱིར་མྱུར་དུ་སངས་རྒྱ་བ་ལ་རྡོ་རྗེ་ཐེག་པ་་་
དགོས་ཤིང་། དེའི་ནང་ནས་ཟབ་ཅིང་མྱུར་བ་འཁོར་ལོ་སྡོམ་པ་ཡིན་གསུངས་ནས་་་་་
སྨིན་གྲོལ་ཡོངས་སུ་རྫོགས་པར་གདམས་ཏེ། མདོར་ན་ཡོངས་སུ་རྫོགས་པའི་མཁས་་་
པ་ཆེན་པོ་བི་དྷམ་པཱ་ལ་སྟེ་དཔལ་ལྡན་ཆོས་སྐྱོང་ཞེས་གྲགས་པར་གྱུར། དེ་ནས་རེ་་་་
ཞིག་ནས་མཁན་པོ་དེ་མྱ་ངན་ལས་འདའ་བའི་ཚེ་ཞལ་ཆེམས་ལ། དཔལ་ལྡན་ཆོས་་་་་
སྐྱོང་འདི་ང་དང་ཁྱད་མེད་པའི་མཁས་པ་ཆེན་པོ་ཡིན་པས། ངའི་གདན་ས་འདི་ཁོ་་་་
ལ་གཏོད། ཁོ་བོ་ལ་ཇི་ལྟར་མཛད་པ་བཞིན་མཛོད་ཅིག་ཅེས་གསུངས། མཁན་པོ་
དེའི་གདུང་ཞུགས་ལ་ཕུལ་བས། གདུང་ཐམས་ཅད་ལྷ་སྐུ་དང་རིང་བསྲེལ་འབའ་ཞིག་
ཏུ་གྱུར་པས། རྒྱལ་པོ་ལ་སོགས་པའི་གྲྭ་པ་སྦྱིན་བདག་ཐམས་ཅད་སྔར་བས་ཀྱང་ཆེས་
དད་པར་གྱུར་ཏེ། མཁན་པོའི་བཀའ་ལུང་བཞིན་སློབ་དཔོན་ནཱ་ལེནྡྲའི་མཁན་པོར་་་་་
བསྐོས་ཏེ་ཐམས་ཅད་ཀྱི་སྤྱི་བོས་མཆོད། སློབ་དཔོན་གྱིས་ཀྱང་ཉིན་མོ་ཐེག་པ་ཆེ་ཆུང་
གི་ཆོས་འཆད་རྩོད་རྩོམ་པ་སོགས་ཀྱིས་བསྟན་པའི་བྱ་བ་རྒྱ་ཆེན་པོ་བསྒྲུབས། མཚན་
མོ་ནི་སློབ་དཔོན་གྱིས་རྗེས་སུ་གདམས་པའི་འཁོར་ལོ་བདེ་མཆོག་གི་ཏིང་ངེ་འཛིན་རྩེ་

གཅིག་ཏུ་སྒོམ་པ་དེ་ལྟ་བུས་དགུང་ལོ་བདུན་ཅུ་ཙམ་གྱི་བར་འདའ་བར་མཛད་དེ།
བདག་གིས་འབད་རྩོལ་དྲག་པོས་ལམ་འདི་ལྟ་བུ་བསྒོམས་ན། གྲུབ་པའི་མཚན་མ་་་་་
བཟང་པོ་འབྱུང་ངམ་སྙམ་རེ་བ་མཛད་ཀྱང་། ཐ་ན་རྨི་ལམ་བཟང་བ་ཙམ་ཡང་མ་བྱུང་་་་
བའི་ཁར། ནད་རྙིང་པ་ཐམས་ཅད་ནི་ལངས། གསར་པ་དུ་མས་བཏབ་སྟེ་ལུས་ལ་་་་
ན་ཚ་དང༌། སེམས་ལ་སྡུག་བསྔལ་བཟོད་པའི་ཐབས་མེད་པ་བྱུང་བ་དང་། ཤ་་་་
དང་སྲིན་པོ་ལ་སོགས་པ་མི་སྡུག་པ་དུ་མས་འཚེ་བ་དང་། མནལ་ལམ་དུའང་ལུང་པའི་
མདའ་ནས་མེ་འབར་བ་དང་། ཕུ་ནས་ཆུ་འབྲུབ་པ་དང་། ཐོག་དང་། སེར་་་་་
དང་༑ བོང་བ་དང་། ཆབ་རོམ་གྱི་ཆར་པ་འབབས་པ་དང་། བླ་མ་དང་། ཡི་
དམ་དང་། རང་གི་གྲོགས་དམ་ཚིག་གཅིག་པ་ལ་སོགས་པ་རྣམས། ཕྱི་རྟིང་ལོག་པ་
དང་༑ དེ་དག་གི་ཞལ་རལ་བ། ཤངས་བཅད་པ། སྤྱན་ཕྱུང་བ། དེ་དག་་་་་་
ཤུལ་ནས་ཁྲག་ཞམ་མེ་འབབ་པར་སྣང་བ་ལ་སོགས་པ་མི་འཚམས་པའི་སྣང་བ་དུ་མ་་་་་
ཤར་བས་ཐུགས་མུག་སྟེ། བདག་གིས་ཉམས་ལེན་དེ་ཙམ་དུ་བྱས་ཀྱང་ཐ་ན་རྨི་ལམ་་་་
བཟང་བ་ཙམ་ཡང་མི་འབྱུང་ཞིང་། སླར་འདི་ལྟ་བུའི་མི་དགེ་བའི་ལྟས་འབའ་ཞིག་ལ་་་་་
འབྱུང་བ་ལ་དཔག་ན། བདག་ཚེ་འདིར་རྡོ་རྗེ་ཐེག་པ་དང་འབྲེལ་བ་ཡེ་མེད་པ་ཞིག་་་་་་
ཡིན་ངེས་སུ་འདུག་པས། ད་ནི་གསང་སྔགས་ཀྱི་ཉམས་ལེན་ཅིའང་མི་བྱེད་པར་ཐེག་་་་
པ་ཐུན་མོང་གི་ཉན་བཤད་ཁོ་ནས་དུས་འདའ་བར་བྱའོ་དགོངས་ནས། དཔྱིད་ཟླ་ར་བ་
ས་གས་ཉ་བའི་ཉེར་གཉིས་ཀྱི་སྲོད་ལ་ཕྲེང་བ་བདེ་སྤྱོད་དུ་འཕངས་ཏེ་ཅི་བདེར་བཞུགས་་
སོ༑ །དེའང་སློབ་དཔོན་འདིའི་ཚོགས་ལམ་མཐར་ཕྱིན་ནས། སྦྱོར་ལམ་ཡང་ཕལ་་་་
ཆེར་བགྲོད་དེ་ལྟེ་འོག་གི་ཀླུ་དང་མ་ལ་སོགས་པར་རླུང་སེམས་འདུས་ཏེ་མཐོང་ལམ་ཐོབ་
ལ་ཁད་པའི་ས་མཚམས་ན་སླེབ་པར་གདའ་སྟེ། སྔོན་མཁན་པོ་དེའི་གདམས་པ་ཅུང་་་་
ཟད་ཕུ་ཐག་མ་ཆོད་པའི་རྣམ་པར་གདའ་གསུངས། གང་ལྟར་ཡང་ཉལ་བའི་ཐོ་རངས་་
མནལ་ལམ་དུ་རྗེ་བཙུན་རྡོ་རྗེ་བདག་མེད་མ་ཐ་མལ་པའི་བུད་མེད་སྔོན་མོ་མཛེས་ཤིང་་་་
ཡིད་དུ་འོང་བ། དར་དང་རིན་པོ་ཆེ་དུ་མས་བརྒྱན་པའི་རྣམ་པ་ཅན་དུ་བྱོན་ཏེ། །
རིགས་ཀྱི་བུ་ཁྱོད་ཀྱིས་དངོས་གྲུབ་ཐོབ་ཁར་དེ་ལྟ་བུའི་བྱ་བ་ངན་པ་བྱས་པ་མ་ལེགས།
1 }

སྤྱིར་སངས་རྒྱས་ཐམས་ཅད་ལ་ཐུགས་རྗེ་ཆེ་ཆུང་མེད་ཀྱང་། བྱེ་བྲག་ཏུ་ཁྱོད་ཀྱིས་་་་་
ལས་བསགས་པའི་ལྷ་དེ་ང་ཡིན་པས་ངས་བྱིན་གྱིས་རླབས་ཀྱི། ཕྲེང་བ་ཆག་ཁུང་ནས་
ལོངས༑ དྲི་ཞིམ་པོའི་ཆུས་ཁྲུས་གྱིས་ལ། སྒྲུབ་པ་སྔར་བཞིན་དུ་གྱིས་ཤིག་གསུངས་
ནས་མི་སྣང་བར་གཤེགས་པ་ན་མནལ་སད་དེ། ཤིན་ཏུ་དགེས་པ་དང་བཅས་པས་་་་་་
བཀའ་བཞིན་དུ་མཛད་པ་ན། ཉེར་གསུམ་གྱི་སྲོད་ལ་རྗེ་བཙུན་རྡོ་རྗེ་བདག་མེད་མ་ལྷ་
མོ་བཅོ་ལྔའི་དཀྱིལ་འཁོར་མངོན་སུམ་དུ་བྱོན་ནས། སྤྲུལ་པའི་དཀྱིལ་འཁོར་ཆེན་
པོར་དབང་བསྐུར་བས། དབང་གི་ཡེ་ཤེས་མཐོང་ལམ་རྣམ་པར་མི་རྟོག་པའི་ཡེ་ཤེས་་་
རྒྱུད་ལ་འཁྲུངས། དེའང་སྤྲུལ་པའི་དཀྱིལ་འཁོར་ཆེན་པོར་དབང་བཞི་ཡོངས་ས་་་་་
རྫོགས་པར་ཐོབ་པས་དབང་གི་ཆུ་བོ་མ་ནུབ། དབང་དུས་སུ་མཐོང་ལམ་ས་དང་པོའི་་་
ཡེ་ཤེས་མངོན་དུ་བྱས་པས་བྱིན་རླབས་ཀྱི་བརྒྱུད་པ་མ་ཉམས། སྔར་བྱུང་བའི་རྩུ་་་་
ཉམས་དེ་དག་ནི་ཁམས་འདུས་པ་དང་པོ་རླུང་གཏུམ་མོ་དྲོད་རྟགས་ཀྱིས་ལམ་ཁྲིད་པའི་་་་
སྐབས་སུ་རྩའི་མདུད་པ་དྲལ་བས་རྩ་ཟུག་དང་རླུང་ཟུག་སེམས་ལ་འགྱུར་བ་ཆེན་པོ་འོང་་
བ་དང་། ལྟེ་འོག་གི་མ་དང་ཀླུ་ལ་སོགས་པར་རླུང་སེམས་འདུས་པའི་རྟེན་འབྲེལ་གྱིས་
སྲིན་པོ་དང་ཤ་ཟ་ལ་སོགས་པའི་སྣང་བ་ཤར་བར་གོ །ཁམས་འདུས་པ་བར་པ་ཐིག་་་
ལེ་བདེ་སྟོང་གིས་ལམ་ཁྲིད་པའི་སྐབས་སུ་མས་ཡར་གཏུམ་མོ་འབར་བ་དང་། ཡ་་་
མར་བྱང་སེམས་གཡོ་བའི་རྟེན་འབྲེལ་གྱིས་རྨི་ལམ་གྱི་ཉམས་སུ་མདའ་ནས་མེ་འབར་བ་
དང༌། ཕུ་ནས་ཆུ་འབྲུབ་པ་སོགས་ཤར། རྩ་ཕྲན་དུ་མར་ཐིག་ལེའི་འགྲོ་འོངས་བྱས་
པ་ལ་བརྟེན་ནས་སེར་བ་དང༌། ཆབ་རོམ་གྱི་ཆར་འབབས་པ་ལ་སོགས་པ་དེ་དག་བྱུང་
བར་གོ །ཁམས་འདུས་པ་ཐ་མ་སྐྱོན་མེད་གཉུག་མ་ཡེ་ཤེས་ཀྱིས་ལམ་ཁྲིད་པ་་་་
སྐབས་སུ་ད་ལྟར་གྱི་མངོན་ཞེན་ཐམས་ཅད་བཟློག་པ་མཚོན་པས་བླ་མ་ཡི་དམ་གྱི་ཞལ་་་
རལ་བ་སོགས་དེ་ལྟར་ཤར་བར་འདུག་པ་ལ། སྔར་བླ་མ་དམ་པའི་གདམས་ངག་་་་་
གིས་མ་ཟིན་པས། ཉམས་ཀྱི་སྣང་བ་དེ་དག་ཐམས་ཅད་སྐྱོན་དུ་བཟུང་། སྤང་བྱར་་་་
བྱས་ཀྱང་ད་ལམ་རྡོ་རྗེ་བདག་མེད་མའི་གདམས་ངག་ལ་བརྟེན་ནས། དེ་ཐམས་ཅད་་་་
ཏིང་ངེ་འཛིན་དུ་ངོ་ཤེས་པས་གེགས་དང་བར་ཆད་ཐམས་ཅད་རང་གྲོལ། ཁམས་་་་་

འདུས་པ་གསུམ་པོ་དེའང་རིམ་པ་མ་འཆོལ་བར་ཐུགས་ལ་འཁྲུངས་པས་གདམས་ངག་་་་
གི་སན་མ་ལོག །དེ་དག་ལ་བརྟེན་ནས་རྗེ་བཙུན་རྡོ་རྗེ་བདག་མེད་མ་སངས་རྒྱས་་་་་
ཐམས་ཅད་འདུས་པའི་ངོ་བོར་ཐག་ཆོད་དེ། ད་ནི་དུས་གསུམ་སངས་རྒྱས་ཐམས་ཅད་
བྱོན་ཀྱང་འདི་བས་ལྷག་པ་མེད་སྙམ་དུ་མི་བཟློག་པའི་དད་པ་འཁྲུངས་པས་མོས་གུས་ཀྱི་
བསམ་པ་ཚིམ་པ་སྟེ། སྙན་བརྒྱུད་བཞི་ལྡན་དུ་གྱུར། ཡེ་ཤེས་དེའི་རྒྱུན་བསྐྱངས་་་་་
པས་ཞག་རེ་ལ་ས་རེའི་རྟོགས་པ་ན་འཕར་ཏེ། ཞག་དྲུག་ནས་ས་དྲུག་པ་ལ་བཞུགས་་་་
པའི་བྱང་ཆུབ་སེམས་དཔའ་ཆེན་པོར་གྱུར། དེ་ནས་བླ་མ་ཡི་དམ་ལ་གཏང་རག་གི་་་་
མཆོད་པ་དབུལ་བ་དང་། རང་གི་རྟོགས་པ་བོགས་དབྱུང་བའི་སླད་དུ། གྲོགས་་་་
དམ་ཚིག་གཅིག་པ་ཞིག་ཡོད་པ་ལ་བཀའ་བསྒོས་ཏེ། ཤ་ཆང་ལ་སོགས་པའི་དམ་་་་་
རྫས་རྣམས་གསང་བའི་ཚུལ་གྱིས་བླངས་ཤིང་ཚོགས་ཀྱི་འཁོར་ལོ་མཛད་པ་ན། ཤ་་་་
ཆང་ཁྱེར་འགྲོ་བ་གཅིག་ནས་གཅིག་ཏུ་བརྒྱུད་དེ་འགའ་རེས་ཚོར་ནས་ཅི་ཡིན་བརྟག་གོ་་་
ཟེར་ཏེ་མཁན་པོའི་སྒོ་གསེང་ནས་བལྟས་པའི་དུས། ལས་དག་པ་རྣམས་ཀྱིས། །
སློབ་དཔོན་རྗེ་བཙུན་ཡབ་ཀྱི་ཏིང་ངེ་འཛིན་མཛད་པའི་ཚེ་མཐོང་བ་ན་བུད་མེད་བརྒྱད་ཀྱི་
དབུས་ན་བཞུགས་པ་དང་། རྗེ་བཙུན་ཡུམ་གྱི་ཏིང་ངེ་འཛིན་ལ་བཞུགས་པ་ན་བུད་་་་་
མེད་བཅུ་བཞིའི་དབུས་ན་འདུག་པ་དང་། ལས་ཅུང་མ་དག་པ་རྣམས་ཀྱིས། མར་
མེ་འབར་བ་བརྒྱད་དང་། བཅུ་བཞི་ལ་སོགས་པའི་དབུས་སུ་ཤ་ཆང་ལ་ལོངས་སྤྱོད་པ་
མཐོང་བས་ཐམས་ཅད་ཐེ་ཚོམ་དུ་གྱུར་ཀྱང་ཀུན་གྱི་མཁན་པོ་ཆེན་པོ་ཉི་ཟླ་ལྟར་གྲགས་་་་
པ་ཡིན་པས་སུས་ཀྱང་གླེང་མ་ནུས་པར་ཡོད་པ་ན། སློབ་དཔོན་ཉིད་ཀྱིས་བསྟན་པ་ལ་
གནོད་པ་སྤང་པ་དང་། གཞན་གྱི་མ་དད་པ་བཟློག་པ་དང་། ཀུན་གྱིས་ངན་པར་་་་་
བརྗོད་པ་ལ་རང་ཉིད་ངན་པར་ཁས་བླངས་ཏེ། ངན་པའི་སྤྱོད་པ་བསྟན་པའི་སླད་དུ།
ཆོས་གོས་དང་ལྷུང་བཟེད་ལ་སོགས་པ་དགེ་སློང་ལ་ཉེ་བར་མཁོ་བའི་ཡོ་བྱད་ཐམས་ཅད་
དཀོན་མཆོག་གི་དྲུང་དུ་ཕུལ་ཏེ། རང་ཉིད་རས་ཀྱི་ཨང་ག་རག་གཅིག་བཞེས་ནས།
གཅེར་བུར་ཨེ་བིརླ་ཞེས་པ་ང་ཡིན་པ་ཞེས་གསུངས་ཤིང་ཧར་རེ་དཔེ་ལ་ལར་ཧད་དེ་བྱོན་་་་
ཞེས་བྲིས་སྣང་མོད། ཧ་དེ་ཞེས་པ་ཚོང་འདུས་ཀྱི་མིང་ཡིན་པར་མ་གོ་བ་ཡིན་གསུངས། བྱོན་་་་
12

ནས་མེ་ཏོག་གི་ཕྲེང་བ་ཚོང་པ་རྣམས་ལས་ཕྲོགས་ཏེ་སྐུ་ལ་བརྒྱན། རྒྱ་གར་ན་ལ་ཕུག་
ཟ་བ་རིགས་ངན་དུ་བྱེད་པས་ལ་ཕུག་འཚོང་བ་རྣམས་ལས་ལ་ལ་བསླངས། ཁ་ཅིག་་་་
ཕྲོགས་ཏེ་ལ་ཕུག་ལ་ལ་ཞལ་དུ་བཅུག ། ལ་ལ་མཆན་ཁུང་དུ་བཅང་བར་མཛད་པས་་་་
དགེ་འདུན་ཐམས་ཅད་ཧ་ལས་ཏེ་གནས་དབྱུང་བྱེད་པར་བརྩམས། དེའང་འཁར་་་་་
བརྡུངས་ན་ཕྱིས་ཞུ་བ་བྱས་ན་འོང་དུ་འཇུག ། པ་ཊ་ཧ་ཞེས་པ་རྔ་ཁ་གཉིས་པ་བརྡུངས་་་
ན་ཕྱིས་འོང་བ་མེད་པ་ལ། དེ་གཉིས་ཆར་བརྡུངས་ཏེ་གནས་ནས་ཕྱུང་བས། ཀྱེ་མ་་
དགེ་འདུན་བཟང་པོ་རྣམས། །ཞེས་སོགས་ཀྱི་གླུ་བླངས། དེ་ནས་ཝཱ་ར་ཎཱ་སིར་་་་་
འབྱོན་པའི་ལམ་ཆུ་བོ་གངྒཱའི་རྩར་བྱོན་ཏེ། ཁྱོད་ཤིན་ཏུ་གཙང་བ་ཡིན། ང་ངན་་་་་
ཡིན་པས། ངས་རེག་ན་ཁྱེད་འབགས་པར་འགྱུར་བས་ཁྱོད་ཀྱིས་ང་ལ་ལམ་བྱིན་ཅིག་་
གསུངས་པས། གངྒཱ་གྱེན་དུ་ལོག་སྟེ་ལམ་ཐལ་གྱིས་བྱུང་བ་ལ་སློབ་དཔོན་བྱོན་པས།
དེར་དགེ་འདུན་རྣམས་ཀྱིས་གྲུབ་པ་ཐོབ་པར་ཤེས་ནས། བཤགས་པ་ཕུལ།
བཞུགས་པར་ཞུས་པས། སྤྱིར་འཇིག་རྟེན་ན་བཟང་པོ་དུ་མ་ཚོགས་ནས་ངན་པ་འདོན་
པ་བབ་ཐོབ་ཡིན་ནའང་། ཁྱེད་ངན་པ་དུ་མ་ཚོགས་ནས་ང་བཟང་པོ་འདོན་པ་འདི་མི་་
རིགས་ཏེ། འོན་ཀྱང་བསྟན་པའི་ཆེད་དུ་ཡིན་པས། ཕྱིན་ཆད་ཀྱང་བསྟན་པ་ལ་་་་་
གནོད་པ་བྱེད་མི་བྱུང་ན་ཚར་ཆོད་གསུངས་ནས་བཟོད་པ་བཞེས་ཤིང་། བཞུགས་པར་
མ་གནང་བར། ཝཱ་ར་ཎཱ་སཱིའི་ཡུལ་གྱི་ནགས་ཁྲོད་དུ། ཁ་ཅིག་ལོ་དྲུག་ཟེར། ཁ་
ཅིག་ཟླ་བ་དྲུག་ཟེར་ཏེ། ཟླ་བ་དྲུག་ཙམ་ནི་ངེས་པར་ཡང་བཞུགས་པ་འདྲ། གང་་་་
ལྟར་ཡང་ཟས་གོས་སོགས་ཀྱི་སྤྲོ་བསྡུ་ཅིའང་མ་མཛད་པར་ཏིང་ངེ་འཛིན་ཁོ་ན་ལ་་་་་
བཞུགས་པས། སྐུ་ཐམས་ཅད་ཉི་ལྷགས་ཀྱིས་གདུངས་པས་ཤིན་ཏུ་འཇིགས་པ་་་་་
གྱུར༑ དེར་བ་གླང་རྫི་ལ་སོགས་པས་མཐོང་ནས་གཅིག་ནས་གཅིག་ཏུ་བརྒྱུད་དེ།
ཝཱ་ར་ཎ་སཱིའི་རྒྱལ་པོ་གོ་བིན་ཙཎཱ་ཏེ་བ་ལང་རྫི་གཏུམ་པོ་ཞེས་བྱ་བ་མུ་སྟེགས་ཀྱི་ཆོས་་་་་
བྱེད་པ་ཞིག་ཡོད་པ་དེས་ཐོས་ནས། དེ་མུ་སྟེགས་ཀྱི་རྣལ་འབྱོར་པ་ཡིན་ན་འོ་བརྒྱལ་་་་
བས་འདིར་སྤྱན་དྲངས་ལ་མཆོད་པ་བྱེད་དགོས། ནང་པའི་རྣལ་འབྱོར་པ་ཡིན་ན་ཝཱ་ར་
ཎཱ་སཱི་པ་རྣམས་ལ་གནོད་པ་བྱེད་ཉེན་ཡོད་པས་ཚར་གཅོད་དགོས་པས་གང་ཡིན་རྟོག་་་་
13

ཅེས་བསྒོས། བློན་པོ་རྣམས་ཀྱིས་སློབ་དཔོན་གྱི་དྲུང་དུ་ཕྱིན་ནས་ཇི་ཙམ་བརྟགས་་་་་
ཀྱང་ངོ་མ་ཤེས། རྒྱལ་པོ་ཉིད་ཀྱིས་བརྟགས་དགོས་པས་དྲུང་དུ་ཁྲིད་ཤོག་ཟེར་ནས།
ནགས་གསེབ་ནས་སློབ་དཔོན་སྤྱན་དྲངས་པའི་ལམ་བར་དུ་སློབ་དཔོན་གྱིས་འབུ་དང་ཕྱེ་
མ་ལེབ་ལ་སོགས་པའི་སྲོག་ཆགས་ཕྲ་མོ་དུ་མ་ཞལ་དུ་བཏབ་པས་ངན་པ་འདི་ཞེས་ཟེར།
དེ་དག་མ་ཤི་བར་ཞལ་ནས་སྤུར་བས་ཀྱང་ངན་པ་འདི་ཟེར་ནས། སྲོག་ཆགས་མང་པོ་
བསད་ཀྱང་ངན་པ་ངན་པ་ཟེར། །ཞེས་སོགས་ཀྱི་གླུ་བླངས། དེར་རྒྱལ་པོའི་དྲུང་དུ་་
བྱོན༑ རྒྱལ་པོས་ཇི་ཙམ་དྲིས་ཀྱང་ཅིའང་མ་གསུངས་པས། རྒྱལ་པོ་ཁྲོས་ཏེ། །
འདི་ལ་དབང་ཕྱུག་གི་རྟགས་གང་ཡང་མི་འདུག་པས་མུ་སྟེགས་ཀྱི་རྣལ་འབྱོར་པར་་་་་
འདུག ་ནང་པའི་རྣལ་འབྱོར་པར་འདུག་པས་ཡན་ལག་ཐམས་ཅད་ལྕགས་སྒྲོག་གིས་
བཅིངས་ལ་ཆུ་ལ་སྐྱུར་ཅིག་ཟེར་ཏེ། དེ་ལྟར་བྱས་པ་ན་སྐྱུར་མཁན་རྣམས་ཀྱི་སྔོན་ལ་་་་
སློབ་དཔོན་རྒྱལ་པོའི་རྩར་སླེབ་པ་དེ་ལྟ་བུ་མང་དུ་བྱས་པས། རྒྱལ་པོ་ན་རེ།
འདིས་ཆུ་བཅིང་བའི་རིག་པ་ཤེས་པར་འདུག་པས། ད་མཚོན་དུ་མས་སྣུན་ལ་སོད་་་་་
ཅིག་ཟེར་བ་ལྟར། གཤེད་མ་རྣམས་ཀྱིས་མཚོན་དུ་མ་བསྣུན་ཀྱང་ཕ་བོང་ལ་བརྒྱབས་པ་
པ་ལྟར་གྱུར། ཡང་ས་ལ་དོང་གཏིང་རིང་དུ་བྲུས་པའི་ནང་དུ་སློབ་དཔོན་བཅུག །
དེའི་ཁར་ཁྲོ་ཆུ་དང་ལྕགས་ཀྱི་ཕ་བོང་མང་པོས་མནན། དེའི་ཁར་ས་མང་པོ་སྤུངས་་་་
པའི་ཁར་གླང་པོ་ཆེ་མང་པོ་སྡོད་དུ་བཅུག་པ་ན། དེ་ལྟར་བྱེད་མཁན་རྣམས་ཀྱི་སྔོན་ལ་
སློབ་དཔོན་རྒྱལ་པོའི་དྲུང་དུ་ཐོགས་མེད་དུ་བྱོན་པས། དེར་རྒྱལ་པོ་དེ་དད་ནས་་་་་
བཟོད་པར་གསོལ། ཝཱ་ར་ཎཱ་སཱའི་ཡུལ་འཁོར་ཐམས་ཅད་རྡོ་རྗེ་ཐེག་པ་ལ་བཀོད།
དེ་ནས་རྒྱ་གར་ལྷོ་ཕྱོགས་སུ་འབྱོན་པའི་ལམ་གངྒཱའི་འགྲམ་དུ་བྱོན་ཏེ་མཉན་པ་ལ་་་་་
སྒྲོལ་གསུངས་པས། འཇིག་རྟེན་ན་གྲུ་བཙས་མེད་པར་སྒྲོལ་བའི་སྲོལ་མེད་པས་གྲུ་་་
བཙས་དགོས་ཟེར་བ་ལ། ཁྱོད་ལ་གྲུ་བཙས་སུ་ཆུ་བོ་འདི་ཀ་བྱིན་པས་ཆོག་གི །་་
འདི་ཆེ་བ་དོན་དུ་གཉེར་རམ། ཆུང་བ་དོན་དུ་གཉེར་གསུངས་པས། རྒྱལ་པོའི་་་་་
དམག་དང་། བུར་ཤིང་འཆུ་བ་སོགས་ལ་ཆེ་བ་དོན་དུ་གཉེར། ཆུ་འགྲམ་གྱི་རྩྭ་་་་་
ཁྱིམ་པ་སོགས་ཁང་པ་ཆུར་ནུབ་ཀྱིས་དོགས་པས་ཆུང་བ་དོན་དུ་གཉེར་ཞུས་པས། ཆུ་་

ལ་སྡིགས་མཛུབ་མཛད་པས་ཆུ་བོ་གྱེན་ལ་ལོག་སྟེ། ཆུ་འགྲམ་གྱི་རྩ་ཁྱིམ་པ་རྣམས་ཀྱི་
ཁང་ཁྱིམ་ནུབ་ཏུ་ཉེ་བར་སོང་བས་ཐམས་ཅད་འཇིགས་ཤིང་སྐྲག །ཅི་ཡིན་བལྟས་་་་་
པའི་ཚེ། མཉན་པ་དེས། རྣལ་འབྱོར་པ་འདིས་བྱས་པ་ཡིན་ཅེས་བརྗོད་པས་ད་་་་་
དག་དང་རྒྱལ་པོ་ཙ་ལ་བྷ་དྲ་འཁོར་བཅས་རྣམས་ཀྱིས་ལ་ལས་ནོར་བུ། ལ་ལས་་་་
གསེར༑ ལ་ལས་རྟ། ལ་ལས་བ་གླང་། ལ་ལས་འབྲུ་ལ་སོགས་པ་ཕུལ་ཏེ་་་་
གསོལ་བ་བཏབ་པས། སློབ་དཔོན་གྱིས་སེ་གོལ་ཞིག་མཛད་པ་ཙམ་གྱིས་ཆུ་སྔར་་་་་
བཞིན་དུ་བབས་ཏེ། རྩྭ་ཁྱིམ་པ་རྣམས་འཇིགས་པ་ལས་གྲོལ་བར་མཛད། དེ་དག་་་་
གིས་ཕུལ་བའི་ནོར་རྣམས་མཉན་པ་དེ་ལ་གནང་བ་ན། མཉན་པ་དེའང་སྔོན་གྱི་ལས་་
སད་པས། བདག་གྲུབ་ཐོབ་འདི་ལྟ་བུ་དང་མཇལ་ནས་ནོར་འདི་དག་གི་དགོས་་་་་
ཅིའང་མེད་སྙམ། ཕྱག་ཕྱིར་འབྲངས་ཏེ་ནོར་རྣམས་ནི་མ་གོད་མ་ཟག་པར་བདག་པོ་་་་
སོ་སོས་ལོངས་སྤྱད། དེ་ལྟར་གངྒ་གཉིས་པ་བཟློག་ཅིང་། དེའི་ཚེའང་གླུ་བླངས།
མཉན་པ་དེ་ནི་སྐལ་ལྡན་ཅིག་ཅར་བའི་ལམ་གྱིས་དཀྲི་བར་འོས་པའི་སློབ་མ་ཌོམྦི་ཧེ་རུ་་
ཀ་ཞེས་གྲགས་པ་དེ་ཡིན་ལ། དེ་ནས་དཔོན་སློབ་གཉིས་ཀྱིས་རྒྱ་གར་ལྷོ་ཕྱོགས་ཌཱ་ཀི་་
ནི་པཱ་ཏ་ཞེས་བྱ་བའི་ཡུལ་དུ་བྱོན། དེར་ཆང་འཚོང་མ་ཀ་མ་རུ་པ་སིདྡྷི་སྟེ་གཟུགས་ཀྱི་་
འདོད་པའི་དངོས་གྲུབ་ཅེས་བྱ་བ་ལས་ཆང་ཉོས་པས། རིན་ཅི་སྤྱོད་ཟེར། ངེད་་་་་
ངོམས་པར་གྱིས་དང་རིན་སྦྱིན་གྱི་གསུངས་པས། ཡིད་མ་ཆེས་པ་ལ། ཉི་གྲི་་་་་
མཚམས་སུ་རི་མོ་མཛད་དེ། འདི་ནམ་ཡོལ་བ་ན་རིན་སྦྱིན་གྱི་གསུངས་ནས། དེའི་་
ཆང་ཐམས་ཅད་ཟད་པར་གསོལ། དེ་ནས་རིམ་གྱིས་ཡུལ་ཁམས་བཅོ་བརྒྱད་ཀྱི་ཆ་ང་་་་
ཐམས་ཅད་ཟད་པར་གསོལ་ཡང་། ཉི་གྲིབ་ཅུང་ཟད་ཀྱང་མ་ཡོལ། དེའི་ཚེ་རྒྱལ་་་་་
པོའི་དབྱུ་གུ་དང་ཆུ་ཚོད་པ་ཐམས་ཅད་ཀྱང་འཆུགས། མི་ཕྱུགས་ཐམས་ཅད་གཉིད་་་་
ཀྱིས་ར་རོ་བ་སོགས་ཆེས་དུབ་པར་གྱུར་ནས། གང་ཡིན་བརྟགས་པས། རྣལ་་་་་
འབྱོར་དབང་ཕྱུག་གི་ནུས་པ་བསྟན་པར་ཤེས་ནས། རྒྱལ་པོས་ཉི་མ་གཏང་བར་ཞུས་
པས༑ ང་ལ་ཆང་རིན་སྦྱིན་རྒྱུ་མེད་གསུངས། དེར་ཆང་འཚོང་མ་རྣམས་ལ་ཆང་རིན་
ཅི་དགོས་པ་རྒྱལ་པོས་བྱིན་ཏེ། ཉི་མ་བཏང་བ་ན། དམར་ཧྲིལ་གྱིས་ནུབ་པར་གྱུར་་་
15

ཏེ༑ ཞག་གསུམ་གྱི་མཚན་ཕྱེད་པ་ཙམ་དུ་སོང་འདུག །དེ་ལྟར་གངྒཱ་ཐེང་གཉིས་་་་་
བཟློག་ཅིང་། ཉི་མ་གཏིང་པར་བཟུང་ངོ་། །ཞེས་སྙན་པའི་གྲགས་པས་ཕྱོགས་་་་་
ཐམས་ཅད་དུ་ཁྱབ་པར་གྱུར། དེ་ནས་རིམ་གྱིས་པའི་ལམ་གྱིས་དཀྲི་བར་འོས་པའི་་་་་
སློབ་མ་ནག་པོ་པ་རྗེས་སུ་གཟུང་བའི་ཕྱིར་དང་། བྷི་མེ་ས་ར་འདུལ་བའི་དོན་དུ་་་་
གར་ལྷོ་ཕྱོགས་བྷི་མེ་ས་རའི་ཡུལ་དུ་བྱོན་ཏེ། དེ་ན་རྒྱལ་པོ་ནཱ་ར་པ་ཏི་སྟེ་མིའི་བདག་་་་
པོ་ཞེས་བྱ་བའི་མུ་སྟེགས་པ། རལ་པ་ཅན་ལྔ་བརྒྱ་མཆོད་གནས་སུ་འཛིན། སྔོན་གྱི་
རྒྱལ་པོ་འཇིགས་སྡེས་བྱས་པའི་དབང་ཕྱུག་གི་ལིངྒ་ཞིག་ལ། དུས་རེ་ལ་ར་དང་མ་ཧ་་་
ཁྲི་ཕྲག་མང་པོ་བསད་ནས་མཆོད་པ་བྱེད་པ་ཞིག་ཡོད་པ་དེར་བྱོན་ནས། སཾ་སྐྲྀ་ཏ་་་་
སྐད་དུ་རིག་བྱེད་དང་མཐུན་པའི་བསྟོད་པ་མང་དུ་མཛད་པས། རྒྱལ་པོ་ཤིན་ཏུ་མ་་་
སྟེ་འདི་ལྟ་བུའི་མཁས་པ་ཆེན་པོ་རྙེད་པར་དཀའ་བ་ཡིན་པས། རལ་པ་ཅན་ལྔ་བརྒྱའི་་
དཔོན་དུ་འོས་སོ་ཞེས་དེ་ལྟར་བསྐོས། སློབ་དཔོན་གྱིས་ཀྱང་དེ་ལྟར་བཞུགས་ནས།
རལ་པ་ཅན་རྣམས་དབང་ཕྱུག་གི་རྟེན་ལ་ཕྱག་དང་མེ་ཏོག་ལ་སོགས་པ་འབུལ་བའི་ཚེ།
སློབ་དཔོན་གྱིས་བརྟག་གཉིས་སམ། བརྒྱད་སྟོང་པའང་ཟེར་ཏེ། དེ་ལྟ་བུའི་གླེགས་
བམ་རལ་པའི་ཁྲོད་ནས་ཕྱུང་སྟེ་དེ་ལ་ཕྱག་མཆོད་མཛད་པས། རལ་པ་ཅན་རྣམས་་་་་
ཀྱིས་རྒྱལ་པོ་ལ་སྨྲས་པས། རྒྱལ་པོ་ན་རེ། ཁོང་ལྟ་བུའི་མཁས་པ་རིག་བྱེད་ཀྱི་་་་
མཐར་སོན་པ་ཞིག་དབང་ཕྱུག་ལ་ཕྱག་མཆོད་མི་བྱེད་པ་ཅི་ཞིག་སྲིད། ཁྱེད་རང་་་་་
རྣམས་ཀྱིས་ཕྲག་དོག་ཡིན་མོད་ཅེས་བདེན་པར་མ་བཟུང་། ཡང་དང་ཡང་དུ་བསྙད་་་་
པས་རྒྱལ་པོའང་ཐེ་ཚོམ་དུ་གྱུར་ཏེ་ལན་གཅིག་གི་ཚེ་རྒྱལ་པོ་དང་ལྷན་ཅིག་ཕྱག་མཆོད་་་་་
བྱས་པ་ན། སློབ་དཔོན་གྱིས་སྔར་བཞིན་ཕྱག་མཆོད་བྱས་པས། རྒྱལ་པོ་ན་རེ།
དབང་ཕྱུག་གི་རྟེན་ལ་ཕྱག་མི་འཚལ་བ་ཅི་ཡིན་ཟེར། འདིས་བདག་གི་ཕྱག་མི་ཐེག་་་་་
གསུངས་པས། འདོད་པའི་ཁམས་ན་འདི་བས་ཆེ་བ་མེད་ན། ཕྱག་ཅི་ཞིག་མི་ཐེག །
འཚོལ་ཞིག་ཅེས་ནན་ཏན་གྱིས་བསྐུལ་བས། སློབ་དཔོན་གྱིས་རྟེན་དེ་ལ་རྒྱལ་པོ་སྡིག་
ཅན་གྱིས་ང་ལ་དབང་མེད་པས་ལྷ་ཁྱོད་བཟོད་པར་བཞེས་ཤིག་གསུངས་ནས། ཐལ་་
ནནམོ་སྦྱར་ཏེ་ན་མོ་བུདྡྷ་ཡ་གསུངས་པས་སུམ་ཆ་གས། དྷམ་ཡས་སུམ་གཉིས་གས། །
16

སདྡྷཱ་ཡས་ཕྱེད་ཚལ་དུ་གས་པ་ན། རྒྱལ་པོ་འཁོར་བཅས་འཇིགས་ཤིང་སྐྲག་པ་
ཞབས་ལ་གཏུགས་ཏེ། རྟེན་སྡུད་པར་གསོལ་བ་བཏབ་པས། རྟེན་བསྡུས་པའི་སྤྱི་
བོར་ཐུགས་རྗེ་ཆེན་པོའི་རྡོ་སྐུ་ནག་པོ་ཞིག་བཞག་ནས། འདི་བསལ་ན་རྟེན་འཇིག་་་་་
པར་འགྱུར་ལ། འདི་ཇི་སྲིད་བཞུགས་པ་དེ་སྲིད་དུ་རྟེན་འཇིག་པར་མི་འགྱུར་་་་་
གསུངས་ནས་བྱོན། དེའི་ཚེ་རལ་བ་ཅན་ལྔ་བརྒྱའི་ཁྲོད་ནས་གཅིག་མུ་སྟེགས་ཀྱི་་་་
སྤྱོད་ངན་པས་ཡིད་ཕྱུང་། རྣལ་འབྱོར་དབང་ཕྱུག་གི་ཡོན་ཏན་མཐོང་བས་སེམས་་་་་
ཕྲོགས་ཏེ་རྗེས་སུ་འབྲངས་པ་ནི་ཤར་ཕྱོགས་ནག་པོ་པ་སྟེ། སངས་རྒྱས་ཀྱི་བསྟན་པ་་་
ལ་མ་ཞུགས་ཏེ་འཇུག་འདོད་ཡོད་པ་ཞེས་བྱ་བའི་གང་ཟག་གི་མཚན་གཞིར་ཡང་འཛིན་
པ་ཡིན་གསུངས། དེ་ནས་དཔོན་སློབ་གསུམ་པོ་དེ་ལྷོ་ཕྱོགས་སུ་རྒྱང་ཙམ་བྱོན་པ་ན།
ཏམ་བྲ་པྲ་ཏི་མ་ཞེས་བྱ་བ་རྒྱལ་པོ་ཛོ་གི་ཞེས་བྱ་བས་བྱས་པའི་ལྗོན་དམར་ལས་གྲུ་་་་
པའི་དབང་ཕྱུག་གི་སྐུ་ཞལ་གསུམ་ཕྱག་དྲུག་པའི་རྣམ་པ་ཁྲུ་བརྒྱད་ཅུ་པ་ཞིག་ཡོད་པ་ལ།
དུས་རེ་ལ་སྲོག་ཆགས་སྟོང་ཕྲག་མང་པོ་བསད་པའི་ཤ་ཁྲག་གིས་མཆོད་པ་བྱེད་པ་ཞིག་་་་
ཡོད་པ་དེར་བྱོན་ཏེ། དེ་ན་མུ་སྟེགས་བྱེད་དུ་མ་འདུས་ནས་མཆོད་པ་བྱེད་པ་ལ།
སློབ་དཔོན་དཔོན་སློབ་ཀྱིས་ནང་དུ་འཚངས་པས། ཁོང་རྣམས་ན་རེ། སྐལ་བ་་་་་
ཕྱིར་སྟེར། འདིར་མི་ཤོང་བ་འདུག་པས་མ་འོངས་ཟེར་བ་ལ། སློབ་དཔོན་གྱིས་མི་་
ཤོང་ན་འགྲོ་བའི་འོས་ཁྱོད་ཡིན་གསུངས་ནས་རྟེན་དེ་ལ་ཞབས་རྡོ་བརྒྱབས་པས།
ཁོང་རང་མུ་སྟེགས་པའི་ལུགས་ཀྱི་རབ་གནས་ཉམས་པ་ཡིན་པས། རྟེན་དེ་སློབ་་་
དཔོན་གྱི་རྗེས་བཞིན་དུ་ཁྱོར་ཁྱོར་གོམ་པ་བདུན་ཙམ་འོངས་ཏེ། སྒོའི་ཕྱིར་སླེབ་པ་་་་
དང་ཁ་བུབ་ཏུ་འགྱེལ། དེར་མུ་སྟེགས་བྱེད་ཐམས་ཅད་འཇིགས་ཤིང་སྐྲག་པས་ཞབས་
ལ་གཏུགས། རྟེན་འཇོག་པར་གསོལ་བ་བཏབ་པས། སྲོག་གི་མཆོད་པ་མི་བྱེད་་་་་
པར་འབྲས་ཆན་སོགས་དཀར་གསུམ་གྱིས་མཆོད་པ་བྱེད་ན་འཇོག །དེ་མིན་ཁྲིད་འགྲོ་
ཞེས་འཇིགས་འཇིགས་མང་པོ་མཛད་པས་དེ་དག་གིས་ཀྱང་དེ་བཞིན་དུ་ཁས་བླངས་ཏེ་་་
བཞག་གོ །དེ་ལྟར་བྱོན་པའི་ལམ་བར་ན་མུ་སྟེགས་པའི་རྟེན་ཡོད་པ་ཐམས་ཅད་བིར་་
པས་བཤིག་གིན་འདུག་གོ་ཞེས་གྲགས་པས་ཐམས་ཅད་འཇིགས་ནས། ཉེས་སེལ་དུ་་་

མུ་སྟེགས་པའི་རྟེན་རེ་རེའི་མགོ་ཐོག་ཏུ་སངས་རྒྱས་པའི་རྟེན་རེ་རེ་བཞུགས་སུ་བཅུག་པ་་
གཟིགས་པས་མཚན་ཙམ་གྱིས་ཀྱང་བསྟན་པ་ལ་བྱ་བ་བྱས་འདུག་སྙམ་དུ་མཉེས། མུ་
སྟེགས་པའི་རྟེན་གཅིག་གི་མགོ་ཐོག་ན་རྗེ་བཙུན་སྒྲོལ་མའི་སྐུ་གཅིག་བཞག་འདུག་པ་ལ་
སློབ་དཔོན་གྱིས་བསྐོར་བ་མཛད་པས། སློབ་དཔོན་གར་འབྱོན་དུ་སྒྲོལ་མའི་ཞལ་ཁྱི་
རི་རི་གཟིགས་བྱུང་བས་ཞལ་བསྒྱུར་སྒྲོལ་མར་གྲགས། དེ་ལ་སློབ་དཔོན་གྱིས་བརྟན་་
བཞུགས་ཀྱི་མེ་ཏོག་ཕུལ་བས། རྟེན་དེའི་མགོ་དང་དབྱེར་མེད་དུ་སོང་སྟེ། ཁོང་་་་
རང་ཚོའི་ལུགས་ཀྱིས་སློབ་དཔོན་ཕྱིར་བྱོན་མ་ཐག་སྡུད་པའི་རྩིས་བྱས་མོད་བསྡུ་ཐེག་མ་་
བྱུང་བར་གདའ་གསུངས། དེ་ནས་ཀྱང་ལྷོ་ཕྱོགས་སུ་བྱོན་པ་ན་ས་ཧ་ཛ་དེ་ཝི་ཞེས་་་་་
བ་ལྷ་མོ་ཙཎྜི་ཀའི་རྡོ་སྐུ་རང་བྱུང་ཞིག་གནས་པ་ན་མུ་སྟེགས་ཀྱི་རྣལ་འབྱོར་མ་མང་དུ་་་་
གནས༑ དེ་དག་གིས་ཕྱོགས་དེར་མི་བྱུང་ཚད་ལྷ་ཁང་དེར་ཁྲིད་པ་ན་རང་བྱུང་གི་ཏྲི་ཤུ་་
ལ་ལྐོག་མར་ཟུག་ནས་འཆི། ཤི་བ་དེ་དག་གི་ཤ་ཁྲག་ལ་ཚོགས་འཁོར་བྱེད་པ་དེ་དག་
འདུལ་དུ་བྱོན་པ་ན་རྣལ་འབྱོར་མ་དེ་དག་དགའ་ནས་ནང་དུ་བྱོན་ཟེར་བ་ལ། གཡོག་་་
གཉིས་པོར་ཁྱེད་རང་ཁོང་རྣམས་ལ་གཏམ་མ་ཟེར་བར་རླུང་ཟུང་ལ་སྡོད་ཅིག་གསུངས་་་་
ནས༑ སློབ་དཔོན་ནང་དུ་བྱོན་པས། རྣལ་འབྱོར་མ་རྣམས་ན་རེ། ཟླ་བོ་གཉིས་
བོས་ཟེར། ཁྱེད་རང་གིས་བོས་གསུངས་པས། ཁོང་ཚོས་བོས་པས་ལན་མ་བྱུང་།
ལྟེ་བར་མཛུབ་མོ་རེག་པས་དྲི་ཆེན་འབུར་འབུར་བྱུང་བས་རུལ་འདུག་ཟེར་ནས་བཞག །
སློབ་དཔོན་ལྷ་ཁང་དེར་ཕེབ་པ་ན་ཏྲི་ཤུ་ལ་དེ་འདར་སི་ལི་ལི་བྱེད་པ་ལ་ཐལ་མོ་ཅིག་་་་་་
བརྡབས་པས་ཐལ་བར་བུན་གྱིས་སོང་། རྡོ་སྐུ་དེ་འཕར་བྱུང་བ་ལ། སྤྱི་བོར་ཐལ་མོ་
ཅིག་བསྐྱོན་པས་མགོ་བོ་ནུ་མའི་བར་དུ་བྱིང་སོང་། དེར་རྣལ་འབྱོར་མ་རྣམས་ཁྲག་་་་
སྐྱུགས་ཤིང་བརྒྱལ། ཁྱེད་ནང་པ་སངས་རྒྱས་པ་སྙིང་རྗེ་ཆེ་བ་ཡིན་པ་ལ། འདི་ལ་་་་
བུ་མ་བྱེད་ཞུས་པས། སྙིང་རྗེ་ཆེ་བས་ཀ་འདི་ཀ་བྱེད་པ་ཡིན་གསུངས། རྟེན་དེའི་སྤྱི་
བོར་མཆོད་རྟེན་ཞིག་བཞག །རྣལ་འབྱོར་མ་དེ་དག་ཐམས་ཅད་ནང་པའི་བསྟན་པ་ལ་་
བཙུད་དེ། ནང་པའི་རྣལ་འབྱོར་མར་བསྒྱུར། དེ་ནས་སྔར་གངྒཱ་བཟློག་པའི་དུས་སུ་་
རྗེས་སུ་འབྲངས་པའི་མཉན་པ་དེ་རང་ཉིད་དང་རྟོགས་པ་མཉམ་པ་ས་དྲུག་པའི་སེམས་་་་
18

དཔའ་ཆེན་པོར་བྱིན་གྱིས་བརླབས་ཏེ། རྒྱ་གར་ཤར་ཕྱོགས་ར་ཌའི་ཡུལ་སྣ་ཚོགས་སྒྲ་
ལྡན་གྱི་གྲོང་ཁྱེར་ཕོ་བྲང་ཀཾ་ཀ་ན་མུ་སྟེགས་རྒྱལ་པོ་དེ་ཧ་ར་ཞེས་བྱ་བ་མ་རུངས་པ་ཞིག་
གནས་པ་དེ་འདུལ་བར་བཏང་སྟེ། དེའང་གྲུབ་ཆེན་ཌོམྦི་པས་ནགས་ཀྱི་སྟག་མི་ཟ་ན་་་
ལ་དུག་སྦྲུལ་གྱི་སྲབ་མཐུར་གོང་རྨེད་སོགས་བྱས། ཕྱག་ཏུ་དུག་སྦྲུལ་ཆེན་པོ་ཞིག་་་་་་
བསྣམས་པ་སོགས་ཀྱི་རྒྱལ་པོ་དེ་བཏུལ་ནས་ར་ཌའི་ཡུལ་ཐམས་ཅད་རྡོ་རྗེ་ཐེག་པ་ལ་་་་་
བཀོད་པ་ཡིན་གསུངས་སོ། །སློབ་དཔོན་རྣལ་འབྱོར་གྱི་དབང་ཕྱུག་དཔོན་སློབ་་་
གཉིས་པོས་རྒྱ་གར་ཤར་ལྷོ་དེ་བི་ཀོ་ཊའི་རི་སུལ་ན། དགེ་བསྙེན་ལྕགས་ཀྱི་བྱིན་་་་་
ཅན་ཞེས་ཀྱང་ཟེར། སློབ་དཔོན་མི་ཕམ་སྦས་པའི་བཤེས་གཉེན་ཞེས་ཀྱང་གྲགས་པ་
དེས་པོ་ཊ་ལ་ནས་སྤྱན་དྲངས་པའི་ཁ་སཎཱ་ཎིའི་དྲུང་དུ་བྱོན། ཕྱག་དང་བསྐོར་་་་་
མཛད༑ དང་པོ་རབ་ཏུ་བྱུང་བ་ནས་བཟུང་སྟེ་ས་ཧ་ཛ་དེ་བི་བཏུལ་བའི་བར་གྱི་བསྟན་་
པ་ལ་བྱ་བ་བྱས་ཚུལ་རྣམས་ཕུལ་བས། ཐུགས་རྗེ་ཆེན་པོའི་ཞལ་ནས། རིགས་ཀྱི་་
བུ་ཁྱོད་ཀྱི་ནུས་པས་ནི་རི་རབ་ཀྱང་ཐལ་བར་བྱེད་ནུས་མོད་ཀྱི། འོན་ཀྱང་སེམས་ཅན་
གྱི་ལས་ཐ་དད་པ་བསམ་གྱིས་མི་ཁྱབ་པས་མུ་སྟེགས་བྱེད་རྣམས་ལ་དེ་ལྟ་བུའི་འཇིགས་་་
པ་བསྐྱེད་པར་མ་བྱེད་པར་སྙིང་རྗེ་ཆེན་པོ་སྐྱེད་ཅིག་གསུངས་པ་ལ། ནུབ་ཕྱོགས་ན་སོ་
བ་ནཱ་ཐ་ཞེས་བྱ་བ་ཞིག་ལ་དུས་རེ་ལ་སྲོག་ཆགས་སྟོང་ཕྲག་མང་པོ་བསད་ནས་མཆོད་པ་་
བྱེད་པ་ཞིག་ཡོད་པ་དེ་འདུལ། དེ་ནས་ཐུགས་རྗེ་ཆེན་པོའི་བཀའ་བཞིན་བགྱིད་ཞུ་་་་
པས༑ འོ་ན་དེའང་བརྟུལ་ཞུགས་ཀྱིས་མ་འདུལ་བར་ཐབས་ལ་མཁས་པས་ཐུལ་ཞིག་་
གསུངས༑ དེ་ནས་ཁོང་དཔོན་གཡོག་གིས་སོ་བ་ནཱ་ཐ་འདུལ་བར་བཞེད་དེ་བྱོན་པ་ན་་
ཁོའི་ཟག་བཅས་ཀྱི་མངོན་ཤེས་ཀྱིས་ཚོར་ནས་གདོང་བསུ་བའི་ཕྱིར་བྲམ་ཟེ་གཙང་མ་རི་
དྭགས་ཀྱི་པགས་པས་སྨད་དཀྲིས་པ། ཀུ་ཤ་སོགས་དག་བྱེད་དང་བཅས་པ་གཉིས་སུ་
སྤྲུལ་ནས་འོངས་པ་དང་ལམ་དུ་མཇལ། ཁོས་ཤེས་བཞིན་དུ་རྣལ་འབྱོར་པ་གར་འགྲོ་
ཟེར་བ་ལ། སློབ་དཔོན་གྱིས་ཀྱང་མཁྱེན་བཞིན་དུ་ཁོ་བོ་སོ་བ་ནཱ་ཐ་རླག་པར་བྱེད་་་་
འགྲོ་གསུངས་པས། ཁོ་ན་རེ། ཁྱེད་སངས་རྒྱས་པ་སྙིང་རྗེ་ཆེ་བ་ཡིན་ན་དེ་བརླག་་་་་
པར་བྱས་ནས་ཅི་བྱེད་ཟེར་བ་ལ། དེ་ཉིད་ཀྱིས་ཀ་བརླག་པར་བྱེད་གསུངས་པས། །
19

དེ་ཤར་ལུས་འཕགས་པོར་སོང་ནས་མེད་ཟེར། དེར་ཁོ་བོའང་སོང་སྟེ་བརླག་པར་་་་་
བྱེད༑ གླིང་བཞི་དང་ཚངས་པའི་འཇིག་རྟེན་དུ་སོང་ཀྱང་ཁོ་བོ་དེར་སོང་ནས་བརླག་་་་
པར་བྱེད་གསུངས་པས། ཁོ་ཤིན་ཏུ་འཇིགས་པས་དུས་དེ་ཉིད་དུ་གཟུགས་བསྟན་ནས་
དེ་བདག་ལགས་ན། བརླག་པར་མི་མཛད་དུ་གསོལ་ཞུས་པས། འོ་ན་དགེ་འདུན་་་་
གྱི་སྡེ་བཙུགས། དེར་ནང་པ་སངས་རྒྱས་པའི་གཙུག་ལག་ཁང་བཞེངས། དེའི་སྒོ་་་
གོང་དུ་ངའི་གཟུགས་བྲིས། མཆོད་པ་བྱེད་པ་ན་སྲོག་ཆགས་ཀྱི་མཆོད་པ་མི་བྱེད།
འབྲས་ཆན་དང་ཁུར་བ་ལ་སོགས་པས་ཐོག་མར་དཀོན་མཆོག་གསུམ་གྱི་རྟེན།
རྗེས་སུ་ང་ལ་མཆོད་པ་བྱས་ཏེ། དེའི་ལྷག་མས་ཁྱེད་རང་ལ་མཆོད་པ་བྱེད་ན་སྡོད་དུ་་་
འཇུག །དེ་ལྟར་མི་བྱེད་ན་རྡུལ་ཕྲན་བཞིན་དུ་བརླག་པར་བྱེད་དོ་གསུངས་པས།
ཁོས་ཀྱང་དེ་བཞིན་བགྱིད་པས་ཉི་ཟླ་གནས་ཀྱི་བར་སློབ་དཔོན་མཆོད་གནས་སུ་་་་་
བཞུགས་པར་གསོལ་བ་བཏབ། སློབ་དཔོན་གྱིས་ཀྱང་ཞལ་གྱིས་བཞེས་ཏེ། དེར་་་་
ཁོས༑ རྒྱ་གར་ནུབ་ཕྱོགས་ཏི་ཤ་ལའི་རྒྱལ་པོ་ཙནྡྲ་དེ་ཝཱ་ཞེས་བྱ་བ་ལ་རྨི་ལམ་དུ་ལུང་་་་
བསྟན་ནས་གོང་དུ་བཤད་པ་དེ་དག་ཐམས་ཅད་ཟླ་བ་གསུམ་ལ་གྲུབ་པར་གྱིས། ད་་་་
ལྟར་མི་བྱེད་ན་ཡུལ་འཁོར་དང་བཅས་པ་བརླག་པར་བྱེད་དོ་ཞེས་སྨྲས་པས་རྒྱལ་པོ་་་་
དེའང་འཇིགས་ནས་གང་ཟེར་བ་ལྟར་བསྒྲུབས། ལྷ་དབང་ཕྱུག་ཆེན་པོའང་འཇིགས་་་་
དགོས་པའི་རྣལ་འབྱོར་དབང་ཕྱུག་བིརླ་པ་དེ་ཇི་ལྟར་ཡོད་སྙམ་དུ་རྒྱལ་པོ་འཁོར་བཅས་་་
སྤྲོ་བ་དང་བཅས་པས་བསུ་བའི་བཀོད་པ་བསམ་གྱིས་མི་ཁྱབ་པ་དང་བཅས་པས་བསུས་
ཏེ་བསྙེན་བཀུར་བ་བྱས། སོ་བ་ནཱ་ཐ་ནས་དྲོ་ལམ་ཙམ་ཕྱིན་པ་ན་གླུ་ཙ་ར་ཞེས་བྱ་བའི་་
ས་ཕྱོགས་ལྗོན་ཤིང་དང་། འབབ་ཆུ་དང་། ནེའུ་གསིང་ལ་སོགས་པ་ཕུན་སུམ་་་་་
ཚོགས་པ་ཡིད་དུ་འོང་ཞིང་ཤིན་ཏུ་སྐྱིད་པ་ཞིག་ཡོད་པ་དེར་གཙུག་ལག་ཁང་བཞེངས།
དགེ་འདུན་ཡང་བརྒྱ་ཕྲག་ཙམ་ལ་བསྙེན་བཀུར། ར་དང་མ་ཧེ་ལ་སོགས་པ་ཚེ་ཐར་དུ་
བྱས་པ་རྣམས་ལའང་སུས་ཀྱང་འཚེ་བར་མི་ནུས་པར་བདེ་བར་རྒྱུ་བ་དེར་བྱོན། ད་་་་་
ནས་སློབ་མ་ནག་པོ་པ་རང་ཉིད་དང་རྟོགས་པ་མི་མཉམ་པ་ལ་རྡོ་རྗེའི་ཚིག་རྐང་གནང་་་་
ནས་རྟོགས་པ་མཉམ་པར་བྱིན་གྱིས་བརླབས་ཏེ། རྒྱ་གར་ཤར་ཕྱོགས་ན་མུ་སྟེགས་ཀྱི་
20

རྒྱལ་པོ་གདུག་པ་ཅན་ཞིག་ཡོད་པ་དེ་འདུལ་བ་དང་། སློབ་དཔོན་ཌ་མ་རུ་པ་རྗེས་སུ་་་
འཛིན་པ་དང་། ནུབ་ཕྱོགས་ཨོ་རྒྱན་གྱི་ཡུལ་ནས་རྡོ་རྗེའི་ཚིག་རྐང་གི་རྒྱབ་རྟེན་དུ་གྱུར་
པའི་ལུང་སྐོར་སྡེ་ལྔ་སྤྱན་འདྲེན་པ་སྟེ་དོན་དེ་གསུམ་ལ་བརྫངས། སློབ་དཔོན་རང་་་་་
ཉིད་སྤྱན་རས་གཟིགས་ཀྱི་བཀའ་བཞིན་དུ། རེ་ཞིག་འཛམ་བུའི་གླིང་དུ་བརྟུལ་ཞུགས་
ཀྱི་སྤྱོད་པ་མཛད་པའི་འཕྲོ་བསྡུས་ཏེ། རྡོའི་སྐུ་ལ་ཐིམ་ཡང་ཟེར། སློབ་དཔོན་ཉིད་་་་
ཡིན་ཡང་ཟེར་ཏེ། གང་ལྟར་ཡང་། སྐུའི་དབྱིབས་ཕྱག་གཡས་ཉི་མ་གཏིང་གནོན་་་་
གྱི་ཕྱག་རྒྱ་མཛད་པ། གཡོན་མཆོག་སྦྱིན་གྱི་མཐིལ་ན་གསེར་འགྱུར་གྱི་རེག་རྡོ་ཨ་རུ་
ར་འབྲིང་པོ་ཙམ་འཛིན་པའི་རྣམ་པ་ཅན་ཞིག་ཡོད་པ་ལ། ངོ་མཚར་བའི་ཡོན་ཏན་ནི།
སྐུ་དེ་ལ་གུས་པས་ཕུལ་ན་བྱིས་པ་ཆེས་ཆུང་ངུས་ཀྱང་མེ་ཏོག་གི་ཕྲེང་བ་དབུ་གཙུག་ཏུ་་་་
འབུལ་ཐུབ། ཐོ་འཚམས་པས་ཕུལ་ན་ཇི་ལྟར་གཟུགས་རིང་ཡང་མི་སྙོགས་པ་དང་།
མདུན་ན་རྡོའི་ཐོད་པ་ཞིག་ཡོད་པ་དེར་ཆང་ཚོད་འབུམ་ཕྲག་མང་པོ་བླུགས་ཀྱང་ལུད་པ་
དང་བོ་བ་མི་འོང་བ་ཞིག་ཡོད། དེའི་དྲུང་ན་ཕྱག་ན་རྡོ་རྗེའི་སྤྲུལ་པར་གྱུར་པ་ལྐུག་པ་
ཞིག་དང༌། རྡོ་རྗེ་ཕག་མོའི་སྤྲུལ་པ་རེས་འགའ་མཛེ་མོར་སྟོན། རེས་འགའ་ལྐུག་་་་
མར་སྟོན་པ་ཞིག་སྟེ་དེ་གཉིས་རྒྱུན་དུ་གནས་ལ། རེ་ཞིག་གི་ཚེ་དགེ་སློང་བཀྲེན་པའང་
ཟེར༑ བྲམ་ཟེ་བཀྲེན་པ་ཞིག་གིས་གསོལ་བ་བཏབ་ཀྱང་ཟེར་ཏེ། དེ་ལ་གསེར་་་་་
འགྱུར་གྱི་རེག་རྡོ་དེ་གནང་ནས་གསེར་མང་པོ་གྲུབ་པ་དང་རྒྱལ་པོ་ཞིག་གིས་ཐོས་ནས་་་་་
འཕྲོག་པར་རྩོམ་པ་ན། དགེ་སློང་དེས་བདག་གི་མིན། རྣལ་འབྱོར་དབང་ཕྱུག་་་་་
ཡིན་པས་ཁོང་རང་གི་ཕྱག་ཏུ་འབུལ། དེ་ནས་ལོང་བྱས་གསེར་འགྱུར་དེ་ཕྱག་ཏུ་ཕུལ་་
བས༑ རྒྱལ་པོ་བརྐམ་ཆགས་ཅན་དེ་ལ་གནང་མ་བཞེད་པར་ཕྱག་བསྡམས་པས་རྒྱལ་་
པོ་ཁྲོས་ཏེ་ཕྱག་གཅོག་པར་རྩོམ་པ་ན། གཅོག་མཁན་དེ་དེ་ཉིད་དུ་ཁྲག་སྐྱུགས་ནས་ཤི །
དུས་དེ་ནས་བཟུང་སྟེ་ཕྱག་གི་སྒྲུབ་ལྕགས་སྐུད་ཕྲ་མོ་ཐར་ཙམ་ལས་མེད་པས་དེ་ལ་་་་་
ལྕགས་སྐུད་བཅུག་ནས་བསགས་པའི་གསེར་རྣམས་ཀྱི་མཆོད་པའི་རྟེན་གཞི་བྱས་ཏེ་་་་
མཆོད་པ་བྱེད། མུ་སྟེགས་པ་རྣམས་ནི་འདི་པུརྱ་ཧ་ར་ཞེས་བྱ་བ་དབང་ཕྱུག་ཆེན་པོ་་་
བསོད་ནམས་འཕྲོག་པར་བྱེད་པ་གཅིག་ཡིན་པས་འདི་མ་མཆོད་ན་འཇིག་རྟེན་དུ་་་་་་
༡

དགེ་བ་དུ་མ་འབྱུང་ཟེར་ཆེད་དུ་མཆོད་པ་ལ་བརྩོན་པར་བྱེད། ནང་པ་སངས་རྒྱས་་་་་
རྣམས་ནི་དཔལ་སྟོབས་ཀྱི་མགོན་པོ་ཞེས་མཆོད་པར་བྱེད། མདོར་ན་འཛམ་བུའི་གླིང་
ན་རྟེན་ཇི་སྙེད་བཞུགས་པ་རྣམས་ཀྱི་ནང་ན། དུས་རྒྱུན་གྱི་མཆོད་པ་ཤར་ལྷོ་དེ་ཝཱི་ཀོ་་་
ཊ་ན་བཞུགས་པའི་ཁ་སར་ཎི་བཟང་། ཁྱད་པར་གྱི་མཆོད་པ་མ་ཧཱ་བོ་དྷི་བཟང་།
དུས་རྒྱུན་དང་ཁྱད་པར་གྱི་མཆོད་པ་གཉིས་ཆར་སོ་བ་ནཱ་ཐ་ལས་བཟང་བ་མེད་པར་་་་་
གྲགས༑ དེ་ལྟར་རྗེ་བཙུན་རྣལ་འབྱོར་གྱི་དབང་ཕྱུག་དེས་འཛམ་བུ་གླིང་དུ་བརྟུལ་་་་་
ཞུགས་ཀྱི་སྤྱོད་པས་བསྟན་པ་རྒྱས་པར་མཛད་ནས། བཅུ་གསུམ་རྡོ་རྗེ་འཛིན་པའི་གོ་་་
འཕང་མངོན་དུ་གྱུར་ཏེ། དུས་ད་ལྟའང་གཞོན་ནུ་ཀཱི་རྟི་ཀའི་མཆོད་གནས་མཛད་དེ།
སོ་བ་ནཱ་ཐ་ན་མངོན་སུམ་བཞིན་དུ་བཞུགས་པ་ཡིན་ལ། དེས་གླིང་འདིར་བརྟུལ་་་་་
ཞུགས་སྤྱོད་པ་ལ་ཐེང་གསུམ་འབྱོན་པར་གྲགས་པའི་བར་པ་ནི། རྒྱ་གར་གྱི་ཡུལ་དུ་་་
གླང་པོ་ཆེ་ཉི་མ་འཆར་བ་ཞེས་བྱ་བ་སྨྱོན་པ་ཞིག་གིས་ནགས་ཚལ་དང་། གྲོང་དང༌།
གྲོང་ཁྱེར་ཐམས་ཅད་ཉམས་པར་བྱས་པ་ན་རྣལ་འབྱོར་པ་ས་རུ་པའམ། སི་རོ་པ་ཞེས་
བྱ་བ་ཞིག་བྱུང་སྟེ། དེས་གླང་པོ་ཆེ་སྨྱོན་པ་དེ་ལ་ཞོན་ནས་གར་སོང་ཆ་མེད་དུ་འཇལ་་་་
ཡལ་བ་བཞིན་སོང་བར་གྲགས་པ་དེ་ཡིན་ལ། གསུམ་པ་ནི། བྷི་མེ་ས་རའི་རྟེན་་་་་
ཞིག་པ་དེ་སྡུད་པ་ལ་བྱོན་གྲུབ་ཀྱང་ཟེར། ད་འབྱོན་རྒྱུར་ཡང་གྲགས་གསུངས།
མདོར་ན་འཕགས་ཡུལ་རྒྱ་གར་དུ་པཎ་གྲུབ་དབང་པོ་ཇི་སྙེད་ཅིག་བྱོན་ཀྱང་། བརྟུལ་་་་
ཞུགས་ཀྱི་སྒོ་ནས་བསྟན་པ་ལ་བྱ་བ་འདི་ལྟ་བུ་བྱས་པ་སུའང་མ་བྱུང་ལ། དེས་ན་་་་་
བརྟུལ་ཞུགས་ཀྱིས་བསྟན་པ་འཛིན་པ་གྲུབ་ཆེན་རྣལ་འབྱོར་དབང་ཕྱུག །རྩོད་པས་་་་་
བསྟན་པ་འཛིན་པ་དཔལ་ལྡན་ཆོས་ཀྱི་གྲགས་པ། དབང་ཕྱུག་གིས་བསྟན་པ་འཛིན་་་་
པ་ཆོས་རྒྱལ་མྱ་ངན་མེད་ཅེས་ཉི་ཟླ་ལྟར་གྲགས་པ་ཡིན་ལ། ཕྱི་མས་བསྟན་པ་བཟུང་་་་
ཚུལ་ནི། པཎྜི་ཏ་ཤམ་སྔོན་ཅན་ཞེས་བྱ་བས་ཆོས་ལོག་བརྩམས་པའི་རྗེས་འབྲངས་་་་་
ཤིན་ཏུ་མང་པོར་གྱུར་ཏེ། སུས་ཀྱང་འདུལ་བར་མ་ནུས་པའི་ཚེ་ཆོས་རྒྱལ་མྱ་ངན་མེད་
ཀྱིས་ཁོའི་སྦྱིན་བདག་ཏུ་ཁས་བླངས་ནས་ཁོ་འཁོར་གཡོག་དང་བཅས་པ་ཐམས་ཅད་་་་་
བོས༑ ལ་ཆའི་ཁང་པ་ཆེན་པོར་བཅུག་སྟེ་དམག་དུ་མས་མཐའ་བསྐོར་ནས་མེ་ལ་་་་་་
22

བསྲེགས་ཏེ་གྲུབ་མཐའ་ངན་པའི་མིང་ཡང་མ་ལུས་པར་བྱས་པ་ཡིན་གསུངས། མདོར་
ན་འཇམ་དཔལ་རྩ་བའི་རྒྱུད་ལས། ཡི་གེ་དྷ་ཞེས་སྡོམ་བརྩོན་ཉིད། །ཅེས་སོགས་་་་
ཀྱིས་ལུང་བསྟན་ཞིང་། འདི་ཉིད་ཕལ་ཆེར་དཔལ་ལྡན་ཆོས་གྲགས་ཀྱི་ལུང་བསྟན་་་་་
དུའང་བཞེད་ཀྱང་། འབྲོག་མི་ལོ་ཙཱ་བ་རྗེས་འབྲངས་དང་བཅས་པའི་བཞེད་པས་རྣལ་
འབྱོར་དབང་ཕྱུག་ལུང་བསྟན་པར་འཆད་དེ། ཡི་གེ་དྷ་ཞེས་སྡོམ་བརྩོན་ཉིད། །
ཅེས་པ་ཆོས་སྐྱོང་གི་དང་པོ་དྷརྨཱ་ཞེས་བྱ་བའི་དོན། ལྷོ་ཡི་ཕྱོགས་སུ་རྣམ་པར་གྲགས་་་་
ཞེས་པའང་། ཆོས་གྲགས་ཀྱིས་ཆེད་དུ་ལྷོ་ཕྱོགས་སུ་མུ་སྟེགས་བཏུལ་བའི་ལོ་རྒྱུས་མི་་
སྣང་ལ། རྗེ་བཙུན་འདིས་བརྟུལ་ཞུགས་སྤྱོད་པས་མུ་སྟེགས་པ་བཏུལ་བ་ཕལ་ཆེར་ལྷོ་
ཕྱོགས་སུ་མཛད་པ་དང་། སྡོམ་བརྩོན་དེ་བཞིན་སྔགས་ཀྱང་གྲུབ། །ཅེས་པའང་་་་་
སྔགས་གྲུབ་པ་ནི་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ་ཡིན་ལ། ཆོས་གྲགས་་་་
ལ་ཆེད་དུ་སྔགས་གྲུབ་པའི་བཤད་པ་མི་སྣང་བས། དེས་ན་རྗེ་བཙུན་འདི་ལུང་བསྟན་་་་
པར་གྲུབ་པ་ཡིན་གསུངས།། ༈ གཉིས་པ་དེ་ལ་རྗེས་འབྲངས་ཇི་ལྟར་བྱུང་བའི་་་་
ཚུལ་ནི། གོང་དུ་སྨོས་པ་ལྟ་བུའི་ཤར་ཕྱོགས་ནག་པོ་པའམ། སློབ་དཔོན་འདིས་་་་་
ཀྱང་བརྟུལ་ཞུགས་ཀྱི་སྤྱོད་པ་མཐར་ཕྱིན་པས་བརྟུལ་ཞུགས་ནག་པོ་པའང་ཟེར། །
འཁྲུངས་པའི་ཡུལ་ལ་ཀརྨ་ཟེར་བས་ཀཎ་པ་ཡང་གྲགས་པ་དེས་ས་དྲུག་གི་རྟོགས་པ་་་་་
མངོན་དུ་བྱས། ཐོག་མར་རི་བོ་ཨུ་ཙ་ཡ་ན་ཞེས་བྱ་བར་སྒྲུབ་པ་མཛད། དེ་ནས་་་་་
རྣལ་འབྱོར་དབང་ཕྱུག་གི་བཀའ་བཞིན་དུ་ནུབ་ཕྱོགས་ཨོ་རྒྱན་གྱི་ཡུལ་ནས་ཀྱེ་རྡོ་རྗེའི་རྩ་
རྒྱུད་འབུམ་ཕྲག་ལྔ་པའི་དུམ་བུ་ལུང་སྐོར་ལྔ་ཞེས་བྱ་བ་རྡོ་རྗེའི་ཚིག་རྐང་གི་རྒྱབ་རྟེན་དུ་་་
གྱུར་པ་དེའང་སྤྱན་དྲངས་མོད། བོད་དུ་ནི་མ་འགྱུར་བ་འདྲ་གསུངས། དེ་བཞིན་དུ་་
རྒྱ་གར་ཤར་ཕྱོགས་ན་རྒྱལ་པོ་ཞིག་བཙུན་མོའི་འཁོར་ལ་ཆགས་པས་ངན་འགྲོར་འགྲོ་བ་
དེ་གདུལ་བྱར་གཟིགས་ནས་བཙུན་མོའི་ཕོ་བྲང་དུ་བྱོན་པ་དང༌། དེ་རྒྱལ་པོས་ཐོས་་་་
པས་ཁྲོས་ཏེ་མྱུར་དུ་གསོད་པར་བསྒོས་པ་ན། གཤེད་མ་རྣམས་ནང་དུ་ཕྱིན་པ་ན་སློབ་་
དཔོན་ཕྱིར་ཐོགས་མེད་དུ་ཐལ་ཐལ་བྱོན། ཕྱིར་ཕྱིན་པ་ན་ནང་དུ་ཐལ་ཐལ་བྱོན།
དེར་ཕོ་བྲང་གི་ཕྱི་ནང་ཐམས་ཅད་དམག་གིས་བཀང་བ་ན། སློབ་དཔོན་གཅིག་ལས་་་་

བརྒྱ༑ བརྒྱ་ལས་སྟོང་ལ་སོགས་པ་གྲངས་མེད་པར་གྱུར་ཏེ། རྒྱལ་པོ་འཁོར་བཅས་
དད་ནས་རྡོ་རྗེ་ཐེག་པ་ལ་བཀོད། དེས་མཚོན་པའི་ཡུལ་དབུས་ཀྱི་རྒྱལ་པོ་ཞིག་ཀྱང་་་་
བཏུལ་ཏེ། དྷ་མ་པའམ། ཌཱ་མ་རུ་པར་གྲགས་པ་དེ་ལ་རྣལ་འབྱོར་དབང་ཕྱུག་གིས་་
ལུང་བསྟན་པ་ལྟར་སྙན་བརྒྱུད་བཞི་གདམས་པར་མཛད། བརྟུལ་ཞུགས་ནག་པོ་་་་་
འདིའི་གསང་མཚན་ནི་པདྨ་བཛྲ་ཞེས་བྱ་བ་ཡིན་གསུངས། གྲུབ་ཆེན་དྷ་མ་པ་ཁོང་་་་་
བརྟུལ་ཞུགས་ཀྱི་སྤྱོད་པ་མཛད་པ་ན། ཕྱག་ཏུ་ཌ་མ་རུ་ཞིག་བསྣམས་ནས་ཡུལ་ཉེར་་་་
བཞི་དང་གནས་སོ་གཉིས་ཐམས་ཅད་དུ་ཌ་མ་རུ་དེ་ཁྲོ་ལོ་ལོ་འཁྲོལ་ཞིང་སྤྱོད་པ་མཛད་་་་
པས་ཌཱ་མ་རུ་པར་ཞེས་གྲགས་པ་དེས་ཀྱང་། མུ་སྟེགས་ཀྱི་རྒྱལ་པོ་མ་རུངས་པ་ཞིག་་་་
འདུལ་བའི་སླད་དུ། ནགས་ཀྱི་སྟག་མི་ཟན་ཞིག་ཁྲིད་ནས་རྒྱལ་པོའི་རྩར་བྱོན། གློ་
བུར་དུ་རྒྱལ་པོ་དེའི་ཐོར་ཅོག་ནས་བསྡུས་ཏེ་ཕྲག་པ་གཅིག་ལ་བཀལ། སྟག་དེ་ཕྲག་་་་
པ་གཅིག་ལ་བཀལ་ནས་བརྒྱུགས་པ་ན། འཁོར་ཐམས་ཅད་འཇིགས་ནས་ཞུ་བ་ཕུལ་་
བས༑ མུ་སྟེགས་ཀྱི་གྲུབ་མཐའ་སྤོང་ན་འཇོག །དེ་ལྟར་མི་བྱེད་ན་སྟག་ལ་སྦྱིན་་་་་
གཏོང་གསུངས་པས། རྒྱལ་པོ་འཁོར་བཅས་ཤིན་ཏུ་སྐྲག་ནས་མུ་སྟེགས་བྱེད་ཀྱི་གྲུབ་
མཐའ་སྤངས་ནས་རྡོ་རྗེ་ཐེག་པ་ལ་བཀོད་དོ། །ཤར་ཕྱོགས་ནག་པོ་པས་ལུང་བསྟན་་་་
པ་ལྟར། ཡུལ་དབུས་ཀྱི་རྒྱལ་པོ་སེང་གེ་རྣམ་པར་རྩེན་པ་ཞེས་བྱ་བ་བཏུལ་ཏེ་སྙན་་་་་
བརྒྱུད་བཞིས་གདམས། འདིའི་གསང་མཚན་ནི་བུདྡྷ་བཛྲ་ཞེས་བྱ་བ་ཡིན་གསུངས།
དེའི་སློབ་མ་ཨ་ཝ་དྷུ་ཏི་པ་ནི། ཡུལ་དབུས་ཀྱི་རྒྱལ་པོ་ཆེན་པོ་སེང་གེ་རྣམ་པར་རྩེན་པ་
ཞེས་བྱ་བ་དེ་ཡིན་ལ། ཁོང་གི་གྲུབ་ཆེན་ཌཱ་མ་རུ་པ་ལས་གདམས་པ་ཐོབ་ནས་རྒྱལ་་་་
སྲིད་ཐལ་བ་བཞིན་སྤངས་ཏེ། གཉིས་སྤངས་ཀྱི་སྤྱོད་པ་ཞེས་བྱ་བ་ཁོང་རང་གི་གྲོང་་་
ཁྱེར་དེའི་སྲང་མདོར་བྱིས་པའི་ཚོགས་ཀྱི་ཁྲོད་དུ་རྩེ་ཞིང་བཞུགས་པས་ཨ་ཝ་དྷུ་ཏཱི་པ་
ཞེས་གྲགས། གསང་མཚན་ནི་མི་མཉམ་རྡོ་རྗེ་ཞེས་བྱ་བ་ཡིན་ལ། དེས་རྗེས་སུ་་་་
བཟུང་བ་ནི་རྗེ་ག་ཡ་དྷ་ར་སྟེ། འདི་འཁྲུངས་པའི་ཡུལ་ནི་རྒྱ་གར་ཤར་ཕྱོགས་བྷ་ག་ལ་
སྟེ་རྒྱལ་པོ་ཙནྟཱ་རུ་པ་ཨ་ཀླུ་ཞེས་བྱ་བ། རིགས་ནི་རྒྱལ་པོའི་ཡི་གེ་པ་ཡིན་པས་ཀ་ཡསྒྲ་་
ཞེས་བྱ། མཚན་ནི་ག་ཡ་དྷ་ར་སྟེ། ག་ཡ་འགྲོ་བ་ལའོ་ཞེས་པས། སྟེང་དུ་འགྲོ་བ་
24

སྤྲིན་༑ འོག་ཏུ་འགྲོ་བ་ཀླུ་ཡིན་པས། སྤྲིན་འཛིན་ནམ། ཀླུ་འཛིན་ཞེས་པ་གང་་་་
རུང་ཡིན། ཞེས་འབྲོག་མི་ལ་སོགས་པ་སྔ་རབས་པ་རྣམས་བཞེད། ཁོང་རིགས་་་་་
པའི་གནས་མཐའ་དག་ལ་ཤིན་ཏུ་མཁས། རྒྱལ་པོའི་ཡི་གེ་པ་མཛད་ཅིང་བཞུགས་པ་་
བསམ་པ་
ན༑ ཨ་ཝ་དྷུ་ཏི་པས་ཌཱ་མ་རུ་པའི་ལུང་བསྟན་པ་བཞིན། ཁྱོད་ངའི་གདུལ་བྱར་འོས་
པ་ཡིན་པས་ངའི་དྲུང་དུ་ཤོག་ཅེས་ཡི་གེ་བསྐུར་བས་ཁོང་གིས་ཀྱང་དགེས་བཞིན་དུ་བྱོན་་
པས་སྙན་བརྒྱུད་བཞིས་གདམས་ཏེ། དེ་ལྟར་རྣལ་འབྱོར་དབང་ཕྱུག་ནས་རྗེ་འདིའི་་་་་
བར་སྔ་མ་སྔ་མས་ཕྱི་མ་ཕྱི་མ་ལུང་བསྟན་ཞིང་ཆིག་བརྒྱུད་ཁོ་ནར་བྱོན། དེས་ན་རྒྱ་་་་
གར་ན་གསུང་ངག་རིན་པོ་ཆེ་བྱ་བ་ཡོད་པ་འདུག་གི་བྱ་བ་ཙམ་ལས་པཎ་གྲུབ་ཕལ་ཆེ་་་་
བས་མ་ཐོས་པའི་གསང་ཆེན་དུ་བཞུགས་པ་ཡིན་ལ། རྣལ་འབྱོར་དབང་ཕྱུག་འདི་ལ་་་་
པཎ་གྲུབ་ཐམས་ཅད་ཀྱི་ཚད་མར་བྱེད་ཅིང་། ཀྲྀ་ཡ་ས་མུཙྪ་དང་། དཔའ་བོ་འོ་་་་
གསལ་གྱི་གྲུབ་བརྒྱའི་གླུ་འགྲེལ་སོགས་སུ་ཁུངས་སུ་དྲངས་མོད། དེ་དག་གིས་ཀྱང་་་་
མན་ངག་ཐོབ་པའི་ཚན་ནི་མིན་པར་སྣང་གསུངས། གཉིས་པ་བོད་ཡུལ་དུ་དར་ཚུལ་་་་
ལའང་གསུམ་གྱི། དང་པོ་སྤྱིར་དམ་པའི་ཆོས་དར་ཚུལ་ནི། དེའང་བོད་འདིར་དང་་་
པོ་མིའི་འགྲོ་བ་གཅིག་ཀྱང་མེད་པར། མངའ་རིས་ཁྱུང་དང་སེང་གེ་ལ་སོགས་པའི་བྱ་
དང་རི་དྭགས། དབུས་གཙང་ཤ་རྐྱང་དགོ་བ་སོགས། ཁམས་སྤྲེའུ་དང་སྟག་ག་ཟིག །
དོམ༑ གླང་ཆེན་ལ་སོགས་པའི་དུད་འགྲོས་བཟུང་། འདྲེ་སྲིན་མ་རུངས་པ་དུ་མ་་་་་
དང་༑ མི་མིན་འདྲེ་མིན་གྱི་མ་སངས་སྤུན་བཅུ་གཉིས་ལ་སོགས་པས་བདག་གི་་་་
བཟུང་བས། དགེ་སྡིག་གི་བླང་དོར་ཅིའང་མེད་པར་གཅིག་ལ་གཅིག་གནོད། ཉིང་་
ཤ་ཉིང་གིས་ཟ། ཉིང་ཁྲག་ཉིང་གིས་འཐུང་། མི་དགེ་བ་འབའ་ཞིག་སྤྱད་པས་ཤི་མ་
ཐག་བྱེ་མའི་རྐྱལ་པ་ཁ་སྦུབས་པ་ལྟར་ངན་སོང་དུ་འགྲོ་བ་ཞིག་ཡོད་པ་ལ། ཐུབ་པའི་་
དབང་པོས་ཐུགས་བརྩེ་བས། །དེ་དག་ཐུལ་ཅིག་པར་སྤྱན་རས་གཟིགས་ལ་ཞལ་་་་་
འཛུམ་པ་དང་སྤྱན་ཆེད་དུ་གཟིགས་པས་བསྐུལ། དེའི་གྲོགས་བྱེད་པར་སྒྲོལ་མ་་་་་
ལའང་གོང་བཞིན་བསྐུལ་བས་དེ་དག་གིས་ཀྱང་དགོངས་པ་གཏད། དེ་ནས་རེ་ཞིག་་་་
གི་ཚེ་བྱའི་ལོ་སྟོན་ཟླ་ར་བ་ལ་སྤྲེའུ་ཐམས་ཅད་རྨི་ལམ་མཐུན་པར་རྟའི་ཟླ་བ་ལ་སྲིན་པོའི་

ཡུལ་ན་སྲིན་པོ་ཐམས་ཅད་ཁྲག་གིས་མྱོས་ནས་གཉིད་དུ་སོང་ཡོད། ཁྲའི་ཟླ་བ་ལ་་་་་་
གཉིད་སད་ནས་དེར་སྲིན་པོ་ཐམས་ཅད་བོད་དུ་ལྷགས་ཏེ་སྤྲེའུ་ཐམས་ཅད་ཟ་བར་བྱེད་་་་
དོ་ཟེར་བ་རྨིས། སྤྲེའུ་རྣམས་གཅིག་ལ་གཅིག་གིས་བཤད་པས་ཐམས་ཅད་ཁ་འཆམ་་་
པར་ང་ལའང་དེ་འདྲ་རྨིས་ཟེར། དེར་སྤྲེའུ་ཐམས་ཅད་འཇིགས་ནས། སྤྲེའུའི་རྒྱལ་་་་
པོ་ཧ་ནུ་མཉྫ་ལ་ཞུས་པས། སྤྱིར་རྨི་ལམ་ལ་ངེས་པ་མེད་མོད། འོན་ཀྱང་སེམས་་་་་
ཅན་རིགས་མཐུན་པ་ཐམས་ཅད་ལ་དུས་གཅིག་ཏུ་དེ་ལྟར་རྨི་ན་བདེན་ཉེན་ཡོད་པས།
ཟློག་པའི་ཐབས་ལ་འབད་དགོས། དེའང་ད་ལྟ་ཁོང་རྣམས་གཉིད་དུ་སོང་བའི་སྒང་ལ་
མ་ཐུབ་ན། དེ་ནས་མི་ཐུབ་ཟེར་ནས། དེར་སྤྲེལ་རྒྱལ་ཧ་ནུ་མཉྫའི་མཇུག་མ་ལ་མེ་་
སྦར་ཏེ་སྲིན་པོའི་ཁང་པ་བསྲེགས་པ། སྤྲེའུ་གཞན་ཐམས་ཅད་ཀྱིས་ཁྲི་ལྟར་བརྩེགས་་་་
ནས་མཁར་གྱི་རྩེ་ནས་ཧ་ནུ་མཉྫ་འབེབས་པ་དང་། མཇུག་མའི་མེ་གསོད་པ་སོགས་་་་
བྱེད་པར་བྱས། ཧ་ནུ་མནས་སྲིན་པོའི་ཁང་པ་ལ་མེ་སྦར་བ་ན་སྤྲེའུ་ཞེས་བྱ་བ་མི་་་་
བརྟན་པའི་ཚད་ཡིན་པ་ལྟར། ཐམས་ཅད་ཧན་གདལ་བས་ཁོང་རང་རྣམས་གར་རྒྱུ་ཆ་་
མེད་དུ་གྱུར། ཧ་ནུ་མན་འབེབས་པ་དང་མེ་གསོད་མཁན་སོགས་ཅིའང་མ་བྱུང་བར།
ཧ་ནུ་མན་མཆོངས་པས་རྐང་ལག་རྣམས་ཆག །མཇུག་མའི་མེའང་གསོད་མ་ནུས་པར་
ཤིན་ཏུ་ཉམ་ཐག་པ་ན། འཕགས་པ་སྤྱན་རས་གཟིགས་དེར་བྱོན་ནས་ཧ་ནུ་མནྡ་ཁྱོད་་་་
ཅི་ཉེས་གསུངས། ཁོས་ལོ་རྒྱུས་ཞུས་པས། འཁོར་བ་ཐམས་ཅད་སྡུག་བསྔལ་་་་
རང་བཞིན་དུ་བསྟན། ཁོང་ལ་དགེ་བསྙེན་གྱི་བསླབ་གཞི་ལྔ་བྱིན་ཏེ། བོད་དུ་སོང་་་་
ལ་སྒོམས་ཤིག་གསུངས་ནས་བརྫངས། ཧ་ནུ་མཉྫས་བསམ་ཡས་མཆིམས་ཕུའི་བྲག་་་་
དེ་ལ་བསྒོམ་ཞིང་བཞུགས་པས། ཉིན་གཅིག་བྲག་སྲིན་མོ་ཞིག་དེར་བྱུང་ནས་ལྷ་་་་
ཅིག་གནས་དགོས་ཟེར་བ་ལ། ང་ཐུགས་རྗེ་ཆེན་པོའི་དགེ་བསྙེན་ཡིན་པས། ད་་་་་
ལྟར་བྱར་མི་རུང་གསུངས་བཟློག་པས། ཁྱོད་ང་དང་ལྷན་ཅིག་མི་འདུག་ན། ་་་་་
སྲིན་པོ་དང་འགྲོགས་ནས་སྲིན་ཕྲུག་ལྔ་བརྒྱ་སྐྱེས། དེ་དག་དང་བཅས་པས་སེམས་་་་་་
ཅན་མང་པོ་ལ་གནོད་པ་བྱས་པས་དམྱལ་བར་འགྲོ་བས། དེ་ལྟ་བུ་མ་བྱུང་ཙམ་ལ་་་་་
ལྕེབ་པ་ཡིན་ཟེར་བས། སྤྲེའུའང་སྙིང་རྗེ་སྐྱེས། ད་འོ་ན་ངས་འཕགས་པ་ལ་ཞུས་ཀྱི།

ཁྱོད་ངང་སྲིངས་ཤིག་གསུངས་ནས། མཆོངས་ཐེངས་གཅིག་ལ་པོ་ཊ་ལར་སླེབས།
འཕགས་པ་ལ་རྒྱུ་མཚན་ཞུས་པས། ཤིན་ཏུ་ལེགས་ཀྱི་དེ་ལྟར་གྱིས་ཤིག །ཁྱོད་ཀྱི་
བུ་ཚ་བོ་བརྒྱུད་པ་དང་བཅས་པ་ལ་བརྟེན་ནས་དམ་པའི་ཆོས་དར་བར་འགྱུར་རོ་ཞེས་་་་་
ལུང་བསྟན། སླར་མཆོངས་ཐེངས་གཅིག་ལ་བོད་དུ་སླེབས། བྲག་སྲིན་མོ་དང་་་་
འདུས་པ་ལས། ཕྲུ་གུ་བབས་པ་འདྲ་བ་ལ་མཇུག་མ་མེད་པ་ལྔ་སྐྱེས། དེ་དག་་་་
ནགས་མ་བྱ་ཚོགས་ཅན་ཞེས་བྱ་བར་བསྐྱལ་ནས་བཞག་པས། དེ་དག་ན་ཚོད་སྨིན་ཏེ།
དེར་ཡོད་པའི་སྤྲེའུ་མོ་རྣམས་དང་འདུས་པ་ལས། ལོ་དུས་ན་ཕྲུ་གུ་ལྔ་བརྒྱ་ཙམ་སྐྱེས།
དེ་དག་ཟ་རྒྱུས་ཕོངས་པས་ཤིན་ཏུ་ཉོན་མོངས་ནས་སླར་པོ་ཊ་ལར་བྱོན་ནས་ཞུས་པས།
ནས་ལ་སོགས་པའི་འབྲུ་སྣ་ལྔ་བསྐུར་ནས་འདི་དག་བྱིན། མ་འོངས་པ་ན་ཁྱོད་ཀྱི་་་་
བརྒྱུད་རྣམས་རིན་པོ་ཆེ་ལྔ་ལ་ལོངས་སྤྱོད་པར་འགྱུར་རོ། །ཞེས་གསེར་ལ་སོགས་པ་
བོད་ཡུལ་དུ་གཏོར། འབྲུ་དེ་དག་ཡར་ལུང་མཐིལ་གྱི་ཟོ་ཐང་བྱ་བར་བཏབ་པས་ཕུན་་་
སུམ་ཚོགས་པ་སྐྱེས། དེ་དག་ལ་སྤྲེའུ་ཕོ་མོ་རྣམས་ཀྱིས་ལོངས་སྤྱད་པས་རིམ་གྱིས་་་་་
འཕེལ་ཏེ། དེ་ཐམས་ཅད་ཀྱང་བླའི་གཟུགས་གཡག །རྟ། ཤ་བ། ལུག་ག་་་་་
གཟུགས་སུ་ཡོད་པའི་རྟེན་འབྲེལ་གྱིས་མི་ཕལ་ཆེར་བྱད་དབྱིབས་བླ་གཟུགས་གང་ཡིན་་་
དེ་འདྲ་བ་འབྱུང་བས། བླ་གཟུགས་ཀྱི་དབྱེ་བས་ཐོག་མར་ལྡོང་དང་སྟོང་། སེ་དང་་་་
དམུ་གཉིས་ཏེ་མིའུ་རིགས་བཞི། སེ་ལས་གྱེས་པ་འ་ཞྭ། དམུ་ལས་གྱེས་པ་འབྲུ་སྟེ་་་
མིའུ་གདོང་དྲུག །དེ་དག་ལས་གྱེས་པ་དུ་མ་དང་བཅས་པས་བོད་ཐམས་ཅད་མ་་་་་
ཁེངས་པར་གྱུར། དེ་ལའང་ཕ་སྤྲེའུའི་རིགས་ཀྱིས་བོད་ཀྱི་ཕོ་ཐམས་ཅད་སྤྱད་དངོས་
ལ་སོགས་པ་གང་ལའང་མིག་གིས་བལྟས་པས་མི་ཆོག་པར་ལག་ཏུ་ལེན་དགོས་པ་་་་
སོགས་མི་བརྟན་པའི་རྣམ་འགྱུར་མང་། མ་བྲག་སྲིན་མོའི་རིགས་ཀྱིས་མོ་ཐམས་ཅད་་་་
ཞེ་སྡང་ཆེ་བ་དང་། ཁོང་ཁྲོ་ཐུ་བ་བྱུང་། མདོར་ན་ཐུགས་རྗེ་ཆེན་པོའི་སྤྲུལ་པ་སྤྲེའུ་་
དང་༑ སྒྲོལ་མའི་སྤྲུལ་པ་བྲག་སྲིན་མོ་གཉིས་ལས་བོད་ཀྱི་མི་རྣམས་ཆད་པ་ཡིན་ལ།
ཁྱད་པར་འཕགས་བསྟོད་ཀྱི་འགྲེལ་པར་རྒྱལ་པོ་རུ་པི་ཎི་ཞེས་པ་བོད་དུ་བྲོས་པ་ལས་་་་་
བོད་ཀྱི་མི་རྣམས་འཕེལ་བར་བཤད་མོད། དེ་ནས་འཕེལ་བའང་ཡོད་ལ། དེས་་་་་
27

རངམཚོན་པའི་རྒྱ་ནག་དང་ཧོར་ལ་སོགས་པ་ནས་འཕེལ་བའང་ཡོད་ཀྱི། གཙོ་བོར་བོད་་་་
རྣམས་སྤྲེའུ་དང་བྲག་སྲིན་ལས་འཕེལ་བ་ཡིན་གསུངས། དེ་ལྟར་བོད་དུ་མི་བྱུང་ཀྱང་་་་
ཡུན་རིང་པོའི་བར་རྒྱལ་པོ་ལ་སོགས་པ་ནི་མེད། སིལ་བུ་རང་གར་གནས་པའི་ཚེ་་་་
ཞིག་ན། རྒྱ་གར་དུ་རྒྱལ་པོ་སྐྱབས་སེང་ལ་བུ་མིག་བྱ་ལྟར་མས་ཡར་འགེབས་པ།
སོར་མོ་དྲ་བས་འབྲེལ་བ་སོགས་མཚན་དང་ལྡན་པ་ཞིག་བལྟམས། མཚན་མཁན་ལ་
བསྟན་པས། འདིས་ཡང་ན་དགྲ་ཐམས་ཅད་འཇོམས། ཡང་ན་ཡབ་ཀྱི་རྒྱལ་སྲིད་་་་
འཕྲོག་ཟེར་བས། ཧ་ཅང་ཡ་འུད་དུ་གྱུར་ནས་བདག་ཏུ་མ་བཟུང་བར་འབངས་རི་ཁྲོད་
པ་རྣམས་ལ་བྱིན། དེ་དག་གིས་གསོས་པ་ན་ཁོང་རྣམས་ཀྱིས་ཟོས་པའི་ལྷག་མ་མི་ཟ།
ནགས་ཚལ་རྣམས་ཀྱིས་བསིལ་གྲིབ་དང་རླུང་སྐྱོབ་སོགས་བྱེད། བྱ་དང་སྤྲེའུ་ལ་་་་་
སོགས་པས་ཤིང་ཏོག་སོགས་འབུལ། གར་གནས་སུ་འོད་འཁྱིལ་ལེ་འོང་བ་སོགས་་་་་
བསོད་ནམས་དང་ལྡན་པའི་རྣམ་འགྱུར་དུ་མ་བྱུང་། ཁོང་ཆེར་སྐྱེས་ནས་ང་སུའི་བུ་་་་
ཡིན་དྲིས་པ་ལ་ལོ་རྒྱུས་བསྙད་པས་ཐུགས་ཕྱུང་སྟེ། ནགས་དང་རི་ལ་སོགས་པ་གཅིག་
ནས་གཅིག་ཏུ་བརྒྱུད་ཅིང་འཁྱམས་པས་ཡར་ལྷ་ཤམ་པོའི་མགུལ་དུ་ཕེབ། དེ་ནས་་་་་
ཤེལ་བྲག་གི་རྩེར་བྱོན། དེའི་ཚེ་རྩྭ་ཞག་བྱས་པའི་ཕྱུགས་འཚོ་བའི་རྫི་བོ་མང་པོས་་་་
འོད་ཆེན་པོ་ཞིག་ལམ་གྱིས་རི་དེར་བབས་པ་མཐོང་། སང་ཉིན་རི་དེ་ལ་ཐོག་ལྷ་བོན་་་
པོ་སོགས་བོད་ཀྱི་རིག་པ་ཅན་གྱི་མི་བཅུ་གཉིས་ཀྱིས་གཙོར་བྱས་ལྷ་མཆོད་བྱེད་མི་མང་་་་
དུ་བྱུང་བ་ལ། ཕྱུགས་རྫི་རྣམས་ཀྱིས། ཁྱེད་ཚོའི་ལྷ་མཆོད་ལེགས། མདངས་ལྷ་་་
ཞིག་འོད་ཀྱི་རྣམ་པར་བྱས་ནས་བསང་ཁྲུས་ཀྱི་རྫིང་ཁར་བབས་སོང་ཞེས་བཤད། ལྷ་་
མཆོད་པ་རྣམས་ཀྱིས་ཕྱིན་པ་ན། རྫིང་ཁ་ན་ཁྱེའུ་གཞོན་ནུ་འོད་ཀྱི་རང་བཞིན་མཚན་་་་
དང་ལྡན་པ་ཞིག་འདུག་ནས་ཁྱེད་གང་ནས་བྱོན་བྱས་པས་གནམ་ལ་མཛུབ་མོ་བཙུགས།
འདི་ངེས་པར་གནམ་ནས་བབས་པར་འདུག་པས་ངེད་རང་རྣམས་ཀྱི་དཔོན་དུ་གདན་་་་་
འདྲེན་ཟེར། ཁྱེམ་ཏོག་ལ་སོགས་པ་ཐམས་ཅད་སྦྲེལ་ནས་ཁྲི་བྱས། ཁོང་རང་་་་་
རྣམས་ཀྱིས་གཉའ་བ་ལ་བཏེག་ནས་སྤྱན་དྲངས་པས། བོད་ཀྱི་རྒྱལ་པོ་ལ་སྔ་བ་གཉའ་s
ཁྲི་བཙན་པོ་ཞེས་བྱ་བར་གྲགས། དེ་ནས་གདུང་རབས་ཉི་ཤུ་རྩ་ལྔ་ན་འཕགས་པ་ཀུན་
28

ཏུ་བཟང་པོའི་རྣམ་འཕྲུལ་ལྷ་ཐོ་ཐོ་རི་སྙན་ཤལ་ཞེས་བྱ་བ་བྱོན། དེའི་ཚེ་སྔ་དྲོ་ཉི་མའི་
ཟེར་ལ་ཞོན་པའི་ཚུལ་དུ་རིན་པོ་ཆེའི་ཟ་མ་ཏོག་གི་ནང་དུ་ཙིནྟ་མ་ཎིའི་གཟུངས་ཞེས་ད་་་་
གཙུག་ཏོར་དྲི་མེད་དང་། མུ་དྲའི་ཕྱག་རྒྱ་ཞེས་པ་གསེར་གྱི་ཨོ་བཞི་སྒྲོམ་དུ་བྲིས་་་་་
དང་། སྤང་སྐོང་ཕྱག་བརྒྱ་པ་དང་། ཤེལ་གྱི་མཆོད་རྟེན་ལ་སོགས་པ་རྒྱལ་པོའི་་་་་
ཁང་ཐོག་ཏུ་བབས། དེའང་ཁ་ཅིག་ནི། རྒྱ་གར་དུ་ཆོས་རྒྱལ་མྱ་ངན་མེད་ཀྱི་གདུང་་་་
བརྒྱུད་རྒྱལ་པོ་མང་པོའི་རྗེ་ཞེས་བྱ་བས་ཟ་མ་ཏོག་དེ་རྒྱལ་མཚན་གྱི་རྩེ་ལ་བཏགས་ཏེ་་་་
མཆོད་པ་བྱེད་པ་ལ། སྐབས་ཤིག་གི་ཚེ་གློ་བུར་དུ་རླུང་ཆེན་པོ་ཞིག་ལངས་ཏེ་དེས་་་་་At，
ཁྱེར་བའི་ཚུལ་གྱིས་བོད་དུ་བྱོན་པ་ཡིན་ཟེར། ལ་ལ་མཁན་པོ་བོ་དྷི་སཏྭ་དང་།
པཎྜི་ཏ་ལི་བྱིན་གཉིས་ཀྱིས་བོད་དུ་བྱོན་ཀྱང་། ཡི་གེ་སོགས་མེད་པས་བསྟན་པ་སྤེལ་་་
བར་ནི་མ་ནུས། ཞི་བ་འཚོའི་མཚན་ལ་བློ་སེམས་འཚོ་ཞེས་པ་དང་། ལི་བྱིན་ལ་ལི་་
ཐེ་སེ་ཞེས་གྲགས། དེར་ཁོང་གཉིས་ཀྱིས་ཟ་མ་ཏོག་དེ་རྒྱལ་པོའི་ཕྱག་ཏུ་གཏད་དེ། །
མ་འོངས་པ་ན་ཁྱེད་ཀྱི་གདུང་བརྒྱུད་ལ་འདིའི་དོན་ཤེས་པ་འབྱུང་ཞེས་ལུང་བསྟན་ནས་་་་
རྒྱ་གར་དུ་བྱོན་ཡང་ཟེར། གང་ལྟར་ཡང་རྒྱལ་པོ་འཁོར་བཅས་ཀྱིས་དེ་གང་ཡིན་པར་་་
མ་ཤེས་མོད། བྱོན་པ་ཙམ་གྱིས་བོད་ལ་བདེ་སྐྱིད་བསམ་གྱིས་མི་ཁྱབ་པ་བྱུང་བས་་་་་
མཚན་གཉན་པོ་གསང་བར་བཏགས་ཏེ། གསེར་སྐྱེམས་དང་གཡུ་སྔོན་གྱིས་མཆོད་པ་
བྱས༑ དེས་ན་རྒྱལ་པོ་འདིའི་རིང་ལ་དམ་པ་ཆོས་ཀྱི་དབུ་བརྙེས་པ་ཞེས་གྲགས།
དེ་ནས་གདུང་རབས་ལྔ་ནས་འཕགས་པ་སྤྱན་རས་གཟིགས་ཀྱི་སྤྲུལ་པ་རྒྱལ་པོ་སྲོང་་་་་
བཙན་སྒམ་པོ་བྱོན། བལ་བཟའ་དང་རྒྱ་བཟའ་ལ་སོགས་པས་ཇོ་བོ་མི་བསྐྱོད་རྡོ་རྗེ་་་
དང༌༑ ཤཱཀྱ་མུ་ནེ་ལ་སོགས་པའི་རྟེན་དུ་མ་སྤྱན་དྲངས། ཐོན་མི་སཾ་བྷོ་ཊ་དང་།
པཎྜི་ཏ་ལི་བྱིན་གཉིས་ཀྱིས་སྤང་ཀོང་ཕྱག་བརྒྱ་པ་སོགས་བསྒྱུར། རྟེན་དེ་དག་ག་་་་་་
བཞུགས་གནས་སུ་ར་ས་འཕྲུལ་སྣང་གི་ལྷ་ཁང་དང་། མཐའ་འདུལ་དང་། ཡང་་་་་
འདུལ་ལ་སོགས་པའི་གཙུག་ལག་ཁང་དུ་མ་བཞེངས་པ་སོགས་དགེ་བ་བཅུའི་སྲོལ་རྒྱས་
པར་བཏོད་མོད། འོན་ཀྱང་བསྟན་པའི་རྩ་བ་རབ་ཏུ་བྱུང་བ་སོགས་མེད་པའི་ཕྱིར་དམ་
པའི་ཆོས་ཀྱི་སྲོལ་བཏོད་པ་ཞེས་གྲགས་གསུངས། དེ་ནས་གདུང་རབས་ལྔ་ན་་་་་
29

འཇམ་དཔལ་གྱི་སྤྲུལ་པ་རྒྱལ་པོ་ཁྲི་སྲོང་ལྡེའུ་བཙན་བྱོན། དེས་རྒྱ་གར་གྱི་པཎྜི་ཏ་་་
དྷི་སཏྭ་དང་། སློབ་དཔོན་པདྨ་ལ་སོགས་པ་དུ་མ་སྤྱན་དྲངས། བསམ་ཡས་་་་་
འགྱུར་ལྷུན་གྱིས་གྲུབ་པའི་གཙུག་ལག་ཁང་བཞེངས། སད་མི་མི་བདུན་ལ་སོགས་་་་་
པའི་རབ་ཏུ་བྱུང་བ་དུ་མ་བསྒྲུབས་ཏེ་ལོ་ཙཱ་བ་བསླབས་ནས། ལོ་ཙཱ་བ་ཆེ་བ་བརྒྱ་རྩ་
བརྒྱད༑ ཆུང་བ་སྟོང་རྩ་བརྒྱད་ལ་སོགས་པས་ཐེག་པ་ཆེ་ཆུང་གི་དམ་པའི་ཆོས་བསམ་་
གྱིས་མི་ཁྱབ་པ་བསྒྱུར། སྒོམ་སྒྲུབ་ཉན་བཤད་ཀྱི་གྲྭ་མང་པོ་བཙུགས་ཏེ། མདོར་ན་་
བསྟན་པ་མ་ལུས་པ་ཡོངས་རྫོགས་སུ་བྱུང་བས། དམ་པའི་ཆོས་དར་ཞིང་རྒྱས་པར་་་་་
མཛད་ཅེས་གྲགས་པ་ཡིན་གསུངས། དེའི་རྗེས་སུ་རྒྱལ་པོ་སད་ན་ལེགས་མཇིང་ཡོན་་
དུ་གྲགས་པས་དཀར་ཆུང་གི་ལྷ་ཁང་བཞེངས། བསྟན་པ་ལ་བྱ་བ་རྒྱ་ཆེན་པོ་མཛད།
དེ་བཞིན་དུ། གྲོང་ཁྱེར་རྡོ་འཇོག་ཅེས་བྱ་བར་ཁྱིམ་བདག་རལ་པ་ཅན་ཞེས་བྱ་བ་་་་
འབྱུང་ངོ༌། །ཞེས་ལུང་བསྟན་པའི་མངའ་བདག་ཁྲི་རལ་གྱིས་འཛམ་བུ་གླིང་གི་སུམ་་་་་
གཉིས་ལ་དབང་མཛད། འུ་ཤང་རྡོའི་ལྷ་ཁང་བཞེངས། རྒྱ་གར་གྱི་པཎྜི་ཏ་ཛི་ན་མི་་
ཏྲ་ལ་སོགས་པ་དུ་མ་སྤྱན་དྲངས། ལོ་ཙཱ་བ་སྐ་ཅོག་ཞང་གསུམ་ལ་སོགས་པ་དུ་མས་་་་་
སྔར་མ་འགྱུར་བའི་ཆོས་དུ་མ་བསྒྱུར། སྔར་བསྒྱུར་བ་རྣམས་ལའང་ཡུལ་སོ་སོའི་སྐད་་་
མི་འདྲ་བ་དུ་མ་ཡོད་པ་རྣམས་སྐད་གསར་བཅད་ཀྱིས་གཏན་ལ་ཕབ་སྟེ་གོ་བདེ་བ་་་་
བཅོས་༑ དེ་དག་ལ་སོགས་པ་བསྟན་པའི་བྱ་བ་བསམ་གྱིས་མི་ཁྱབ་པ་མཛད་དེ།།
དེ་ཡན་ཆད་ལ་བསྟན་པ་སྔ་དར་དུ་གྲགས་པ་ཡིན་གསུངས། རྒྱལ་པོ་དེ་གཤེགས་པའི་
རྗེས་སུ། གླང་དར་མའམ། དར་མ་འུ་དུམ་ཞེས་བྱ་བས་རྒྱལ་པོ་བྱས། ལོ་འགའ་
རྒྱལ་སྲིད་ཆོས་བཞིན་བྱས་ཀྱང་། དེ་ནས་ཁོང་གི་ཐུགས་ལ་གདོན་གསོལ་ཏེ། རྟེན་
གསུམ་ཕལ་ཆེ་བ་རྒྱ་གར་དུ་བསྐྱལ། ཇོ་བོ་ཤཱཀྱ་བྱེ་ཐེམས་སུ་སྦས། རབ་ཏུ་བྱུང་་་
ལ་ལ་ཕབ། ལ་ལ་བཀྲོངས། ལ་ལ་རྟ་ཞོན་པའི་སྟེགས་ལ་སོགས་པ་བྱས།
འགའ་ཞིག་ལ་རྔ་གཤང་བསྐུར་ཏེ་རི་དྭགས་བཤོར་དུ་བཏང་བ་ན། དེའི་ཚེ་ཡེར་པའི་་་་
སr，
བྲག་ལ་བྱང་ཆུབ་སེམས་དཔའ་ཕྱག་ན་རྡོ་རྗེའི་སྤྲུལ་པ་ལྷ་ལུང་དཔལ་གྱི་རྡོ་རྗེ་སྒྲུབ་པ་་་་
མཛད་ཅིང་བཞུགས་པས་བཙུན་པས་རི་དྭགས་བཤོར་བ་གཟིགས་ནས་ཅི་ཡིན་དྲིས་་་་་
3 )

པས༑ རྒྱལ་པོ་སྡིག་ཅན་གྱིས་བསྟན་པ་བསྣུབས་ནས་འདི་ལྟར་མི་བྱ་བའི་དབང་མེད་
ཟེར༑ དེར་ལྷ་མོ་རེ་མ་ཏིས་ལུང་བསྟན་བྱུང་བ་ལྟར། ཁོང་གིས་རྟ་དང་བེར། །
མདུང་ལ་སོགས་པ་དཀར་པོ་ལ་སོལ་བས་བྱུགས་ཏེ་ནག་པོར་བྱས། བསམ་ལྷ་ས་་་་
ཞེས་དཔེ་ཕལ་ཆེར་འདུག །ཡས་སུ་བྱོན་པས། བྲན་མོ་ཆུ་འཆུན་གཅིག་དང་ཕྲད། །
རྒྱལ་པོ་དང་མཇལ་བའི་ཕྲིན་བྱས་པས། ད་ལྟ་གླ་བའི་ཚལ་དུ་འབྱོན་པས་དེར་མཇལ་་
ཁར་འོང་བ་ཟེར། རྒྱལ་པོ་གླ་བའི་ཚལ་དུ་མིག་མང་རྩེས་ནས་ཁམས་དུབ་སྟེ་རྡོ་རིང་་་་་
གི་ཡི་གེ་ཀློག་གིན་འདུག་པ་ལ་མཇལ་བའི་ཕྱག་འབུལ་བ་ལྟར་བྱས་ནས་མདུང་བསྣུན་་་་
ཡང་ཟེར། ལྕགས་མདའ་བརྒྱབས་ཀྱང་ཟེར་ཏེ་གང་ལྟར་ཡང་རྒྱལ་པོ་བསད་པས། །
ཡང་ན་ལོ་གསུམ་གྱིས་སྔས། ཡང་ན་ལོ་གསུམ་གྱིས་འཕྱིས་ཟེར་ནས་གུམས། དེར་
ཁོང་གི་རྟ། བེར། མདུང་རྣམས་དཀར་པོར་བྱས་ཏེ། ང་ལྷ་གནམ་ཐེལ་དཀར་པོ་
བྱ་བ་ཡིན་ཟེར་ཞིང་ཁྲོས་པས། རྗེས་འདེད་པ་རྣམས་ཀྱིས་ས་ཕྱིས་པས་མ་ཟིན། དེ་
ནུབ་འོ་བརྒྱལ་ཐང་ལ་གཟིམས་ནས། སང་ཡེར་པར་བྱོན། རྒོད་ཀྱི་ཐུལ་པ་ཕྱི་ནང་་
སློག་ནས་བཞེས། ཕུག་རོན་གྱི་རྐང་པ་བཅིངས་ནས་འཕུར་དུ་བཅུག་པས་ཕུག་རོན་་་་
འཁོར་བའི་གཤོག་པས་དུད་པ་དང་རྡུལ་ཐམས་ཅད་ཕབ་པའི་ཁར། མུག་པ་མང་པོ་་་
སྤར་བུ་ན་ཚགས་མཛད་པ་བཏང་ནས། སྒྲོ་ཕོད་དུལ་ལེ། ས་བབས་ཁད་དེ།
མུག་རྗེས་ཤིག་གེ་བཞུགས་པས་བྱིངས་ཡིད་ཆེས་ནས་ལོག་སོང་། གཅིག་གིས་ཁོད་་་་
གི་ཐུགས་ཀར་ལག་པ་སྦྱར་བས། ཐུགས་ཐུག་གེ་བ་དེ་ཤེས་ནས། རྒྱལ་པོ་བཀྲོང་
མཁན་ལྷ་ལུང་དཔལ་གྱི་རྡོ་རྗེ་བྱ་བའི་འབྱུང་པོ་འདི་ཡིན་པ་འདུག་སྟེ། སྤྱི་ཚོད་ལ་སྒོས་
ཚ་འདེབས་དོན་མི་འདུག་ཟེར་ནས་སོང་། དེར་བཞུགས་མ་ནུས་པར་ཁམས་ཕྱོགས་་་་
ལ་བྱོན། དེ་ལྟར་བྱང་ཆུབ་སེམས་དཔའ་དེས་རྒྱལ་པོ་སྡིག་ཆེན་བསད་ཀྱང་།
བསྟན་པ་ཧ་ཅང་ཉམས་ཆེས་པས་གསོ་བར་ནི་མ་ནུས། དེའི་ཚེ་ཆུ་བོ་རི་ལ་གཙང་གཡོ་
དམར་གསུམ་བྱ་བ་བཞུགས་པ་རྣམས་ཀྱང༌། དེར་བཞུགས་མ་ནུས་པར། འདུལ་་་་་
བ་ལ་སོགས་པའི་ཆོས་དྲེའུ་དཀར་མོའི་རྒྱབ་གཅིག་བཀལ་ནས་བྲོས། ཐོག་མར་ཧོར་་་་
གྱི་ཡུལ་དུ་བྱོན་པས་སྐད་མི་གཅིག་པས་བསྟན་པ་སྤེལ་བར་མ་ནུས། ཁམས་ཀྱི་དད་་་་
31

ཏིག་ཤེལ་གྱི་བྲག་ཕུག་གམ། ཨ་གཉན་ཤེལ་གྱི་བྲག་ཕུག་ཅེས་བྱ་བར་བཞུགས། །
དེའི་ཚེ་བོན་པོའི་རིགས་ཀྱི་བྱང་ཆུབ་སེམས་དཔའ་གཅིག་སྔོན་གྱི་རིགས་སད་དེ་བསྟན་་་་
པ་ལ་འཇུག་པར་མོས་ནས་ཁོང་གསུམ་ལ་ཞུས་པས། ཀརྨ་ཤ་ཏཾ་སོགས་བསྟན་ནས་
འདི་བཞིན་ནུས་མི་ནུས་ལྟོས་གསུངས་པས། ཤིན་ཏུ་དད་དེ་རབ་ཏུ་བྱུང་བ་ན། ལྷ་ས་
ལུང་དཔལ་གྱི་རྡོ་རྗེ་ལ་ཁ་སྐོང་ཞུས་པས་ངས་རྒྱལ་པོ་སྡིག་ཅན་བསད་པས་ཁ་སྐོང་མ་་་་་
ཉན༑ ཁ་སྐོང་བཙལ་གྱིས་གསུངས་ནས། རྒྱའི་ཧ་ཤང་གཉིས་རྙེད་པ་དེས་ཁ་སྐོང་་་་
བྱས་ཏེ་བསྙེན་པར་རྫོགས། མཚན་དགེ་བ་རབ་གསལ་དུ་བཏགས། ཕྱིས་ཁོང་ད་་་་་
དགོངས་པ་ཤིན་ཏུ་མཐོ་བས་དགོངས་པ་རབ་གསལ་དུ་གྲགས་པ་ཡིན་གསུངས།
དེའི་ཚེ་དབུས་གཙང་གི་མི་ལྔའམ། བཅུ་ལ་སོགས་པས་ཁམས་སུ་བྱོན་ཏེ་སྡོམ་་་་་
བླངས༑ རིམ་གྱིས་ཡར་བྱོན་ནས་སོ་སོར་དགེ་འདུན་གྱི་སྡེ་འཛུགས་པ་སོགས་མཛད་་་
མོད༑ འོན་ཀྱང་བསྟན་པ་ཉམས་ཆེས་པས་བཤད་གྲྭ་ནི་ཤིན་ཏུ་ངན་ཏེ། རྩ་་་་་
དམར་དམར་འདི་འགྲེལ་པ་ནག་ནག་འདིས་འཆད་པ་འདྲ་ཟེར་བ་ཙམ་ལས་མ་བྱུང་།
ལག་ལེན་ནི་ངལ་ཞིང་དུབ་པའི་མཐའ་ཁོ་ན་ལ་སྤྱོད་པ་བྱུང་། འདི་ལ་བཅོམ་ར་་་་་
གྱིས་བསྟན་པ་བར་དར་གྱི་ཐ་སྙད་བྱས་མོད།། ༈ རང་ལུགས་བསྟན་པ་ཕྱི་དར་ལ་་་
བསྟན་པའི་མེ་རོ་སྨད་ནས་བསླངས་པ་ཞེས་བྱ་བར་བཞེད། བསྟན་པའི་མེ་རོ་སྟོད་་་་
ནས་བསླངས་ཚུལ་ནི། དེར་རྒྱལ་པོ་བཀྲོང་བའི་ཚེ་སྲས་ཆུང་ངུ་ལས་མེད་པས་རེ་ཞིག་་
རྒྱལ་པོ་སོགས་མ་བྱུང་། དེ་ནས་ཡུམ་བརྟན་དང་འོད་སྲུང་གཉིས་སུ་གྱེས་པའི་འོད་་་་་
སྲུང་གི་སྲས་བཀྲ་ཤིས་བརྩེགས་དཔལ་དང་། སྐྱིད་ལྡེ་ཉི་མ་མགོན་སྟོད་དུ་བྱོན་པ་་་་
ལས༑ དང་པོ་ལྷ་རྩེ་སོགས་སུ་བཞུགས། གཉིས་པ་གུ་གེ་སོགས་སུ་བྱོན་པའི་སྲས་
སྲོང་ངེ་དང་ཁོ་རེ་གཉིས། སྲོང་ངེ་རབ་ཏུ་བྱུང་བའི་མཚན་ལྷ་བླ་མ་ཡེ་ཤེས་འོད་ཅེས་བྱ་
བ༑ གངས་རི་ཅན་གྱི་རྒྱལ་ཁམས་ན། །རིགས་ནི་རྒྱལ་རིགས་ཞེས་བྱ་བ། །ཡེ་་
ཤེས་འོད་ཅེས་བྱ་བ་འབྱུང་། །ཞེས་ལུང་བསྟན་པའི་ཆོས་རྒྱལ་དེས། བྱིས་པ་བློ་་་་
བ་བདུན། དེ་དག་གི་གཡོག་བདུན། ཡང་གཡོག་བདུན་ལ་སོགས་པ་ལ་གསེར་་་་་
ཕོངས་མེད་དུ་བསྐུར་ནས་རྒྱ་གར་དུ་ཆོས་སློབ་ཏུ་བཏང་བ་ལས། ཕལ་ཆེར་བར་ཆད་་་་
32

དུ་གྱུར་ཏེ། བོད་ལ་ཕན་ཐོགས་པ་ལོ་ཆེན་རིན་ཆེན་བཟང་པོ་དང་ལོ་ཆུང་ལེགས་པའི་་
ཤེས་རབ་ལས་མ་བྱུང་མོད། ལོ་ཙཱ་བ་ཆེན་པོ་མཁས་པའི་མཐར་ཕྱིན་པར་གྱུར་ཏེ། །
པཎྜི་ཏ་ཀ་ར་རྣམ་གསུམ་ལ་སོགས་པ་སྤྱན་དྲངས། མདོ་སྡེ་དང་། རྡོ་རྗེ་ཐེག་པའི་་་་
ཆོས་དཔག་ཏུ་མེད་པ་བསྒྱུར། དེ་བཞིན་དུ་བླ་མ་བྱང་ཆུབ་འོད་ཀྱིས་ཇོ་བོ་རྗེ་ལྷ་གཅིག་
སྤྱན་དྲངས། གསོན་རིམ་གྲོ་མེད་པ་ལ་རིམ་གྲོ། གཤིན་དགེ་བ་མེད་པ་ལ་དགེ་བ།
དགེ་བ་བསྔོ་བ་མེད་པ་ལ་བསྔོ་བ་སོགས་བཙུགས། དེས་མཚོན་པའི་པཎྜི་ཏ་དྷརྨ་ད་་་་
ལ་ལས་ཞང་ཞུང་རྒྱལ་བའི་ཤེས་རབ་ཀྱིས་སྡོམ་པ་བཞེས་ཤིང་། ལག་ལེན་དང་་་་
བཤད་བཀའ་གསན་ནས་རིམ་བཞིན་བརྒྱུད་པ་སྟོད་འདུལ་དུ་གྲགས་པ་སོགས། །
མདོར་ན་ལོ་པཎ་དུ་མས་བསྟན་པ་ཡོངས་སུ་རྫོགས་པར་བསྒྱུར། འཆད་ཉན་གྱིས་་་་་
གཏན་ལ་ཕབ་སྟེ་བསྟན་པ་དར་བར་བྱས་པ་ཡིན་གསུངས། གཉིས་པ་ཁྱད་པར་ལམ་་་
སྐོར་དགུ་བྱུང་ཚུལ་ནི། དེ་ལྟར་བོད་དུ་བྱུང་བའི་རྡོ་རྗེ་ཐེག་པའི་ཉམས་ལེན་ཐམས་་་
ཅད་ཀྱི་སྙིང་པོ་དྲིལ་བ་ལྟ་བུ་ནི་ལམ་སྐོར་དགུ་པོ་འདི་ཡིན་ལ། དེ་དག་བོད་འདིར་་་་་
སུས་སྤྱན་དྲངས་ཞེ་ན། པ་ཚབ་ལོ་ཙཱ་བ་དང་། རྗེ་འགོས་ལོ་ཙཱ་བ་སོགས་ཀྱིས་ཐོར་་་
བུ་སྤྱན་དྲངས་མོད། དགུ་ཆར་ཡོངས་སུ་རྫོགས་པར་མངའ་བ་ནི་རྗེ་བཙུན་འབྲོག་མི་་་
གཅིག་པུ་སྟེ། དེའང་རྗེ་བཙུན་འདིས་གསུང་ངག་རིན་པོ་ཆེ་དང་། གཏུམ་མོ་ལམ་་་
རྫོགས༑ ཡོན་པོ་སྲོང་བ། པདྨ་བའི་ལམ་རྣམས་ནི་རྗེ་ག་ཡ་དྷཱ་ར་ལས་གསན།
བསམ་མི་ཁྱབ། མཆོན་རྟེན་དྲུང་ཐོབ། ལྷན་ཅིག་སྐྱེས་གྲུབ་གསུམ་ནི། གྲུ་་་་་
ཆེན་དཔའ་བོ་རྡོ་རྗེ་ལས་གསན། ཨིནྡྲ་བྷཱུ་ཏིའི་ལམ་ནི་ཨོ་རྒྱན་གྱི་པཎྜི་ཏ་ཤེས་རབ་ཨ་་
ཙ་ར་དམར་པོའམ། དམག་ཟོར་མའི་བརྒྱུད་པ་འདི་དང་གཅིག་གསུངས། གསང་བ་ལས་ཡི་
གེ་མེད་པ་པཎྜི་ཏ་ཨ་མོ་གྷ་བཛྲ་ཆུང་བ་བོད་དུ་བྱོན་པ་དེ་ཡིན་གསུངས། ལས་གསན།
མདོར་ན་པཎ་གྲུབ་དབང་པོ་བཞི་ཙམ་མཉེས་པར་མཛད་ནས་ཡོངས་སུ་རྫོགས་པར་་་་་
གསན་པ་ཡིན་པས་རྡོ་རྗེ་ཐེག་པའི་མན་ངག་རྗེ་བཙུན་འདི་ཆེ་བ་ཡིན་གསུངས།
གསུམ་པ་བྱེ་བྲག་ཏུ་གསུང་ངག་རིན་པོ་ཆེ་དར་ཚུལ་ལ། ཐོག་མར་རྗེ་ག་ཡ་དྷ་ར་་་་་
སྲོལ་བཏོད་ཚུལ། བར་དུ་རྗེ་འབྲོག་མི་དཔོན་སློབ་ཀྱིས་སྤེལ་ཚུལ། མཐར་རྗེ་་་
33

བཙུན་ས་སྐྱ་པ་ཡབ་སྲས་ཀྱིས་དར་ཞིང་རྒྱས་པར་མཛད་ཚུལ་ལོ། །དང་པོ་ནི། རྗེ་་་
ག་ཡ་དྷ་ར་ལ་གྲུབ་ཆེན་ཨ་ཝ་དྷུ་ཏི་པས་ཆུ་བོ་ལོ་ཧི་ཏའི་འགྲམ་ན་གནས་པ། འཕགས་
པ་སྤྱན་རས་གཟིགས་ཀྱིས་ལུང་བསྟན་ཅིང་རྗེས་སུ་བཟུང་བ། རྒྱལ་པོའི་བླ་མར་གྱུར་་
པའི་དགེ་སློང་རྡོ་རྗེ་འཛིན་པ་ཞིག་ལ་གདམས་པ་འདི་བྱིན་ཅིག་ཅེས་པའི་ལུང་བསྟན་་་་་
པའི་སྣོད་ལྡན་གྱི་སློབ་མ་དེ་བོད་ན་ཡོད་པར་དགོངས་ནས། དེ་བཙལ་བའི་སླད་དུ་་་་
བོད་དུ་བྱོན། དེའི་ཚེ་ཐོག་མར་པུ་ཧྲངས་ལོ་ཙཱ་བ་གཞོན་ནུ་ཤེས་རབ་ཅེས་བྱ་བ་དང་་་་
མཇལ༑ གདམས་པ་འགའ་གནང་བས་ལོ་ཙཱ་བ་དེ་ཤིན་ཏུ་དད་ནས་ཆོས་མང་དུ་་་་་
གསོལ་བ་བཏབ་པས། ང་རེ་ཞིག་དབུས་གཙང་ལ་དོན་སྤྱོད་གལ་ཆེ་བ་ཞིག་ཡོད་པས་
དེར་འགྲོ། སླར་འདིར་འོངས་ནས་ཁྱོད་རང་འདོད་པའི་ཆོས་རྣམས་སྦྱིན་གསུངས་་་་་
ནས༑ ཟླ་བ་གསུམ་ལ་ཡར་འཁོར་བ། ལོ་ཙཱ་བས་གསེར་སྲང་ལྔ་བཅུ་འབུལ་བ། །
ཆོས་རྫོགས་པར་གནང་བའི་ཆེད་དོན་མཛད་དེ། རིམ་བཞིན་འབྲོག་མི་འཚོལ་དུ་བྱོན།
དེའི་ཚེ་འབྲོག་མི་ལྷ་རྩེའི་ལྷ་གསུམ་གྱིས་ཞབས་ཏོག་མཛད་དེ། ལྷ་རྩེའི་བྲག་ལ་ད་ལྟ་
རྗེ་ག་ཡ་དྷ་རའི་ཕུག་པ་ཡིན་ཟེར་བ་འདི་ན་སྐུ་མཚམས་ལ་བཞུགས་ཡོད་པའི་ཚེ།
ནུབ་ཅིག་སྔར་འོངས་མ་མྱོངས་པའི་མནལ་ལམ་ཁམ་པོ་ཆེ་ཞིག་བྱུང་སྟེ། དེའང་ཁང་་་་
པ་གསུམ་ཐོག་ཅིག་ན་རྗེ་འབྲོག་མི་བཞུགས་འདུག་པ་ལ། ལྷོ་ཕྱོགས་ཀྱི་རྒྱུད་ནས་་་་་
འོངས་ཟེར་བའི་མི་ནག་པོ་འཇིགས་སུ་རུང་བ་རི་ངོས་ཚད་ཙམ་ཞིག་ནམ་མཁའ་ལ་་་་་་
འཕུར་ནས་སླེབ་བྱུང་། དེའི་ཁ་ནས་དུང་གི་སེང་གེ་གཅིག་སྐྱུགས། དེའི་ཁ་ནས་་་་་
གསེར་གྱི་རྡོ་རྗེ་ཞིག་སྐྱུགས། དེའི་ལྟེ་བ་ནས་གསེར་གྱི་བུམ་པ་ཆུས་གང་བ་ཞིག་བྱུང་།
དེ་འབྲོག་མིའི་སྐུ་ལུས་ལ་ཐིམ་པས་ཐུགས་རྒྱུད་ལ་བདེ་ཆེན་གྱི་ཡེ་ཤེས་བསམ་གྱིས་མ་་་་
ཁྱབ་པ་འཁྲུངས། དེ་ནས་སྐུ་ལས་འོད་ཀྱི་གོང་བུ་གསུམ་ཆད་ནས་ཁང་པ་གསུམ་པོ་དེ་
འོད་ཀྱིས་ཁྱབ་པར་གྱུར། སླར་དེ་ཐམས་ཅད་འོད་དུ་ཞུ་ནས་འབྲོག་མི་རང་གི་སྐུ་ལུས་
ལ་ཐིམ། དེའང་འོད་དུ་ཞུ་ནས་ཞབས་གཉིས་ལ་ཐིམ། ཞབས་གཉིས་ཀྱང་ནམ་་་་་
མཁའ་ལ་འཇའ་ཡལ་བ་ལྟར་སོང་བའི་ངང་ནས་མནལ་སད། འདི་འབྲོག་མི་་་་་་
མནལ་ལམ་བཀའ་རྒྱ་མ་བྱ་བ་ཡི་གེ་མེད། སྙན་བརྒྱུད་བྱས་ནས་གསུང་ངག་འཆད་་་་
34

དུས་མ་གཏོགས་གང་ཡིན་ལ་འཆད་དུ་མི་འདོད་པ་ཡིན་གསུངས། དེ་ལྟར་བྱུང་བའི་་་་
རྗེས་ཙམ་སྒོ་འགག་ཏུ་ཨ་ཙ་རའི་རྭ་དུང་བུས་བྱུང་བ་ན། རྗེ་འབྲོག་མི་ཛོ་ཀི་ལ་ཐུགས་
བརྩེ་བར་ཡོད་པས་གང་ཡིན་བལྟར་བཏང་བས། ཨ་ཙ་ར་གོས་དམར་པོ་གྱོན་པ་ཞིག་
འདུག །དེ་ན་རེ། ང་རྒྱ་གར་ནས་ཁྱེད་ལ་གཏད་དེ་འོངས་པ་ཡིན་པས་མཇལ་ཁ་་་་
དགོས༑ ནོར་སྟེར་དགོས་ཟེར་བ་ལ། ང་མཚམས་དམ་པོ་ཡོད་པས་འཕྲད་མི་ཐུབ།
ནོར་སྦྱིན་རྒྱུ་མེད། ཟས་ཟོ་གསུང་བའི་ལན་སཾ་སྐྲྀ་ཏའི་སྐད་དུ་བསྐུར། བཟའ་་་་
བཏུང་གྱ་ནོམ་པ་བྱིན་པས། ཨ་ཙ་ར་དེ་ཤིན་ཏུ་མ་དགའ་བར་ཁྲོས། བཟའ་བཏུང་་་
ལ་མིག་ཙམ་ཡང་བལྟར་མ་ཉན། དེར་མཇལ་ནས་རྒྱུ་མཚན་དྲིས་པས། ཁྱོད་ཀྱིས་་་
ང་ལ་བརྙས་པ་ཆེན་པོ་བྱས། ཚིག་ངན་དུ་མ་སྨྲས་པ་ཡིན་ཟེར། དེར་ནོར་སྦྱིན་རྒྱུ་་་
མེད༑ ཟས་ཟོ་བྱས་པ་ཡིན་གསུངས་པས། དེ་སྐད་མ་བྱས། ཁྱོད་ཀྱིས་འདི་སྐད་་
བྱས་པ་ཡིན་གསུངས་ནས། ཞབས་གཡས་ལྟེ་བ་ལ་གཏད། ཞབས་གཡོན་་་་་
བརྐྱངས༑ ཕྱག་གཉིས་སྐེད་གཟེར་བྱས། ལག་པ་ནག་པོ་སོགས་ཟེར་བྱུང་་་་་
གསུངས༑ དེ་ས་རིས་བྱས་ཏེ་སྒྲ་བསྒྱུར་བས། ལག་པ་ནག་པོ་འཕངས་ལ་ཁོབ་་་
རྒྱུགས་བྱ་བར་འགྲོ་ཡིན་འདུག་པས། དེར་འབྲོག་མི་ཐུགས་མུག་སྟེ། ངས་རྒྱ་གར་་་
དུ་ཡུན་དེ་ཙམ་བསྡད། པཎྜི་ཏ་བརྒྱད་ཙམ་ལ་གཏུགས་པ་ཡིན་པ་ལ། ད་དུང་འདི་་་་
ཙམ་གྱི་སྒྲ་སྦྱོར་མི་མཁྱེན་པ་ཞེས་བཤུམ་པས། པཎྜི་ཏ་ན་རེ། དེ་ལ་ངུ་མི་དགོས། །
སྒྲའི་མཐའ་རྒྱ་མཚོ་ལྟ་བུ་སུས་ཀྱང་མི་རྟོགས་པས། ཕྲ་ཞིང་ཕྲ་བ་མཐའ་དག་ཁྱོད་་་་
མི་དགོས་ངས་ཀྱང་མི་ཤེས། འདི་ཙམ་ཤེས་པའང་ཁྱད་པར་འཕགས། ལོ་ཙཱ་་་་་
གཞན་གྱི་ཚོད་ན་ཁྱོད་མཁས་པ་ཆེན་པོ་ཡིན་གསུངས། དེར་ཆོས་ཀྱི་གསུང་གླེང་་་་་
མཛད་པས། སྤྱིར་རྡོ་རྗེ་ཐེག་པ། བྱེ་བྲག་མ་རྒྱུད། དེའི་ནང་ནས་ཀྱེ་རྡོ་རྗེ། །
ཁྱད་པར་རྣལ་འབྱོར་དབང་ཕྱུག་གི་གདམས་ངག་མངའ་བར་མཁྱེན་ནས་ཐུགས་ཤིན་ཏུ་་་
མཉེས༑ སྔོན་ཁ་སར་ཎིས་ལུང་བསྟན་པའང་དྲན་ནས་ཞབས་ལ་གཏུགས། ཐོག་་་་
མར་བླ་མ་ལྔ་བཅུ་པའི་སྒོ་ནས་དཔོན་སློབ་འབྲེལ་བརྟགས་པས། སོ་སོར་ཐུགས་ཤིན་
ཏུ་མགུ་སྟེ། ཆོས་འབྲེལ་གྱི་ཐོག་མར་དོན་ཡོད་གྲུབ་པའི་བླ་མའི་རྣལ་འབྱོར་གསན།
35

གཞན་ཡང་ཆོས་འགའ་ཞུས། གསེར་སྲང་བཅུ་ཙམ་ཕུལ། དེར་གསུང་ངག་ཞུ་བར་
གསོལ་བ་བཏབ་པས། ཁོ་བོ་པུ་ཧྲངས་སུ་ལོ་ཙཱ་བ་གཅིག་གི་རྩར་ཡོང་བའི་ཁས་ལེན་་་
བྱས་ཡོད་པས་རེ་ཞིག་དེར་འགྲོ། དེས་བྱིན་པ་ལ་སོགས་པའི་གསེར་རྣམས་རྒྱ་གར་་་་
གྱི་གནས་རྣམས་སུ་ཚོགས་གསོག་གི་ཚོགས་འཁོར། བླ་མ་རྣམས་ལ་མཆོད་པ་སོགས་
བྱེད་པ་དང་། རྒྱ་དཔེ་འདྲའང་ལེན་དགོས་པ་ཡོད་པས་རྒྱ་གར་ལ་འཁོར་ཙམ་འགྲོ།
རིང་ན་ལོ་གསུམ་ཙམ་ལ་ཚུར་འོང་བས་དེ་དུས་གདམས་པ་རྫོགས་པར་གནང་བས། །
རྒྱུད་ཀྱི་བཤད་བཀའི་ཡོན་ལ་གསེར་སྲང་བརྒྱ། མན་ངག་ཡོན་ལ་སྲང་བཞི་བརྒྱ་ཙམ་
དགོས་པས་སྒྲུབ་ལུགས་ཀྱིས་གསུངས་ནས་དཔོན་སློབ་ཞལ་དན་མཛད། དེ་སྐབས་་་་
སུ་པུ་ཧྲངས་ལོ་ཙཱ་བའི་བསུ་མ་མི་ལྔ། རྟ་ལྔ་དང་བཅས་པ་སླེབ་སྟེ། དེ་དག་གིས་་་་་
གདན་དྲངས་ཏེ་ཡར་བྱོན། དེའི་ཚེ་རྗེ་ག་ཡ་དྷ་ར་ལ་ན་བཟའ་དམར་པོ་ཞིག་ཡོད་པའི་་
སྟབས་ཀྱིས་ཨ་ཙ་ར་དམར་པོའི་ཞབས་ཞེས་པའམ། ལྭ་བ་དམར་པོ་ཞེས་གྲགས་་་་་
མོད༑ དམག་ཟོར་མ་སོགས་ཀྱི་བརྒྱུད་པ་འདི་དང་མི་གཅིག་གསུངས། དེར་་་་་
ཧྲངས་ལོ་ཙཱ་བའི་རྩར་རྒྱང་ཙམ་བཞུགས་ཏེ་རྒྱ་གར་ལ་བྱོན། དེ་ནས་རྗེ་འབྲོག་མི་སྤ་་་
གྲོའི་གནམ་ཐང་དཀར་པོ་བྱ་བ་ན་འབྲོག་པ་ཕྱུག་པོ་རབས་ཆད་བཟའ་མི་གཉིས་ཡོད་་་་
པས་གདན་དྲངས་ཏེ། མང་བཟང་བྱ་བའི་བྲག་ལ་སྐུ་མཚམས་མཛད་ཅིང་བཞུགས་པ་་
ན༑ ག་ཡ་དྷ་ར་ཕྱིར་བྱོན་ནས་ཟླ་བ་ལྔ་ཙམ་ལ་སླར་བོད་ལ་བྱོན་པའི་ལམ་གྲོ་མོ་ནས་་་
བྱོན་ཏེ། པཎྜི་ཏ་འབྱོན་གྱིན་ཡོད་པས་བསུ་རུ་ཤོག་བྱ་བའི་ཕྲིན་བཏང་བྱུང་བ་ལ། །
པཎྜི་ཏ་རང་ཐུགས་བསྲིང་ཕྱིར་བང་ཆེན་བཏང་སྟེ་ཟླ་བ་གཉིས་ལ་བསུ་བ་སླེབ་འོང་ཚུལ་་་་
ཞུས༑ བླ་ཆེན་ཐུགས་དགྱེས་པས་རིངས་པར་ལྷ་རྩེར་བྱོན་ནས། ལྷ་བཙུན་མཆེད་་་་
གསུམ་སོགས་བསྐུལ་ནས་བསུ་བའི་བཀོད་པ་པཎྜི་ཏ་ལ་འོས་པའི་གདུགས་དང་། ཁྲི་
དང་༑ འདོ་ལི་ལ་སོགས་པའི་ཡོ་བྱད་དུ་མ་དང་། ཞབས་ཏོག་གི་ཆས་བཟང་པོ་་་་
དང་བཅས་དཔོན་སློབ་སུམ་ཅུ་ཙམ་བྱོན་པས་ལ་སྟོད་ལྷོ་ནས་ཚུར་སྤྱན་དྲངས། ལ་་་་་
པཎ་གྲགས་ཆེ་བས་བསྙེན་བཀུར་བྱེད་པ་དུ་མ་བྱུང༌། དེ་ནས་གསེར་མོད་པའི་སྟབས་་ས
ཀྱིས་ལ་སྟོད་བྱང་ལ་སྤྱན་དྲངས། དགེ་ཕུའི་ལ་ལ་བརྒྱུད་དེ་ལྷ་རྩེར་བྱོན། རིམ་་་་་

གྱིས་མུ་གུ་ལུང་དུ་བྱོན་ཏེ་གདམས་ངག་གསུང་ཚུལ་སོགས་རྒྱས་པར་འོག་ཏུ་འཆད།
སླར་བླ་ཆེན་གྱིས་ཕུལ་བའི་གསེར་རྣམས་ལ་ཚོགས་གསོག་སོགས་མཛད་པའི་སླད་དུ་རྒྱ་
གར་དུ་བྱོན། ཡང་རེ་ཞིག་ན་འགོས་ལོ་ཙཱ་བས་སྤྱན་དྲངས་ནས་བྱོན་ཏེ། དེའང་་་་་
འགོས་བླ་ཆེན་གྱི་སློབ་མ་ཡིན་པ་ལ། རྗེས་སུ་ཁོང་དཔོན་སློབ་ཧ་ཅང་འཆམ་དུ་མ་བྱུང་
བར་བླ་ཆེན་ལ་གནད་གནད་བྱས། རྗེ་ག་ཡ་དྷ་ར་ལའང་འདི་འདྲ་པཎྜི་ཏ་ཅི་ཡིན།
ནོར་འདོད་པའི་ཨ་ཙ་ར་འཁྱམས་པོ་རྒྱ་ཀློག་ཆོབ་བེ་བ་ཤེས་པ་ཞིག་ཡིན་ཟེར་བ་སོགས་་
སྐུར་པའང་མང་དུ་བཏབ། དེ་དག་ལས་ཁྱད་དུ་ཐོན་པ་ཞིག་མཛད་བཞེད་པས་པཎྜི་ཏ་
སུ་མཁས་དྲིས་པས་པཎ་ཆེན་མེ་ཏྲི་པ་གྲགས་ཆེ་བས་གདན་འདྲེན་དུ་བྱོན། གསེར་་་་་
རྣམས་མི་ཐོད་བམ་རིལ་དུ་བླུགས། དེ་ལ་བཙག་རམ་གྱིས་རི་མོ་མང་པོ་བྱས་ཏེ་བོད་་་་
ཀྱི་འདྲེ་ཡིན་ཟེར་ཞིང་བྱོན་པས་ཕར་ལམ་ཉེས་མེད་དུ་གྲོ་མོར་སླེབས་པ་ན། པཎྜི་ད་་་་
གཅིག་འདོ་ལི་ལ་བཏེག་ནས་བྱུང་། སུ་ཡིན་དྲི་བརྩད་མཛད་རེས་བྱས་པས་མེ་ཏྲི་པ་་་
ཡིན་གསུངས་པས་འགོས་ཤིན་ཏུ་མགུ་སྟེ་སྤྱན་དྲངས། སེ་སྨོན་ལམ་ཤེས་རབ་ཅེས་བྱ་་
བ་བླ་མའི་ཆེད་དུ་སྐུ་སྲོག་གཏོང་བ་སོགས་ཀྱི་བྱིན་རླབས་ཀྱིས་ཚུར་ལམ་ཡང་གེགས་་་་་
མེད་དུ་ཕེབས། སྔར་གྱི་སློབ་མ་རྙིང་པ་རྣམས་ཀྱིས་ངོ་ཤེས་ཏེ་ག་ཡ་དྷ་ར་ཕེབ་བྱུང་་་་་
སྨྲས་པ་ན། འགོས་ཀྱིས་རྗེས་ང་ལ་རྫུན་གསུངས་གདའ་ཞུས་པས། ཁྱོད་ཆོས་དོན་་
དུ་གཉེར་བ་མིན་ནམ། ཆོས་ནི་མེ་ཏྲི་པ་ལས་ང་མཁས་གསུངས། དེར་གདམས་་་་་
པས་ཀྱང་མགུ་བ་དང༌། ཆོས་ཀྱང་འགའ་རེ་ཞུས་ཚར་བ་ནས་འབོར་རང་མ་བདེ་བར་་་་
སྤྱན་དྲངས། གཙོ་བོར་གསང་བ་འདུས་པ་འཕགས་ལུགས་ཀྱི་གདམས་པ། རྒྱུད་་་་
འགྲེལ་སོགས་ཆོས་དུ་མ་གནང་ཞིང་བསྒྱུར། སྐབས་ཤིག་ལོ་པཎ་གཉིས་ཆར་ཟུར་་་་་
ཤཱཀ་འབྱུང་གིས་སྤྱན་དྲངས་ནས། ཤོངས་ན་བཞུགས་པའི་ཚེ། འབྲོག་མིས་མཇལ་་
དུ་བྱོན་པས་པཎྜི་ཏ་ཤིན་ཏུ་མཉེས། ཆོས་གསུངས་པ་རྣམས་འབྲོག་མི་ལ་བསྒྱུར་་་་་་
བཅུག་པས་འགོས་ཀྱིས་མ་ཐེག་པར། བདག་གཉིས་རེས་མོས་བྱས་ཏེ་སྒྱུར་བ་ཙམ་་་་་
དགོས་ཞུས་པས། པཎྜི་ཏའི་ཞལ་ནས། ངས་ནི་ཁྱོད་ལ་ཕན་དུ་རེ་བ་ཡིན། ཁྱེད་
གཉིས་མཁས་མི་མཁས་ཁྱད་ཆེ། ཁྱེད་ཀྱིས་བསྒྱུར་ན་འབྲོག་མིས་སྐྱོན་མང་དུ་ཟིན།
37

དེས་ན་ཁྱེད་རང་ལ་གཏམ་ངན་འོང་། དེ་ལ་མི་འཇིགས་ན་ཁྱེད་རང་གཅིག་པུས་་་་་
བསྒྱུར་བས་འོང་གསུངས་པས་འགོས་ཀྱིས་འགྱུར་མཛད་ཅུང་མ་ནུས་པར་སྣང་གསུངས།
ཡང་ཚོང་འདུས་མགུར་མོར་བྱོན་ནས་བཞུགས་པའི་ཚེ་རྗེ་འབྲོག་མིས་མཇལ་དུ་བྱོན།
རྗེ་ཐུགས་དམ་དང་འགལ་བར་མཆིའོ་ཞུས་པས། དེ་བས་ཁྱེད་རང་དམ་ཚིག་ལ་སྐྱོན་་་་
འབྱུང་བར་མཆིས་སོ། ། ཁོང་གཞུང་གིས་ཚིམ་ནས་གདམས་ངག་གི་རྩད་ཀྱང་་་་་
གཅོད་པ་གདའ་གསུངས། དེར་རྗེ་འབྲོག་མི་གཅིག་པུ་ལ་ཀྱེ་རྡོར་གྱི་དབང་ཞིག་་་་་
གསང་ཐབས་སུ་མཛད་པས། ནངས་པར་འགོས་ཀྱིས་གསན་ནས་འུ་ཐུག་ཞུས་པས།
གཞན་གྱི་དབང་བཞི་རྫོགས་པ་ལས། ངའི་བུམ་ཆུ་ཙམ་དགའ་བ་ཡིན་གསུངས་ནས་་་་
བུམ་ཆུ་གནང་། ལར་ཁྱོད་དང་པོ་འབྲོག་མིའི་སློབ་མ་ཡིན་པ་ལ། ད་གྱད་འདྲེན་་་་་་
བྱེད་པ་མི་རིགས། དེར་མ་ཟད་ཁྱོད་ཀྱི་ང་ལའང་རྒྱ་ཀློག་ཆོབ་བེ་བ་ཤེས་པ་ཙམ་ཡིན་་་་
ཟེར་བ་སོགས་ཁ་མང་པོ་མ་བཏང་ངམ་གསུངས་བཀྱོན་པས། འགོས་ན་རེ། ད་་་་་
ཁྱེད་ལ་མ་གུས་པ་མིན། འབྲོག་མི་ལ་གནོད་དུ་རེ་ནས་ལབ་པ་ལགས། འོན་ཀྱང་་་་
གསུངས་ནས་གསེར་མང་པོ་ཕུལ་ནས་བཤགས་པ་བྱས། དེར་རྫི་ཅོམ་མེ་ནི་བྱུང་་་་་
གདའ་གསུངས། ཕེབ་རེས་དེ་ལ་མཚན་རྒྱལ་བུ་སྤྲིན་གྱི་ཤུགས་ཅན་དུ་གྲགས་པ་དེ་་་་
ཡིན་ཏེ། གྲུབ་བརྒྱའི་བསྟོད་པར། རྒྱལ་རིགས་རིག་པའི་གནས་ལ་མཁས། །
ནམ་མཁའི་ལྷ་ལ་ཐེ་ཚོམ་གཅོད། །སྤྲིན་གྱི་ཤུགས་ཅན་ཞེས་པའི་བསྟོད་ཡུལ་དེ་ཡིན་་་་
གསུངས༑ དེར་འགོས་ཀྱིས་གསེར་ལ་སོགས་པའི་འབུལ་བ་མང་པོ་བྱས། སླར་རྒྱ་
གར་དུ་གཤེགས། ཡང་རེ་ཞིག་ན་གྱི་ཇོ་ལོ་ཙཱ་བ་ཟླ་བའི་འོད་ཟེར་གྱིས་སྤྱན་དྲངས། །
འདི་སྐབས་བླ་ཆེན་གཤེགས་གྲུབ་པས་གཟོད་དགོངས་པ་འདྲ། གྱི་ཇོ་ལ་ལམ་འབྲས་་
ཀྱང་རྫོགས་པར་གནང་། དེ་ནས་བརྒྱུད་པའི་སྒྲུབ་པ་ལུང་སྦྱིན་སོགས་ཀྱི་ཡི་གེ་ཐོར་་་་
བུ་སྣང་མོད། དེང་སང་བརྒྱུད་པ་ནི་མི་སྣང་གསུངས། དེའི་ཚེ་གཉོས་འབྱུང་པོའམ་་་་
མཚན་ཡོན་ཏན་གྲགས་ཞེས་པ་དེས་སྤྱན་དྲངས་ཏེ་ཆོས་མང་དུ་ཞུས། ཁོང་གི་རྩར་་་་་
བཞུགས་པའི་ཚེ་པཎྜི་ཏ་ལ་འཆི་ལྟས་བྱུང་སྟེ། ཁ་རག་ཐོད་ཕུ་ན་སེ་རོག་གཉིས་ཡོད་་་་
པ་གསན་ནས། ཐོད་ཕུ་ན་ངའི་ཚ་བོ་གཉིས་ཡོད་པས་དེར་སྐྱོལ་གསུངས། དེ་ན་་་་
38

འབྲོག་མིའི་སློབ་མ་གཉིས་ལས་མི་བདོག །བདག་རྣམས་རྗེ་རང་གི་སློབ་མ་ལགས་་་་
མོད༑ འདི་གར་བཞུགས་དགོས་ཞུས་པས། དེས་མི་ཕན། སྐྱོལ་གསུངས་པ་
གདན་དྲངས། དེར་བྱོན་པ་ན་སེ་རོག་གཉིས་ལ། བུ་ཀུན་བསྒོམ་ལ་འབུངས།
ངས་ཀྱང་རྒྱ་བོད་ལ་ཕར་འགྲོ་ཚུར་འགྲོ་བྱེད་བྱེད་ནས་སྒོམ་ལོང་ཙམ་མ་བྱུང་སྟེ།
སྔགས་པ་འཆི་ན་འདི་ལྟར་དུ་འཆི་བ་ཡིན་གསུངས་ནས། རྣམ་ཤེས་སྤར་བས་ད་་་་
གཙུག་ནས་འོད་དཀར་པོ་རྫ་མ་ཙམ་ཞིག་གི་ནང་ན་ཀྱེ་རྡོ་རྗེ་ཞལ་བརྒྱད་ཕྱག་བཅུ་དྲུག་་་་
པའི་སྐུ་ཁྲུ་གང་ཙམ་ཤིན་ཏུ་གསལ་བ་དང་བཅས་པ་ཞིག་འཐོན་པ་སྒྲ་འོད་མེ་ཏོག་་་་
ཆོར་དང་བཅས་ནུབ་ཕྱོགས་སུ་སོང་བ་བར་ཐང་གི་མི་ཐམས་ཅད་ཀྱིས་མཐོང་བར་བྱུང་་་་
སྟེ༑ མདོར་ན་པཎ་གྲུབ་འདི་ལ་ཡོན་ཏན་གྱི་ཁྱད་པར་བསྐྱེད་རིམ་ལ་བརྟན་པ་ཐོབ།
གཅིག་དང་དུ་མར་སྤྲུལ་པ་ལ་སོགས་པའི་རྫུ་འཕྲུལ་མངའ། སྦྱིན་སྲེག་གི་མེ་འབར་་་་
བཞིན་པའི་ཁྲོད་ནས་ཡོ་བྱད་ལེན་ནུས། རྡོ་རྗེ་དྲིལ་བུ་བར་སྣང་ལ་འཇོག་ཐུབ་པ་་་་
སོགས་མངའ། སློབ་མའང་པུ་ཧྲངས་ལོ་ཙཱ་བ་ནས་གཉོས་ལོའི་བར་གྱི་ལོ་ཙཱ་བ་་་་་
ཙམ་བྱུང་། བོད་དུ་འབྱོན་ཐེངས་ཀྱང་བཞི་ཙམ་མཛད་པར་སྣང་མོད། ད་ལྟ་སྒྲོག་་་་
ལ་གསུམ་དུ་བྱེད་པ་ནི། ཐོག་མར་པུ་ཧྲངས་སུ་བྱོན་པ་དེ་དང་། བླ་ཆེན་གྱིས་གདན་
དྲངས་པ་གཉིས་གཅིག་ཏུ་བྱས་པ་ཡིན། མདོར་ན་པཎ་གྲུབ་འདི་བོད་ལ་སྐུ་དྲིན་ཤིན་་་་
ཏུ་ཆེ་བ་ཞིག་ཡིན་གསུངས།། ༈ གཉིས་པ་བར་དུ་བླ་ཆེན་འབྲོག་མི་དཔོན་སློབ་་་
ཀྱིས་སྤེལ་ཚུལ་ལ། བླ་ཆེན་གྱི་སྐུ་ཆེ་བའི་ཡོན་ཏན་དང་། དེ་ལ་རྗེས་འབྲངས་་་་་
ལྟར་བྱུང་བའི་ཚུལ་གཉིས་ཀྱི། དང་པོ་ནི། དེའང་མངའ་བདག་བཀྲ་ཤིས་བརྩེགས་་
པ་དཔལ་གྱི་སྲས་དཔལ་ལྡེ། འོད་ལྡེ། སྐྱིད་ལྡེ་སྟེ་སྨད་ཀྱི་ལྡེ་གསུམ་མམ། ལྷ་་་་
རྩེའི་ལྷ་བཙུན་མཆེད་གསུམ་ཞེས་གྲགས་པ་དེས། འུ་ཅག་ལ་བླའི་མཆོད་གནས་ཞིག་་་་
དགོས་པར་འདུག་པས་སུ་འཐད་དགོངས་པ་ན། དེའི་ཚེ་ཞྭ་ལུ་རྒྱན་གོང་ན་ལོ་སྟོན་རྡོ་
རྗེ་དབང་ཕྱུག་དང་། ལྕེ་བཙུན་ཤེས་རབ་སེང་གེ་ཡབ་སྲས་བསྟན་པ་སྐྱོང་བར་གསན་་་
ནས༑ དེར་ཞུ་ཡིག་ཕུལ། བླའི་མཆོད་གནས་རྫོང་དགོས་ཚུལ་ཞུས་པས། རང་་་་
རེའི་བསྟན་པ་འཕེལ་བའི་རྒྱུ་ཡིན་པས་ཤིན་ཏུ་ལེགས་གསུངས། དགེས་བཞིན་དུ་རྒྱ་
39

ཤཱཀྱ་གཞོན་ནུ། སེ་ཡེ་ཤེས་བརྩོན་འགྲུས། ཉང་རྡོ་རྗེ་རྒྱལ་མཚན་དང་གསུམ་་་་་
ཕྱག་ཕྱིར་དགེ་སློང་ལྔ། དགེ་ཚུལ་ལྔ། དགེ་བསྙེན་གཉིས་དང་བཅས་པ་བརྫངས།
ཁོང་རྣམས་ཀྱིས་གྲོམ་པ་རྒྱང་གི་ལྷ་ཁང་དུ་བཞུགས་ཏེ་རབ་ཏུ་བྱུང་བ་མང་པོ་བསྒྲུབས་་་་་
ནས་དགེ་འདུན་གྱི་སྡེ་ཆེན་པོ་བཙུགས་སོ། །དེའི་ཚེ་ཡུལ་མང་མཁར་ཆུ་སྡེ་འདར་་་་་
མདའ་ཁྱུང་དཀར་དང་ཐད་མཉམ་ཙམ་ན་ཡོད་པའི་ད་ལྟ་ཆོས་སྡེ་ཟེར་བ་སྔགས་པ་འདྲ་ཡོད་པ་་་་་
ཡིན་གསུངས། ཞེས་བྱ་བར། རིགས་རྗེའུའི་རིགས་འབྲོག་ཅེས་བྱ་བའི་རིགས་སུ་་་
oའཁྲུངས་པས་འབྲོག་མི་ཞེས་གྲགས། རབ་ཏུ་བྱུང་བའི་མཚན་ཤཱཀྱ་ཡེ་ཤེས་ཞེས་་་་་
མཁན་སློབ་ཀྱི་མཚན་ལས་གྲྭས། ཐོས་བསམ་མཛད་ཅིང་བཞུགས་པའི་དུས། ཁོང་
ཡོན་མཆོད་ཐམས་ཅད་གྲོས་མཐུན་པར། ད་ལྟ་འུ་ཅག་ལ་འདུལ་བའི་བཤད་ཉན་་་་་
ཙམ་ལས་མི་འདུག །འདིར་བསྟན་པ་ཡོངས་རྫོགས་ཤིག་མི་དགོས་ཁ་མེད་དུ་འདུག་་་
པས་ གྲྭ་པ་ཤེས་རབ་དང་བློ་ནུས་ཡོད་པ་འགའ་རྒྱ་གར་དུ་ཆོས་སློབ་ཏུ་བཏང་་་་་་
དྲག་པར་འདུག་དགོངས་ནས། མཁན་སློབ་གསུམ་པོས་དགེ་འདུན་ཐམས་ཅད་་་་་
བསྡུས༑ ཁོང་རང་གསུམ་པོས་ཕྱག་འདོན་མཛད་ནས་བསྙེན་བཀུར་འབུལ་བ་བསམ་་
གྱིས་མི་ཁྱབ་པ་མཛད། གོང་གི་གཏམ་གསུངས་ནས། དེ་ལྟར་འགྲོ་ནུས་པ་སུ་ཡོད་
གསུངས་པས། གཞན་སུའང་ཁས་ལེན་མཁན་མ་བྱུང་། འབྲོག་མི་ཤཱཀྱ་ཡེ་ཤེས།
ལེང་ཤཱཀྱ་བརྩོན་འགྲུས། སྟག་ཡེ་ཤེས་གཞོན་ནུ་གསུམ་གྱིས་ཁས་བླངས་པས། །
མཁན་སློབ་སྦྱིན་བདག་ཐམས་ཅད་མཉེས་ཏེ་བསྟོད་བཀུར་བསྔགས་གསུམ་དུ་མ་བྱས།
ཁོང་གསུམ་པོ་ལ་བསྟན་པའི་རྩ་བ་ཡིན་པས་འདུལ་བ། སྙིང་པོ་ཡིན་པས་ཕར་ཕྱིན། །
ཉིང་ཁུ་ཡིན་པས་རྡོ་རྗེ་ཐེག་པ་སློབ་ཤོག་གསུང་པའི་བསླབ་བྱ། དེ་དག་ཤེས་ནས་་་་་
ཚུར་འཁོར་བ་ན་གང་ལ་གང་འོས་པའི་བདག་རྐྱེན་ཞབས་ཏོག་བསྒྲུབ་པའི་ཞལ་བཞེས་
བཅས་མཛད། དེའི་ཚེ་རྒྱ་ཤཱཀྱ་གཞོན་ནུ་དེ་ཅུང་པུར་རེ་བ་ཞིག་ཡོད་ཚོད་དུ་འདུག་་་་
པས་ལེང་ལ་སྒོས་སྐྱོང་གི་ལུགས་མཛད་དེ་གསང་སྟབས་སུ་གསེར་སྲང་བཅུ། གླ་རྩི་་་
བརྒྱ༑ ཚྭ་བོང་རྒྱབ་གཅིག་རྣམས་བྱིན་ནས་ཕག་ཏུ་ཡུད་ཀྱིས་བརྫངས་ཟིན་པར་བྱས།
ད་ང་མཚམས་བྱེད་པ་ཡིན་པས་ཐོ་ཕྱིར་སུའང་མ་འོངས་ཤིག་པའི་བཀའ་རྒྱས་གདམས།
40

དེར་ཁོང་གསུམ་པོ་ཆོས་རྒྱགས་སོགས་སྤྱི་མ་བྱས་ནས་ལྷན་ཅིག་ཏུ་འགྲོ་རྒྱུ་ཡིན་པ་ལ།
མཁན་པོས་ལེང་སྔོན་ལ་བརྫངས་གྲུབ་པས་སྟག་འབྲོག་གཉིས་བདག་མེད་དུ་ལུས། །
དེའི་ཚེ་སེ་ཡེ་ཤེས་བརྩོན་འགྲུས་དེ་ཐུགས་དཀྱེལ་ཆེ་བས། ལྷ་བཙུན་མཆེད་གསུམ་་་་་
སོགས་སྦྱིན་བདག་ཐམས་ཅད་བསགས་ནས་ལོ་རྒྱུས་བརྗོད། སློང་མོ་མཛད་པས་་་་་
ཐམས་ཅད་ཀྱིས་བསྟོད་བཀུར་བསྔགས་པ་དུ་མ་བྱས་ཏེ་སོ་སོ་ནས་འདི་ཙམ་འབུལ།
འདི་ཙམ་འབུལ་གྱི་ཁས་ལེན་པ་དུ་མ་བྱུང་བས་ཟླ་བ་གཉིས་ལ་འབུལ་བ་བྱས། བླ་་་
ཆེན་གྱིས་དེའི་བར་ལ་མཚམས་མཛད་དེ། ཨ་ཙ་ར་ལྡོམ་བུ་བ་པཎྜི་ཏར་བརྫུས་་་་་་
ཞིག་ལ་ཕལ་སྐད་བསླབས་པས། འཕྲལ་གྱི་བྱ་བ་ཀུན་ལ་ལོ་ཙཱ་བ་འཇུག་མི་དགོས་པ་
ཙམ་མཁྱེན། དེ་ནས་ཁོང་རྣམས་ཀྱིས་ནོར་ཕུལ་བ་རྣམས་དྲིལ་བས་གསེར་སྲང་བརྒྱ་
ལྷག་པ། གླ་རྩི་སྟོང་ཙམ། གཞན་རྔ་མ་ལ་སོགས་པ་བསམ་གྱིས་མི་ཁྱབ་པ་བྱུང་བ་
རྣམས་བསྣམས་ཏེ། ཁོ་རང་གཉིས་ལ་ཕྱག་ཕྱི་བ་རེ་རེ། ཨ་ཙ་ར་ལྡོམ་བུ་བ་དེ་དང་་
ལྔ་པོ་ལམ་དུ་ཞུགས་ཤིང་། མང་ཡུལ་བཀྲ་ཤིས་པའི་ཡུལ་འདི་ལོ་ཙཱ་བ་ཐམས་ཅད་་་་་
གེགས་མེད་དུ་བྱོན་པའི་ལམ་ཡིན་པས་དེར་བྱོན་ཏེ། ཆུ་སྙོམས་ཤིང་ཟླ་བ་གཉིས་ཙམ་
བཞུགས༑ དེ་ནས་ལེང་ཡང་དེ་ན་ཡོད་འདུག་པས་ཁོང་རྣམས་ལྷན་ཅིག་ཏུ་རིམ་གྱིས་
བལ་པོར་བྱོན། བལ་པོ་ཕམ་ཐིང་པ་སྐུ་མཆེད་བཞིའི་ཆེ་བ་བལ་པོ་ཛ༔ཧཱུྃ་ངམ། ཞི་་
བ་བཟང་པོར་གྲགས་པ་དང་མཇལ། སྒྲ་ཚད་ལ་སོགས་པ་དང་། གསང་སྔགས་ཀྱི་་
ཆོས་མང་དུ་གསན། བླ་ཆེན་གྱིས་སཾ་སྐྲྀ་ཏའི་སྐད་དུ་ཆོས་ལེགས་པར་གསན་ཐུབ་པ་
བྱུང་། དེར་བླ་མ་ལ་བདག་རྣམས་རྒྱ་གར་དུ་ཕྱིན་ན་སྙམ་པ་ལགས་པས་པཎྜི་ཏ་་་་་་
མཁས་དྲིས་པས། དེ་ལྟར་ཐོག་མར་རྟེན་འབྲེལ་སྒྲིག་པ་ཡིན་པས་རྡོ་རྗེ་གདན་གྱི་མ་ཧཱ་
བོ་དྷི་ལ་མཆོད་པ་གྱིས། དེ་ནས་བི་ཀྲ་མ་ལ་ཤཱི་ལའི་གཙུག་ལག་ཁང་ན་མཁས་པ་སྒོ་་་
དྲུག་ཅེས་བྱ་བ་ཡོད་པའི་ནང་ནས། ཤར་སྒོ་སྲུང་བའི་པཎྜི་ཏ་ཤཱནྟི་པ་དེ་ངའི་བླ་མའང་་་་
ཡིན༑ རྩོད་དུས་ཀྱི་ཐམས་ཅད་མཁྱེན་པ་གཉིས་པའང་ཡིན་པས་དེ་ལ་བསྟེན་ཅིག་་་་་
གསུངས་ནས། སྣ་ཤན་པའི་ཚུལ་དུ་གཅུང་པོ་བལ་པོ་ཨ་དེས་པའང་བརྫངས་པ་
ཁོང་རྣམས་རྡོ་རྗེ་གདན་དུ་ཕྱིན་ཏེ་ཕྱག་མཆོད་སྨོན་ལམ་མཛད་ཅིང་རྟེན་འབྲེལ་ཡང་་་་་
41

མཆོག་ཏུ་ལེགས། དེ་ནས་བི་ཀྲ་མ་ལ་ཤཱི་ལར་བྱོན་ཏེ། དེའང་མཁས་པ་སྒོ་དྲུག་་་་
ཅེས་པ། ཤར་སྒོ་ན་ཤནྟི་པ་དེ་ལ་གཙོ་བོ་སྒྲ་ཚད་ལ་འདྲིས། ལྷོ་སྒོ་ན་རྗེ་བཙུན་སྒྲོལ་
མས་མངོན་སུམ་དུ་རྗེས་སུ་བཟུང་བའི་པཎ་གྲུབ་ངག་དབང་གྲགས་པ། ནུབ་སྒོ་་་་་
ཤེས་རབ་འབྱུང་གནས། དེ་ལ་གཙོ་བོ་མུ་སྟེགས་ཀྱི་གྲུབ་མཐའ་ལ་འདྲིས། བྱང་སྒོ་་
ན་རྗེ་བཙུན་ནཱ་རོ་པ་དེ་ལ་གཙོ་བོ་རྡོ་རྗེ་ཐེག་པ་ལ་འདྲིས། དབུས་ཀྱི་ཀ་བ་གཉིས་་་་་
རིན་ཆེན་རྡོ་རྗེ་དང་། ཛྙཱ་ན་ཤཱི་ཡིན་ལ། ཀ་བ་ཟེར་ཀྱང་གཞན་དེ་རྣམས་ལས་་་་་
མཁས་རྒྱུ་རང་ནི་མེད། དེ་དག་གི་ནང་ནས་ཀྱང་ཤཱནྟི་པ་དེ་ཐམས་ཅད་མཁྱེན་པ་
གཉིས་པར་གྲགས་ཏེ། དེའི་རྒྱུ་མཚན་ཡང་། ཁོང་ནུབ་ཕྱོགས་ཨོ་རྒྱན་དུ་འཁྲུངས་་་་
པའི་མཁས་པ་ཞིག་ཡིན་ལ། དེར་བཞུགས་པ་ན་ཡི་དམ་གྱི་ལྷས་ལུང་བསྟན་ཏེ།
ཁྱོད་སུ་ལའང་མ་འདྲི་བར་ཡུལ་དབུས་སུ་སོང་ཞིག་དང་། སངས་རྒྱས་ཀྱི་བསྟན་པ་ལ་
ཕན་པ་རྒྱ་ཆེན་པོ་འབྱུང་ངོ་ཞེས་ལུང་བསྟན་པ་ལྟར་གླང་པོ་ཆེ་གཉིས་ལ་པོ་ཏི་མང་པོ་་་་
བཀལ༑ འཁོར་ཅུང་ཟད་དང་བཅས་བྱོན་པའི་ཚེ། ཡུལ་དེའི་དགེ་འདུན་གྱི་གནས་
བརྟན་གྱི་རྨི་ལམ་དུ་སངས་རྒྱས་ཀྱི་བསྟན་པ་རིལ་པོ་ཡུལ་དབུས་སུ་སོང་ཟེར་བ་རྨིས་་་་་
ནས༑ དེ་མ་ཐག་ཏུ་དགེ་འདུན་བསྡུས་ཏེ་ཕྱོགས་ཀུན་ཏུ་བཙལ་བས་ཤཱནྟི་པ་དཔོན་་་་
སློབ་འབྱོན་པ་མཐོང༌། དེའི་ལྟས་ཡིན་པར་ཤེས་ནས་ཇི་ཙམ་བཤོལ་ཡང་མ་ཐུབ་པར་་
བི་ཀྲ་མ་ལ་ཤཱི་ལར་བྱོན། བསྟན་པའི་བྱ་བ་བྱས་པ་ཡིན་གསུངས། དེ་ལྟ་བུ་་་་
མཁས་པ་ཆེན་པོ་དེ་གཙོ་བོར་བརྟེན་ནས་རིགས་པའི་གནས་ཐམས་ཅད་ལ་སྦྱངས།
མཁས་པ་གཞན་རྣམས་ལའང་ཆོས་འབྲེལ་རེ་གསན་ཞིང་ལོ་བརྒྱད་བཞུགས། དེ་ནས་
བོད་དུ་འབྱོན་པར་བཞེད་པ་ན། ལྷོ་ཕྱོགས་དེ་ཝཱི་ཀོ་ཊའི་རི་སུལ་ན་བཞུགས་པའི་ཁ་་་
སནྣཱ་ཎི་གྲགས་ཆེ་བས་མཇལ་དུ་བྱོན། དེར་ས་སྡེ་འཛུགས་པ་ཞེས་བྱ་བ་རྐང་པ་པུས་་་
བཙུགས༑ ལག་པ་སྤྱི་བོར་ཐལ་མོ་སྦྱར། ཞག་བདུན་གྱི་བར་བཟའ་བཏུང་སོགས་་་
གང་ཡང་ཡིད་ལ་མི་བྱ་བར་གསོལ་བ་བཏབ་ན། འདོད་པའི་དོན་དངོས་སུ་ལུང་སྟོན་་་
པར་མཛད་པ་ཡིན་པས་བླ་ཆེན་གྱིས་ཀྱང་དེ་ལྟར་མཛད་པས། ཁ་སར་ཆིས། ཁྱོད་་
ལམ་དུའང་རྣལ་འབྱོར་དབང་ཕྱུག་གི་བརྒྱུད་པ་འཛིན་པའི་གྲུབ་ཐོབ་ཅིག་གིས་རྗེས་སུ་་་
42

འཛིན་པར་འགྱུར། བོད་ཡུལ་དུ་རྣལ་འབྱོར་དབང་ཕྱུག་གི་གདམས་པ་ཡོངས་སུ་་་
རྫོགས་པར་མངའ་བའི་བླ་མ་ཞིག་གདམས་ངག་སྒོ་སྐྱེལ་ལ་འོང་བས། དེ་ཉམས་སུ་་་
ལོངས་ལ། དེ་ཕྱིན་ཆད་བླ་མ་དང་གདམས་ངག་གཞན་འཚོལ་བའི་སྤྲོས་པ་ཆོད།
ཅེས་ལུང་བསྟན། དེ་ནས་རྒྱ་གར་ལྷོ་ཕྱོགས་ཀུ་བ་ཚལ་ཞེས་བྱ་བའི་ནགས་སྟུག་པོ་་་་
ཞིག་གི་ཁྲོད་ལ་བྱོན་པས་འཁར་གསིལ་གྱི་སྒྲ་ཞིག་གསན། འདི་ན་གྲོང་ཁྱེར་ཞིག་་་་་
ཡོད་པར་འདུག་སྙམ་གཟིགས་པས། དགེ་སློང་ཆོས་གོས་གསུམ་པ། ལྷུང་བཟེད་་་་
དང་འཁར་གསིལ་ཐོགས་པ། ཤིན་ཏུ་མཛེས་པ་ཞིག་གིས་ཤིང་སྡོང་ཞིག་ལ་འཁར་་་་་
གསིལ་གཏུགས་པས། ཤིང་དེའི་གསེབ་ནས་བུད་མེད་ཀྱི་ལག་པ་གསེར་གྱི་གདུ་བུས་
བརྒྱན་པ་ཞིག་དཔུང་པ་ཚུན་འཐོན་ནས་ལྷུང་བཟེད་དུ་བདུད་རྩི་འབུལ་གྱིན་འདུག་་་་
གཟིགས་པས་ཐུགས་ཤིན་ཏུ་ངོ་མཚར་ཞིང་དད་པ་བཅོས་མིན་དུ་སྐྱེས། སྤྱན་རས་་་་་
གཟིགས་ཀྱི་ལུང་བསྟན་པའི་གྲུབ་ཐོབ་དེ་འདི་ཡིན་ཐག་ཆོད་སྙམ་ནས་ཕྱག་དང་བསྐོར་་་་
བ་བྱས། ཞབས་སྤྱི་བོར་བླངས། རྗེས་སུ་འཛིན་པར་ཞུས་པས་ཞལ་གྱིས་བཞེས།
བདུད་རྩིའི་གསོལ་རས་གནང་བས་རོ་བརྒྱ་དང་ལྡན་པའི་བྲོ་བ་བྱུང་། ཐུགས་རྒྱུད་ལ་་་
ཏིང་ངེ་འཛིན་ཡང་འཁྲུངས། འབྱོན་པར་བཞེད་པ་ན་ཤིང་ལོ་རྣམས་འདུས་ནས་ཟིལ་
པས་ཞལ་བསིལ་འབུལ་བ་སོགས་ཀྱི་གྲུབ་པའི་མཚན་མའང་གཟིགས། གདམས་པ་་་
བྱེད་པ་ལ་དབང་བསྐུར་བྱེད་དགོས་གསུངས་པ་ལ། བལ་པོ་ཛཧཱུྃ་དང་། ཤཱནྟི་པ་་་
ལས་དབང་ཐོབ་ཞུས་པས། ང་རང་གི་ཆོས་ལ་ང་རང་གི་དབང་དགོས་གསུངས་ནས་་་་
ཀུ་བ་ཚལ་གྱི་འདབ་ཀྱི་གྲོང་ཁྱེར་ཆུང་ངུ་ཞིག་ཏུ་ཀྱེ་རྡོ་རྗེའི་དབང་ནུབ་གསུམ་པ་ཞིག་་་་་
གནང་༑ རྒྱུད་དང་གདམས་པ་ཅི་རིགས་པའང་གནང་། ཆོས་མང་དུ་གསོལ་་་་་
བཏབ་པས། ངའི་འཚོ་བ་མི་མ་ཡིན་ཆེ་འབྲིང་ཆུང་གསུམ་གྱིས་སྦྱོར་བས་ང་ལ་ནོར་གྱི་
དོན་མེད་དོ་རྡོ་རྗེ་ཐེག་པ་རྟེན་འབྲེལ་གནད་དུ་ཆེ་བས། གདམས་ངག་དགོས་ན་ཁྱོད་་་་
རང་གི་ཡུལ་དུ་རྒྱུགས་ལ་ནོར་ཁྱེར་ལ་ཤོག་གསུངས། བླ་མ་གང་དུ་བཞུགས་ཞུ་་་་
པས༑ ང་དཔལ་གྱི་རི་ལ་འགྲོ་བསམ་པ་ཡིན་ཏེ། རྒྱལ་པོ་ཙ་ན་ཀ་ཞེས་བྱ་བས་ལོ་་་
གསུམ་གྱི་བར་གསོལ་བ་བཏབ་ནས། དེའི་ཕོ་བྲང་དུ་ལོ་བདུན་སྡོད། ཁྱེད་རང་་་་་

ཡང་དེར་གཏོད་ལ་ཤོག་གསུངས། དེ་ལྟ་བུའི་གྲུབ་ཆེན་དེ་ནི་སློབ་དཔོན་མི་ཐུབ་ཟླ་་་
བའི་སློབ་མ་པྲཛྙཱ་ཨིནྡྲ་རུ་ཙིར་ཤེས་རབ་དབང་པོ་མཛེས་པ། གསང་མཚན་དཔའ་བོ་་་
རྡོ་རྗེ་ཞེས་གྲགས་པ་དེ་ཡིན་གསུངས། དེ་ནས་ཁོང་རྣམས་བོད་དུ་འབྱོན་པར་ཆས་་་་་
པའི་ཚེ། སྟག་ལོ་ནི་རྡོ་རྗེ་གདན་ལ་བསྐོར་བ་བྱེད་ཅིང་སྡོད། བོད་དུ་མི་འགྲོ་་་་
གསུངས་པ་ལ། ཁོང་གཉིས་ཀྱིས་ནན་གྱིས་བསྐུལ་བས་བྱོན་ཙམ་བྱུང་ནས། ཁོང་་་་
གསུམ་པོ་གྲོམ་པ་ལྷ་རྩེར་ཕེབས། མཁན་སློབ་དགེ་འདུན་སྦྱིན་བདག་དང་བཅས་་་་་
པས་བསུ་བ་སོགས་བསྙེན་བཀུར་བསམ་གྱིས་མི་ཁྱབ་པ་མཛད། བླ་ཆེན་ནི་མཁས་་་་
པའི་མཐར་ཐུག་པར་གྱུར། ལེང་ཡང་འབྲིང་ཙམ་བྱུང་། སྟག་ལོས་ཤེར་སྙིང་་་་་
སྐད་དུ་འདོན་མཁྱེན་པ་ཙམ་ལས་མ་བྱུང་། ཁོང་གིས་འདི་ཙམ་མཁྱེན། ཁྱེད་ཀྱིས་་་་
དེ་ལས་མི་མཁྱེན་པ་གང་ཡིན་དྲིས་པས། ཁོ་ནི་ཀ་པཱ་ལི་རེ་ཁུར་ནས་དེ་ཤེད་ན་ཕར་་་་
འགྲོ་ཡིན་གདའ། ཁོ་བོ་ནི་རྡོ་རྗེ་གདན་གྱི་མ་ཧཱ་བོ་དྷི་ལ་མོས་པ་བྱུང་ནས་བསྐོར་་་་་
འདྲ་བྱེད་ཅིང་བསྡད་གསུང་སྐད། འོན་ཀྱང་ཁོང་ཚུལ་ཁྲིམས་གཙང་ཞིང་མ་ཧཱ་བོ་དྷིའི་་་
བྱིན་རླབས་ཞུགས་པའི་སྟོབས་ཀྱིས་སྟག་ཚོའི་སྡེ་པར་གྲགས་པའི་དགེ་འདུན་གྱི་སྡེ་ཆེན་་་་
པོ་ཚུགས། ལེང་ནི་བོད་བླུན་པོ་བ་གླང་དང་འདྲ་བ་འདི་ན་མཁས་བླུན་ལ་ཁྱད་པར་་་་་
མེད་པས། རྒྱ་གར་ལ་འགྲོ་གསུངས་ནས། སླར་རྒྱ་གར་དུ་བྱོན། རེ་མཁས་སུ་་་
གྱུར་མོད། ཧ་ཅང་ཕྲིན་ལས་ཆེན་པོ་ནི་མ་བྱུང་བ་འདྲ་གསུངས། བླ་ཆེན་ནི་འགྲན་་་་
གྱི་དོ་མེད་དུ་གྱུར་པས་མཁན་སློབ་རྣམས་ཀྱིས་ཀྱང་རྡོ་རྗེ་ཐེག་པའི་བཀའ་དྲིན་ནོས།
ལྷ་བཙུན་མཆེད་གསུམ་གྱིས་ཀྱང་བླ་མར་ཁུར། མངའ་བདག་དཔལ་སྡེའི་སྲས་མོ་ལྷ་་་
གཅིག་མཛེས་ལྡན་འོད་ཆགས་ཞེས་བྱ་བ་ལྷན་ཅིག་སྐྱེས་པའི་ཡེ་ཤེས་སྒྲུབ་པའི་རྟེན་དུ་་་
ཕུལ༑ དེའི་མིང་པོ་ལྷ་བཙུན་ཀ་ལི་ཞེས་བྱ་བའང་ཉེ་གནས་སུ་ཕུལ་ཏེ། ལྷ་རྩེ་་་་
བྲག་ལ་སྒྲུབ་པ་དང་གཞན་དོན་ལ་སོགས་པ་མཛད་ཅིང་རྒྱང་ཙམ་བཞུགས། སླར་་་་་
གྲུབ་ཆེན་དཔའ་བོ་རྡོ་རྗེ་ཞེས་བྱ་བ་ལ་གདམས་པ་ཞུ་རུ་འགྲོ་བ་ལ། ཁྱེད་རྣམས་ཀྱིས་་་
གསེར་ལ་སོགས་པ་ཕུལ་ཅིག །དེར་ཐོབ་པའི་གདམས་པ་རྣམས་སྦྱིན་གྱི་གསུངས་་་་་་
པས༑ ཐམས་ཅད་དགའ་ཞིང་མགུ་ནས་གསེར་མང་པོ་ཕུལ། དེ་དག་བསྣམས་ཏེ་་་
44

ཡབ་ཡུམ་ལྷན་ཅིག་རྒྱ་གར་དུ་བྱོན། རྒྱལ་པོ་ཙ་ན་ཀའི་ཕོ་བྲང་ན་བླ་མ་བཞུགས་པ་
དང་མཇལ། གསེར་དང་གླ་རྩི་སོགས་དངོས་པོ་བསམ་གྱིས་མི་ཁྱབ་པ་དང་། ལྷ་་་
གཅིག་ཀྱང་ཕུལ་བས། ལྷ་གཅིག་གིས་ཀྱེ་རྡོ་རྗེའི་དབང་ཞུ་བའི་དབང་རྟེན་བྱས་ཏེ་་་་
དབང་རྒྱས་པར་གནང་། དེས་མཚོན་པའི་རྣལ་འབྱོར་བླ་མེད་ཀྱི་དཀྱིལ་འཁོར་བཅུ་་་
གསུམ་དུ་དབང་བསྐུར་བ་མན་ངག་དང་བཅས་པའང་གནང་། ཌོམྦི་པ་ལས་བརྒྱུད་དེ་
འོངས་པའི་གདམས་པ་ཟབ་མོ་ཐམས་ཅད་དང༌། གཞན་ཡང་རྒྱུད་གསུམ་གྱིས་གཙོར་
བྱས་རྒྱུད་ཆེ་བ་བརྒྱད་ཅུ། ར་ལི་སོགས་རྒྱུད་ཆུང་བ་བརྒྱ་དྲུག་ཅུ་ཙམ་གྱི་སྨིན་གྲོལ་་་་་
བཤད་པ་དང་བཅས་པ། རིག་པ་གཏད་པ་དང་བཅས་པ་དང༌། རྗེས་གནང་ཕྱག་་་་
ལེན་ལྔ་བཅུ་ཙམ་ལ་སོགས་པ་མན་ངག་དུ་མ་གསན་ཞིང་ལོ་བཞི་བཞུགས། དེ་ནས་་་
བོད་དུ་འབྱོན་པར་བཞེད་པ་ན། བླ་མའི་གསུངས་ནས། ཁར་སེང་ནས་ཡུན་རིང་་་་་
པོར་སོང་། རེ་ཞིག་ཁྱེད་རང་གཉིས་ཟླ་བ་གསུམ་གྱི་བར་སྤྱོད་པ་བྱ་བ་དང་།
ཁམས་ཀྱི་སྐྱོ་བ་བསངས་བའི་སླད་དུ་ཟླ་བ་གསུམ་ལྟད་མོ་ལ་སོང་གསུངས། བྱོན་་་་་
པས་ལྟད་མོ་ཆེན་པོ་གསུམ་གཟིགས་ཏེ། དང་པོ་ནི། ལན་ཅིག་ཁྲོམ་ཆེན་པོ་ཞིག་་་་
འདུས་འདུག་པ་ལ་གློ་བུར་དུ་འཇིགས་སྐྲག་དང་བཅས་ཏེ་གྱེས་འགྲོ་ཡིན་འདུག་པ་ལ།
རྒྱུ་མཚན་དྲིས་པས་རྒྱལ་པོ་ཙ་ན་ཀས་རྒྱལ་ཁམས་མང་པོ་དབང་དུ་བསྡུས་པ། ཧ་ཅང་
གྲགས་པའི་རྣམ་པས་ནུབ་ཕྱོགས་ཀྱི་རྒྱལ་པོ་བྷོ་ཛན་ཧ་ར་ལ་སོགས་པའི་རྒྱལ་པོ་བཅོ་
ལྔའི་དམག་དཔག་ཏུ་མེད་པ་ཉིན་ལམ་ལྔའི་ས་ན་སླེབས་ཡོད་པར་འདུག །རྒྱལ་པོ་་་་
འདི་གཡོ་སྒྱུ་ཁྲམ་གསུམ་ཆེ་བས་ལན། ད་ངེད་རང་ཚོ་འཆི་བ་དང་། གྲོང་ཁྱེར་འདི་་
སྟོང་འགྲོ་བ་མིན་པ་མི་འོང་ཟེར་ཐམས་ཅད་མྱ་ངན་དུ་གྱུར་འདུག་པ་ལ། དེའི་རྒྱུ་་་་་
མཚན་བླ་མ་ལ་ཞུས་པས། རྒྱལ་པོ་ཙ་ན་ཀ་འདི་དཀོན་མཆོག་ལ་མོས་ཤིང་དད་པས་་་
བསོད་ནམས་ཆེན་པོ་ཡོད། ནམ་ཡང་ཉེས་པར་མི་འགྱུར་གསུངས། དེ་བཞིན་་་་
མངོན་ཤེས་དང་ལྡན་པ་རེ་རེ་ཙམ་སྨྲ་བ་ལས། གཞན་ཐམས་ཅད་ཀྱིས་བརླག་འགྲོ་་་་
བར་ཐག་བཅད་ཅིང་མགྲིན་གཅིག་ཏུ་གླེང་བས་རྒྱལ་པོའང་ཐུགས་ཕྱུང་། དེ་ནས་ཙ་ན་
ཀ་གཡུལ་དུ་འཇུག་པ་ན་གླང་པོ་ཆེ་ཤིན་ཏུ་རྒྱགས་པ་ཞིག་གི་སྟེང་དུ་རྒྱལ་པོ་སྡོད་པའི་་་་

འཐབ་ར་བྱས། དེའི་དབུས་སུ་དཀོན་མཆོག་གི་རྟེན་མང་པོ་བཞུགས། དེ་དག་་་་
དྲུང་དུ་མཆོད་པའི་བཀོད་པ་རྒྱས་པར་བཤམས་ཏེ། དགེ་སློང་བཅུ་དང་བྲམ་ཟེ་བཅུས་་
མཆོད་པ་འབུལ། དེའི་མདུན་དུ་ཁྲི་ལ་རྒྱལ་པོ་བཞུགས། གཡས་གཡོན་དུ་རྒྱལ་་་་་
པོའི་ལ་ཐོད་འཆིང་མཁན་དང་། ཤངས་སྣབས་འཕྱིད་མཁན་ལ་སོགས་པའི་འཁོར་་་
བཀྲམ༑ གླང་པོ་ཆེའི་སྤྱི་བོའི་སྟེང་ན་གྱད་ཆེན་པོ་མ་ག་དྷའི་ཁྲོ་ཁལ་ཉི་ཤུ་ལས་བྱས་་་་
པའི་ཁྲོ་ཆུའི་ཐོ་བ་ཆེས་ཆེ་བ་བཟུང་བ་ཅིག་འཁོད། མཇིང་པའི་སྟེང་ན་ཕར་ལྕགས་ཀྱུ་
འདེབས་པའི་གྱད་བཅུ། དེ་དག་གི་གོང་ན་དེའི་མཚམས་སྦྱོར་བྱེད་མཁན་བཅུ་་་་་་
སོགས་པའི་འཁོར་དུ་མ་བཀོད། དེའི་ཕྱི་ནས་འཐབ་གླང་ཉི་ཤུ་རྩ་ལྔ། དེའི་ཕྱི་ནས་་
གླང་པོ་ཆེ་ཕལ་བ་ལྔ་བཅུ། དེ་དག་རེ་རེ་ལ་དམག་མི་ལྔ་བཅུ་ལྔ་བཅུ་ཞོན་པར་གྱུར་་་་
rཔའི་གླང་པོ་ཆེའི་དཔུང་། དེའི་ཕྱི་ནས་ཤིང་རྟ། དེའི་ཕྱི་ནས་རྟ། དེའི་ཕྱི་ནས་་་་་
རྐང་ཐང་གིས་བསྐོར་ཞིང་དཔུང་ཚོགས་ཡན་ལག་བཞི་དཔག་ཏུ་མེད་པ་དང་བཅས་ཏེ་་་་
གཡུལ་དུ་ཞུགས་སོ། །དེ་ནས་ཐོག་མར་རྒྱལ་པོ་གཉིས་འཐབ། དེ་ཤན་མ་ཕྱེ་རིང་་་་
ལ་གཞན་འཁྲུག་པ་མི་བྱེད་པའི་སྲོལ་ཡོད་པས་ན། ཙ་ན་ཀ་དང་ཕ་རོལ་གྱི་རྒྱལ་པོ་་་་
དྲག་པོ་དེ་གཉིས་ཉི་མ་ཕྱེད་ཀས་ཙམ་གྱི་བར་དུ་འཐབས་ཀྱང་ཕན་ཚུན་རྒྱལ་ཕམ་་་་་
མངོན་པ་ཅིའང་མ་བྱུང་། རེ་ཞིག་ན་རྒྱལ་པོ་ཙ་ན་ཀའི་གླང་པོ་ཆེ་ཐང་ཆད་དེ་འགྱེལ་་་་
ལ་ཁད་པར་གྱུར་པ་ན། ཙ་ན་ཀས་གྲུབ་ཆེན་དཔའ་བོ་རྡོ་རྗེའི་མཚན་ནས་སྐད་ཆེན་་་་་
པོས་ཐེང་གསུམ་བོས་པའི་རྗེས་སུ་སྤྱད་དེ་ལ། ད་ནི་ཁྱོད་ཀྱིས་སྟོབས་བསྐྱེད་པའི་དུས་
ལ་བབ་བོ། །གཡུལ་འདི་ཟློག་ཐུབ་ན་ཁྱོད་ལ་བཙུན་མོ་གནང་ཆེན་མོའི་བུ་མོ་དང་།
ས་ཆ་གསར་དུ་གང་ཆོད་པ་ཐམས་ཅད་སྦྱིན་གསུངས་པས། གྱད་དེས་རྒྱལ་པོ་ཕ་རོལ་་
པོའི་གླང་པོ་ཆེའི་དཔྲལ་བའི་དབྱིངས་སུ་ཁྲོ་ཆུའི་ཐོ་བ་ཆེན་པོ་དེ་བསྣུན་ནས་བསད་པས།
རྒྱལ་པོ་བཅོ་ལྔ་པོའི་གཡུལ་དུས་དེ་ཉིད་དུ་ཕམ་སྟེ། ཙ་ན་ཀ་འཁོར་དང་བཅས་པ་་་་་
གཡུལ་ལས་རྒྱལ་ཞིང་། རྒྱལ་ཕྲན་ཐམས་ཅད་འབངས་སུ་བྱས་མོད། འོན་ཀྱང་ཙ་་
ན་ཀ་འཁོར་བ་ལས་ཐུགས་ཕྱུང་སྟེ་གཡུལ་གྱེས་མ་ཐག་རྒྱལ་སྲིད་སྲས་ཆེ་བ་ལ་གཏད་་་་་
ནས༑ ཁོང་རང་། བཙུན་མོ་ལྔ། བློན་པོ་བདུན། འཁོར་དེ་དག་གི་འཁོར་་་་་
46

གཡོག་སོ་སོ་དང་བཅས་པའི་ཕྱེད་དང་ཉིས་བརྒྱ་ཙམ་ལོ་ལྔ་བཅུ་ལྡང་བའི་རྒྱགས་ཁྱེར་ཏེ་་
གཟིངས་ལ་ཞུགས་ནས། རྒྱ་མཚོའི་གླིང་ཕྲན་ཞིག་ཏུ་དཔའ་བོ་རྡོ་རྗེས་གནང་བའི་་་་་་
གདམས་ངག་རྣམས་བསྒོམ་དུ་འགྲོ་ཟེར་བུད་སོང་བ་མཐོང་། གཉིས་པ་ནི། ཡེ་་་་
ཤེས་ཀྱི་མཁའ་འགྲོ་མ་ཡིན་ཟེར་བའི་བུ་མོ་གཞོན་ནུ་མ་ལོ་བརྒྱད་ལོན་པ་ཞིག་ངོ་ཚ་ནས་
བུད་མེད་དེ་ལུས་གཅེར་བུར་ཕྱུང་། ཡིད་ལ་དྲན་ཚད་བྱེད། ཁ་ནས་ཐོན་ཚད་་་་་
འདོན༑ ནམ་མཁའ་ལ་གར་བསྒྱུར། ས་གཞི་ལ་བྲོ་རྡུང་བྱེད་པ་གཟིགས།
གསུམ་པ་ནི། ནགས་གསེབ་ནས་གླང་པོ་ཆེ་སྨོན་པ་ཞིག་བརྒྱུགས་ཏེ་ཤིང་ཐམས་ཅད་་
མ་རུངས་པར་བྱས། སྲོག་ཆགས་རྣམས་སྣའི་རྩེ་མོ་ལ་བླངས་ཤིང་རྒྱང་དུ་འཕངས་་་་་
ནས་གསོད། གྲོང་ཁྱེར་མང་པོ་འཇིག་ཏུ་ཉེ་བ་ལ་གོང་གི་བུ་མོ་དེ་སྣའི་རྩེ་མོས་བླངས་་་་
ཏེ་གྲོང་ཁྱེར་ལ་བསྐོར་བ་བྱས་ནས་མཆོད་རྟེན་ཞིག་གི་སྟེང་དུ་བཞག་སོང་བས། བུ་མོ་
དེའི་བྱིན་རླབས་ཀྱིས་གླང་པོ་ཆེ་དེའང་སྨྱོ་བ་སངས་ནས་ནགས་གསེབ་ཏུ་སོང་། བུ་མོ་་
དེའང་ནམ་མཁའ་ལ་འཇའ་ཡལ་བ་བཞིན་སོང་བ་གཟིགས། དེ་ནས་འགྲོ་ཆོས་ཀྱི་་་༌་
ཚུལ་དུ་རྩ་བ་མེད་པའི་ལམ་འབྲས་ཤིག་ཀྱང་གསན་ནས་སླར་བོད་དུ་བྱོན། མུ་གུ་ལུང་
གི་གནས་གཞིའང་བཏབ། གཙོ་བོར་ལྷ་རྩེའི་བྲག་ལ་བཞུགས་པའི་ཚེ་གོང་དུ་བཤད་
པ་ལྟར་རྗེ་ག་ཡ་དྷ་ར་དང་ཐོག་མར་མཇལ། སླར་དགེར་ཕུ་ནས་བརྒྱུད་དེ་ལྷ་རྩེ་་་་
སྤྱན་དྲངས། གསུང་ངག་འཛུགས་པར་ཞུས་པས་དེ་ལ་གནས་ཁྱད་པར་ཅན་ཞིག་་་་་་
དགོས་གསུངས་ནས་བཙལ་བས་ཆུ་ལ་མུ་མུ་ཞེས་པའི་སྒྲ་གསན་ནས། འདིའི་སྒྲ་འདི་
རྩོད་བཅད་ལ་གང་དུ་ཐིམ་སོང་བའི་ས་དེར་ཆོས་འཆད་གསུངས་ནས་རྩད་བཅད་པས་་་་
མང་མཁར་གྱི་ཆུ་རྩང་ལ་ཐུག་འདུག་སྟེ། རིམ་གྱིས་བྱོན་པས་མུ་གུ་ལུང་དུ་ཐིམ་སོང་་་་
བས༑ མུ་ག་ཏ་རྣམ་པར་གྲོལ་བ་ཞེས་བྱ་བ་ཡིན་གསུངས་ནས་དེར་བཞུགས། དེར་
ལོ་ལྔ་བོད་དུ་བཞུགས་པ། གསུང་ངག་རིན་པོ་ཆེ་རྫོགས་པར་གནང་བ། གསེར་་་་་
སྲང་ལྔ་བརྒྱ་འབུལ་བར་མཛད་དེ་གདམས་པ་གསན་པའི་ཚེ། ལོ་གསུམ་སོང་བ་དང་་་་
ད་འགྲོ་གསུངས། སྔར་གྱི་དམ་བཅའ་ཞུས་པས། ཆོས་མ་རྫོགས་ན་སྡོད་པ་ཡིན།
ཆོས་རྫོགས་ནས་སྡོད་པས་ཅི་བྱེད། ཁྱོད་རང་གི་གསེར་ཕྲི་ནས་ཕུལ་བས་འོ་་་་
47

གསུངས༑ དེར་གསེར་ཕྲིས་ན་རྟེན་འབྲེལ་ལ་གནོད་པས་སྔར་གང་ཞུས་པ་དེ་ལ་་་་་
འབུལ་དགོངས་ནས། ཅུང་ཟད་ཁ་མ་ཁེངས་པ་ལ། ཟུར་པོ་ཆེ་དེ་ཙམ་ན་གཙང་་་་་
སྨད་ན་གྲོགས་པ་དང་འབྱོར་པ་ཆེ་བ་དང༌། སྔར་གྱི་སློབ་མ་རྙིང་པའང་ཡིན་པས་ན་་་་་
ཆོས་སྦྱིན་གྱི། ནོར་ཁྱེར་ལ་ཤོག་བྱ་བའི་ཕྲིན་གནང་བས། ཟུར་པོ་ཆེ་ཟུར་ཆུང་པས་་
ཤངས་ཀྱི་སྲམ་པ་ཝ་གདོང་དུ་སྤྱན་དྲངས་ནས། ཡང་དག་གི་སྒྲུབ་པའི་སྐུ་མཚམས་ལ་་
བཞུགས་པ་དང་ཐུག །ཞག་འགའ་ཕྲིན་ཁྱེར་མིའང་མ་བྱུང་། བར་ཞིག་ནས་ཕྲིན་་་་
འཕྲོད་པས། གཞན་རྣམས་སྒྲུབ་པའི་བར་ཆད་ཡིན་པས་བཞུགས་པར་འཐད་ཟེར་བ་
ལ༑ ཟུར་པོ་ཆེའི་ཞལ་ནས། ངས་སྒྲུབ་པ་བྱས་པའི་དོན་དངོས་གྲུབ་དོན་དུ་གཉེར་་་
བ་ཡིན། དངོས་གྲུབ་ཀྱི་རྩ་བ་ཆོས་ཡིན་ལ། རྗེ་འབྲོག་མི་སྤྱིར་གདམས་པ་ཆེ།
ཁྱད་པར་ཁ་སེང་ནས་ག་ཡ་དྷ་ར་བྱ་བའི་པཎྜི་ཏ་བྱོན་ཆོས་མང་པོ་གསན་གྱིན་འདུག་ཟེར་
བས་ངེས་པར་གདམས་པ་ཟབ་མོ་ཡོད་ཐག་ཆོད། བར་ཆད་མ་ཡིན། དངོས་གྲུབ་་་
ཡིན་གསུངས་ནས་མཉེས་བཞིན་དུ་ཟུར་ཆུང་པ་སྒྲུབ་པའི་འཕྲོ་བྱེད་པའི་དཔོན་དུ་བཞག །
སྲམ་པ་ཝ་གདོང་གི་ཀླུ་བཏུལ་ཏེ་དེ་ཉིད་ནས་སྟན་ཡང་ཟེར། རྒྱ་མཚོའི་ཡ་ནས་སྟོན་་་་
ཡང་ཟེར་ཏེ། གསེར་སྲོག་ཆགས་འདྲ་བ་མ་བྱུང་བར་དུ་ཐོན་ཅིག་ཟེར་བ་ལྟར། ཀླུ་་
དེས་གསེར་མང་པོ་ཕུལ་བས་རང་ཉིད་གསེར་སྲང་བརྒྱ་ལ་སོགས་པའི་འབུལ་བ་མང་པོ་་
ཁྱེར་ནས་མུ་གུ་ལུང་དུ་བྱོན། བླ་ཆེན་ཡང་མཉེས་ཏེ་སྒྲུབ་ཐབས་མཚོ་སྐྱེས་དང་བསམ་་
མི་ཁྱབ་ལ་སོགས་པའི་གདམས་པ་འགའ་རེ་གནང་བས། བླ་མ་ཆེན་པོའི་གདམས་་་་་
ངག་གིས། ། ཨ་བོའི་སེམས་ཕྱོགས་ནོར་དུ་བཏང་། །གསུངས། སྟོན་ཚེར་མ་་་་་
བསྐྱེད་པ་ན་བེར་གྱི་ཐོག་ཏུ་ཚེར་མ་བསྐྱས་པས། མི་རྣམས་ཀྱིས་བེར་འཛད་པས་་་་་
འདྲ་མི་གནང་བར་ཞུ་བྱས་པས། ཟུར་བོ་ཆེ་མ་ཟད་ན་བེར་པོ་ཆེ་མི་འཛད་གསུང་གིན་་
ལས་ཀ་མཛད་པས་གུས་པའི་རྣམ་འགྱུར་དུ་མ་མཛད། དེར་བླ་ཆེན་གྱིས་པཎྜི་ཏ་་་་
དྲུང་དུ་གསེར་སྲང་ལྔ་བརྒྱ་པོ་ཐམས་ཅད་ཀ་ཊོ་ར་གཅིག་ཏུ་བླུགས་པ་དང༌། གླ་རྩི་་་་
སྟོང་ཙམ། རྔ་མ་དཀར་པོ་ཤར་འདོམ་མ་ཉིས་བརྒྱ། རྔ་མ་ནག་པོ་སྟོང་ཙམ།
གཞན་གོས་དར་ལ་སོགས་པ་འབུལ་བ་དཔག་ཏུ་མེད་པ་དུས་ཅིག་ཅར་དུ་ཕུལ་བ་ན།
48

ཧ་ཅང་གསེར་མང་ཆེས་པས་སྒྱུ་མ་ཡིན་གྱིས་དོགས་ནས་ཐུགས་མ་ཆེས་པར་གསེར་་་་་
བསྣམས་ཏེ་མང་མཁར་དྲིལ་ཆེན་གྱི་མི་གང་མང་སར་བྱོན་ཏེ། འདི་པ་ཅིར་གདན་་་་་་
གསུང་བསྟན་པས། ཐམས་ཅད་ཁ་མཐུན་པར་འདི་པ་གསེར་དུ་གདའ། གསེར་གྱི་
ནང་ནས་ཀྱང་བཟང་ཐག་ཆོད་པ་འདི་ལྟ་བུ་གདའ་ཞུས་པས། ཤིན་ཏུ་མཉེས་ནས།
ད་ཁྱོད་ལ་ཅི་དགོས་གསུངས་པ་ལ། གསུང་ངག་རིན་པོ་ཆེ་འདི་ལ་ད་དུང་གདམས་་་་་
པའི་འཕྲོ་འདྲ་ཡོད་ན་གནང་བ་ཞུ་ཞུས་པས། ད་འཕྲོ་ཡེ་མེད། ཁྱོད་ལ་འདི་འདྲ་་་་
དགོས་པའི་ཚན་མིན་ཀྱང་ང་རང་གི་བྱེད་ལུགས་ཡིན་གསུངས་ནས། གུར་གྱི་ཐང་སྐུ་་་
རྒྱབ་ལ་བཞེས། ཕྲེང་བ་མགུལ་དུ་བཅུག །གཏོར་མ་དབུ་ཐོག་ཏུ་བཟུང་ནས་་་་་
གདམས་པའི་ལྷག་ལུས་ཡོད་རེའི་དབུ་བསྙུང་བཞེས། ད་ཅི་དགོས་གསུང་པ་ལ།
ཡང་ནས་ཡང་དུ་ཅིའང་མི་དགོས་ཞུས་ཀྱང་མ་གསན། དེར་ལོ་རྒྱུས་ལ་ལ་ལས་ནི་བླ་་་
ཆེན་ཐུགས་ལ་རྗེ་འདི་ཙམ་བཞེད་པ་མིན་ནམ་དགོངས་ནས། འོ་ན་གདམས་པ་འདི་་་་
བདག་རང་མིན་པ་སུ་ལའང་མི་གནང་བ་ཞིག་དགོས་ཞུས་པས་ཤིན་ཏུ་མཉེས། བླ་་་་
ཆེན་གྱིས་གདམས་པའི་ཟབ་གནད་གོ་བས་ཆོས་ལ་གཅེས་སྤྲས་བྱེད་པར་དགོངས་ནས་་་་
ལེགས་སོ་བྱིན་བྱ་བའང་ཟེར། ལ་ལ་ནི་དེ་ལྟར་ཞུས་པས། པཎྜི་ཏའི་ཞལ་ནས། །
ཁྱོད་ཀྱི་ཞུ་ལུགས་དེ་ཅུང་མ་ཤེས། གཞན་ལ་མ་གནང་བྱ་བ་ལ་སོགས་པ་དེས་རྟེན་་་་་
འབྲེལ་ཅུང་ཟད་འཁྲུགས་པས་རིགས་བརྒྱུད་ཀྱིས་ཕན་ཐོགས་པ་མི་འབྱུང་མོད། ཆོས་་
བརྒྱུད་དར་པོ་འོང་ཞེས་ནཱ་རོས་མར་པ་ལ་གསུངས་པ་དང་འདྲ་བའང་སྣང་གསུངས།
དེས་མཚོན་པའི་ལམ་འབྲས་རྫོགས་པའི་ཚེ་བླ་ཆེན་ལ་མནལ་ལམ་ཁམ་པོ་ཆེ་བྱུང་་་་་་
དེའང་༑ རྗེ་ག་ཡ་དྷ་རས་དོན་བཀྲོལ་བ་ནི་འདི་ལྟར་སྟེ། ཁང་པ་གསུམ་པོ་་་་་་
ཁམས་གསུམ་འཁོར་བ། ལྷོ་ཕྱོགས་ནས་འོངས་པའི་མི་ནག་པོ་ནི་རྣལ་འབྱོར་དབང་་་་
ཕྱུག །དེའི་ཁ་ནས་དུང་གི་སེང་གེ་སྐྱུགས་པ་ནི་རྣལ་འབྱོར་དབང་ཕྱུག་གི་ཐུགས་རྗེའི་
རྣམ་འཕྲུལ་རྗེ་ག་ཡ་དྷ་ར་ན་བཟའ་དཀར་པོ་ཅན་དེ་མཚོན་པས་དུང༌། སྨྲ་བའི་སེང་གེ་
སུས་ཀྱང་ཐུབ་པ་མེད་པ་མཚོན་པས་སེང་གེ །དེའི་ཁ་ནས་གསེར་གྱི་རྡོ་རྗེ་སྐྱུགས་་་་
ནི་གསུང་ངག་རིན་པོ་ཆེ་རྡོ་རྗེ་ཐེག་པའི་བསྟན་པའི་སྙིང་པོ་ཡིན་པ་མཚོནསs r Ngs
 ། དེ་ནས་་་་་

གསེར་གྱི་བུམ་པ་ཆུས་གང་བ་ནི་དབང་གི་ཆུ་བོ་མ་ནུབ་པ་སོགས་སྙན་བརྒྱུད་བཞི་བར་་་་
མ་ཆད་པ་མཚོན། དེ་འབྲོག་མིའི་དབུ་གཙུག་ནས་ཐིམ་པ་ནི་དེ་ལྟ་བུའི་གདམས་པ་རྗེ་་
ཉིད་ལ་བཀའ་བབས་པ་མཚོན། སྐུ་ལས་འོད་གསུམ་བྱུང་བས་ཁང་པ་གསུམ་འོད་་་་
ཀྱིས་ཁེངས་པ་ནི་གཞུང་རྫོགས་པ། གདམས་པ་རྫོགས་པ། གྲུབ་པ་ཐོབ་པའི་སློབ་
མ་གསུམ། དེ་དག་ཡང་སློབ་དང་བཅས་པས་ཁམས་གསུམ་གྱི་མུན་པ་སེལ་བ་མཚོན།
དེ་དག་ཐམས་ཅད་འོད་དུ་ཞུ་ནས་བླ་ཆེན་ལ་ཐིམ་པ་ནི་དེ་དག་ཀྱང་བླ་ཆེན་ཉིད་དང་་་་
ཐུགས་ཡིད་འདྲེས་པ་མཚོན། བླ་ཆེན་རང་ཞབས་གཉིས་ལ་ཐིམ་ནས་དེའང་ནམ་་་་་་
མཁའ་ལ་ཡལ་བ་ནི་གདུང་གི་སྲས་གཉིས་བྱུང་ལ། དེ་དག་ཀྱང་གཤེགས་ནས་གདུང་
བརྒྱུད་མི་སྣང་བ་ཞེས་བྱ་བ་མཚོན་པ་ཡིན་ནོ་ཞེས་ལུང་བསྟན། པཎྜི་ཏའང་མཉེས་་་་་
བཞིན་དུ་རྒྱ་གར་དུ་བྱོན། བླ་ཆེན་ནི་གདམས་པས་ཐུགས་ཡོངས་སུ་ཚིམ། ཁ་སན་་
ཎིས་ལུང་བསྟན་ལྟར་བླ་མ་དང་གདམས་ངག་གཞན་འཚོལ་བའི་སྤྲོས་པ་བཅད། མུ་་་
གུ་ལུང་ན་སྒྲུབ་པ་དང་གཞན་ཕན་སྤེལ་མར་མཛད་ཅིང་བཞུགས་ཡོད་པའི་སྐབས་ཤིག །
བླ་མ་དཔའ་བོ་རྡོ་རྗེ་ནམ་མཁའ་ལ་འཕུར་ཏེ་བྱོན་བྱུང་། གང་ལ་ཕེབ་ཞུས་པས།
གངས་རི་ཅན་གྱི་རྒྱལ་ཁམས་བལྟ་བ་དང་། བུ་ཁྱོད་ཀྱིས་ཐེ་ཚོམ་འདྲ་སེལ་དུ་འོངས་་་་
པ་ཡིན་གསུངས་ནས་ཟླ་བ་གཅིག་ཙམ་བཞུགས། སྒྲུབ་ཐབས་རིན་ཆེན་འབར་་་་་
རྩོམ་པར་མཛད། ནང་གཅིག་གི་ཚེ། ནུབ་ཕྱོགས་ཨོ་རྒྱན་གྱི་ཡུལ་ན་བྲམ་ཟེ་སྐྱེ་བ་
བདུན་པའི་ཤ་ཞིག་ལ་མཁའ་འགྲོ་མ་རྣམས་ཚོགས་འཁོར་བྱེད་ཀྱིན་འདུག་པས་དེར་་་་་
འགྲོ་གསུངས་པ་ལ། གསེར་མང་དུ་ཕུལ་བས། དེས་ཁོ་བོ་ལ་དགོས་པ་ཅིའང་མེད་
གསུངས་ནས། ཉི་ཟེར་ལ་ཆིབས་པའི་ཚུལ་དུ་ནམ་མཁའ་ལ་ཡུད་ཀྱིས་འཕུར་ནས་་་་་
བྱོན་སོང་། ཡང་སྐབས་ཤིག་པཎྜི་ཏ་ཞིག་ནམ་མཁའ་ལ་འཕུར་ནས་བྱོན་བྱུང་། སུ་་
ལགས་ཞུས་པས། ང་མངའ་བདག་མེ་ཏྲི་པ་བྱ་བ་ཡིན། དཔལ་གྱི་རི་ནས་ཁྱོད་་་་
གདམས་པ་འདྲ་སྦྱིན་དུ་འོངས་པ་ཡིན། སུ་ལའང་མ་བཤད་པར་གསང་ཞིག་གསུངས་
ནས་རྡོ་རྗེ་རྣལ་འབྱོར་མའི་དབང་བསྐུར་བ་སོགས་གདམས་པ་ཟབ་མོ་དུ་མ་གནང་། །
དེའི་ཚེ་གསང་བའི་ལུགས་བྱས་ཀྱང་གཅིག་ནས་གཅིག་ཏུ་བརྒྱུད་དེ་རྗེ་མེ་ཏྲི་པ་མུ་གུ་ལུང་
50

ན་ཕེབ་བོ་ཞེས་གྲགས་ནས་མཇལ་འདོད་ཀྱི་སྐྱེ་བོ་མང་པོ་འདུས་པ་ན། རྗེ་མེ་ཏྲི་པ་ནི་་
ནམ་མཁའ་ལ་འཕུར་ཏེ་དཔལ་གྱི་རི་ལ་ཡུད་ཀྱིས་བྱོན་སོང་། དེ་ལྟར་པཎ་གྲུབ་མང་་་་
པོས་གདམས་ངག་སྒོ་སྐྱེལ་དུ་མཛད། སྐལ་ལྡན་དུ་མ་སྨིན་གྲོལ་ལ་བཀོད། ལྷ་་་་
གཅིག་མཛེས་ལྡན་འོད་ཆགས་ལ་སྲས་ཨིནྡྲ་དང་རྡོ་རྗེ་ཞེས་བྱ་བ་གཉིས་བྱོན། སྐུ་དེས་
གདུལ་བྱའི་དོན་ཐམས་ཅད་རྫོགས་པར་མཛད་ནས། མྱ་ངན་ལས་འདས་ཚུལ་ནི།
དེའང་རྟེན་འབྲེལ་ཅུང་ཟད་ལ་བརྟེན་ནས་ཚེ་འདིར་ལུས་མ་སྤངས་པར་སངས་རྒྱས་མ་་་་་
འཐོབ་ཅེས་ལུང་བསྟན་པ་ལྟར། དགུང་ལོ་གྱ་གཉིས་སམ། ཁ་ཅིག་ནི་དགུ་བཅུ་རྩ་་
ལྔ་བཞུགས་པར་བཞེད། གང་ལྟར་ཡང་གཤེགས་ཁར་ཞལ་ཆེམས་མཛད་དེ། ཁོ་་་
བོ་སླར་ལུས་འདི་ལ་ཞུགས་ནས་ཕྱག་རྒྱ་ཆེན་པོའི་གོ་འཕང་མངོན་དུ་བྱེད་པས་ཁྱེད་་་་་
རྣམས་ཀྱིས་ངའི་ཕུང་པོ་འདི་ལ་ཞག་བདུན་གྱི་བར་དུ་རེག་པ་ཙམ་ཡང་མ་བྱེད་ཅིག །
དེ་ལྟར་བྱས་ན་དོན་ཆེན་པོ་འགྲུབ་སྟེ། འོན་ཀྱང་ཁྱེད་ཚོས་བློ་ཉེས་ཤིག་མི་བྱེད་དམ་་་་
གསུང་༑ དེ་བཞིན་དུ་ཡུམ་སྲས་རྣམས་ཀྱིས་བཀའ་བཞིན་དུ་བསྒྲུབ་པར་བྱས་པ་ལ།
འབྲོག་མིའི་ཡབ་ཚན་དུ་གྱུར་པའི་དྲིལ་ཆེན་རྟ་རྔ་བ་ཞེས་བྱ་བའི་ཆུ་རྒོད་ལས་འབྲས་རྒྱབ་
ཏུ་བསྐྱུར་བའི་མ་རུངས་པ་ཞིག་ཡོད་པས། བླ་ཆེན་གྱི་ཤུལ་རྣམས་མིག་འོག་ཏུ་བཅུག་་
སྟེ་དེར་འོངས། ཤ་ཚ་བའི་གྲོས་ཀྱི་ཚུལ་དུ་དྲི་རྩད་བྱས་པ་ལ། བཀའ་ཆེམས་བཤད་
པས༑ དེ་འདྲ་མི་སྲིད། མི་ཤི་བ་སླར་ལོག་པའི་ལོ་རྒྱུས་ཙམ་ཡང་གང་ན་ཡོད།
སྤུར་ཞག་དེ་ཙམ་བཞག་པས་རུལ་ནས་བླ་མ་ཉིད་ཀྱི་ཞབས་འདྲེན་དུ་འགྲོ་བས་ད་་་་་
བསྲེག་ཟེར་ཡང་མ་གསན་པས། འོ་ན་ངེད་ཕ་ཚན་འདི་ཙམ་ཡོད་པས་རྩིས་ཤིག་མ་་་་་
བྱེད་ཁ་མེད་ཡིན་ཟེར་ནས། རྩིས་མཁན་ལ་ཕག་རྔན་གྱིས་བཅོས་བྱས་པས། རྩིས་་
མཁན་ན་རེ། ཞག་གསུམ་དྲོ་བཞིའི་ཁོངས་སུ་མ་བསྲེགས་ན་ཕ་ཚན་དང་ཡུམ་སྲས་་་་
རྣམས་ལ་ཤིན་ཏུ་ངན་ཟེར། སློབ་མ་འདྲས་ཀྱང་། བླ་ཆེན་མི་བཞུགས་རྟིང་ཡུམ་་་་་
སྲས་ལས་གཅེས་པ་མེད་ཟེར་ནས་དབང་མ་བྱུང་བར། སྐུ་གདུང་བསྒུལ་བས་དྲོད་མ་་་་
ཉམས་པར་བཞུགས་འདུག་པ་ལ། ཕུང་པོའི་རིགས་འགའ་ཞིག་ལ་འདི་བཞིན་འོངས་་
ཟེར་རྩིས་མཁན་དེས་བཤད་ཡམ་མང་པོ་བྱས། ད་ལྟ་འབྲོག་མིའི་དམེ་འབུམ་ནག་པོ་་
51

ཡོད་པ་དེར་སྤྱན་དྲངས་ཏེ་ཞུགས་ལ་ཕུལ། གཏམ་ངན་ལ་ཕ་ཚན་དེ་པས་སྲས་གཉིས་་
ཀྱང་ཚོས་ཏང་གི་མེ་ལ་བསྲེག་ཟེར་ཡང་དེ་རང་ཨེན་མི་བདེན་མོད། གང་ལྟར་ཡང་མ་་
ལེགས་པ་དེ་འདྲ་ཚོ་བྱས་ཚར་ནས། ཞག་བདུན་སོང་བ་ན་བླ་ཆེན་གྱི་ཐུགས་རྣམ་པར་་
མི་རྟོག་པའི་ཡེ་ཤེས་འོད་དཀར་པོ་རྫ་མ་ཙམ་གྱི་རྣམ་པར་བྱས། སྒྲ་འོད་མེ་ཏོག་ག་་་་་
ཆར་དང་བཅས་ཏེ་སྐུ་གདུང་འཚོལ་དུ་བྱོན་བྱུང་བ་ན། མ་རྙེད་པར་སྐུ་གདུང་བཞུགས་་
ས་དེར་ཡུལ་བ་ཙམ་བྱོན་ནས་ནམ་མཁའི་མཐོང་ལ་བྱོན་སོང་། དེར་སྐུ་དེ་ཉིད་ལ་་་་་
བརྟེན་ནས་ཕྱག་རྒྱ་ཆེན་པོ་མཆོག་གི་དངོས་གྲུབ་བརྙེས་རྒྱུ་མ་བྱུང་མོད། བར་དོར་་་་་
བཅུ་གསུམ་རྡོ་རྗེ་འཛིན་པའི་གོ་འཕང་མངོན་དུ་མཛད་པར་གདའ་གསུངས། དེ་ནས་་་
ཕ་ཚན་དེ་བས་ཡུམ་སྲས་རྣམས་ཀྱང་ཁས་ཉན་དུ་བཏང་། སློབ་མ་རྣམས་ཀྱང་ངས་་་་་
ལན་ཁྱོད་ལན་གྱིས་རྫི་ཆོམ་དུ་གྱུར། དེ་འདྲའི་དམ་སེལ་གྱིས་ཡུམ་མཛེས་ལྡན་འོད་་་་
ཆགས་ཀྱང་གཤེགས། སྲས་གཅིག་སྙིང་རླུང་ལངས་ནས་གྲོངས། ཇོ་སྲས་ཨིནྡྲའང་་
ཡུལ་དུ་བཞུགས་མ་འདོད་པར་སྨད་ཕྱོགས་ལ་བྱོན། ཆོས་འཁོར་ཤོངས་མར་གཉན་་་་
ལོ་དང་མཇལ། ཆོས་ཀྱི་གསུང་གླེང་མཛད་པས་ཇོ་སྲས་རྒྱལ་ཙམ་བྱུང་བ་ལ་དགོས་་་་་
མེད་ཀྱི་ཞལ་ཚབས་མང་པོ་སྟོན་པས། གཉན་ལོ་ཐུགས་ཁྲོས་ཏེ་མཐུའི་དུས་བཏབ།
དེ་ནས་མར་བྱོན། རོང་ཆུའི་དེ་ཤེད་ན་བྱོན་པས་འབྲོག་མིའི་སྲས་ཡིན་ཟེར་འབུལ་བ་
བྱེད་མཁན་མང་དུ་བྱུང་བས་ཚོས་ཏང་རྣམས་མཐར་རྩིག་པ་བྱས། དེ་དག་རྐུན་མས་་་་
ཁྱེར་གྱིས་དོགས་ནས་དེའི་དབུས་སུ་ཁོང་རང་གཟིམས། དོས་ཀྱི་ཐག་པ་རྣམས་སྐུ་་་་
སྐེད་ལ་བཏགས། འཁྲིས་སུ་མར་མེ་གཅིག་བཞག་ནས་གཟིམས་པས། དེས་་་་་
མཆེད་ནས་ཚོས་ཏང་རྣམས་ལ་མེ་ཤོར་ནས་གྲོངས། དེ་ལྟར་མནལ་ལམ་དུ་གསལ་བ་་
ལྟར༑ སྲས་གདུང་རྒྱུད་སོགས་ཧ་ཅང་གི་དགའ་མོ་མ་བྱུང་མོད། སློབ་མ་ཡང་སློབ་་་
བརྒྱུད་འཛིན་དང་བཅས་པས་བསྟན་པ་རིན་པོ་ཆེ་དེང་སང་གི་བར་དུ་དར་རྒྱས་སུ་མཛད་
པ་ཡིན་གསུངས། གཉིས་པ་དེ་ལ་རྗེས་འབྲངས་ཇི་ལྟར་བྱུང་བའི་ཚུལ་ནི། སྤྱིར་རྗེ་
བཙུན་འདི་གདམས་པ་ཆེ་ཞིང་གྲགས་པ་ཆེ་བ་ཞིག་ཡིན་པས། དུས་མཚུངས་ཀྱི་སྐྱེ་བོ་་
དྲག་ཞན་ཕལ་ཆེ་བས་བསྟེན་ཅིང་འདུད་པ་ཞིག་ཡིན་འདུག་ཀྱང་། ཆོས་ལ་གཅེས་་་་་

སྤྲས་ཆེ་ཞིང་གདམས་ངག་ལ་བཀའ་ཤིན་ཏུ་དོག་པས། རྣ་བཞི་པ་ལ་ཆོས་མི་འཆད་་་་་
ཅེས་ཟབ་ཆོས་རྣམས་གདན་ཐོག་གཅིག་ཏུ་གཅིག་ལས་མང་བ་ལ་མི་གསུང་། རྣ་་་་་
དྲུག་པ་ཆོས་ཀྱིས་དབེན་ཞེས་གསང་སྔགས་ཀྱི་ཆོས་ཕལ་ཆེ་བ་སྟན་གཅིག་ལ་གསུམ་་་་་
ལས་མང་བ་ལ་མི་གསུང་བ། དེ་འདྲའི་དབང་གིས་ཆོས་འབྲེལ་ཡོད་ཙམ་གྱི་མཚན་མ་
གཏོགས་ཆོས་ཡོངས་སུ་རྫོགས་པར་ཐོབ་པ་ནི་མ་བྱུང་བར་སྣང་། གཙོ་བོར་གྱུར་པ་་་
གཞུང་རྫོགས་པའི་སློབ་མ། མན་ངག་རྫོགས་པའི་སློབ་མ། གྲུབ་པ་ཐོབ་པའི་སློབ་་
མ་གསུམ་ལས། དང་པོ་ནི། ལྷ་རྩེའི་གྱི་ལྗང་དབུ་དཀར་བ། ཤངས་ཀྱི་བྲག་རྩེ་་་
སོ་ནག་པ། འཕྲང་འོག་གི་དབྲད་དཀོན་མཆོག་རྒྱལ་པོ། ས་སྐྱའི་འཁོན་དཀོན་་་་་
མཆོག་རྒྱལ་པོ་དང་བཞི་ལ་སྔ་ཚར་བཞི་ཞེས་གྲགས་པ་དང༌། བླ་མ་མངའ་རིས་པ་ལ་་
ཕྱི་ཚར་གཅིག་ཅེས་གྲགས་པ་དང་ལྔ་བྱོན་པ་ལས། དང་པོ་གྱི་ལྗང་དབུ་དཀར་བ་ནི།
ལམ་འབྲས་པ་རང་གི་སྒྲོས་ལ། འདིས་གླང་དོར་གཅིག་དང་བ་བཞོ་མ་གཅིག་ཕུལ་་་་་
ཞེས་ད་ལྟའི་གྲོམ་པ་ལྷ་རྩེ་བ་འདི་པ་ཅིག་ཀ་ཡིན་རྒྱུ་བར་སྣང་མོད། འདི་ཁམས་ཀྱི་་་་་
བཞག་ར་ལྷ་རྩེ་ཞེས་བྱ་བའི་གཞི་བདག་ཆེན་པོ་གནས་པ་དེ་དང་ཁད་ཉེ་བ་ཞིག་ཏུ་་་་
འཁྲུངས༑ བླ་ཆེན་གྱི་དྲུང་དུ་རྒྱུད་གསུམ་ལ་སྦྱངས། ཁྱད་པར་སམྦུཊ་ལ་མཁས།
རྒྱ་གར་གྱི་བླ་མ་ཨཱ་ཙཱརྱདམར་པོ་དང་། ནག་པོ་རོ་འཛིན་ལ་སོགས་པ་ལས་ཀྱང་་་་་
གདམས་པ་མང་དུ་ཐོབ། མགོན་པོ་ལ་ནུས་པ་ཐོན་པ་ཞིག་ཡིན། ཁོང་གི་ཆོས་ཡོན་
དུ་གསེར་སྲང་དྲུག་ཅུ་འབུལ་བར་ཁས་བླངས་ནས་ཁམས་སུ་བྱོན། མདོ་སྨད་གཙོང་་་་
ཁ་མཚོ་སྔོན་ཞེས་བྱ་བར་གཙོང་ཁ་རྒྱལ་པོའི་བླ་མ་ཐོབ། འབུལ་བ་མང་དུ་བྱུང་ནས།
བླ་ཆེན་གྱི་དྲུང་དུ་གསེར་སྲང་བརྒྱ་དང་། དེས་མཚོན་པའི་དངོས་པོ་དཔག་ཏུ་མེད་པ་་་
འབུལ་དུ་བྱོན་པར་རྩོམ་པ་ན། ཁོང་རང་རྒྱལ་པོས་མ་བཏང་བར་འབུལ་མི་བརྫངས་
ཏེ༑ འདི་འཕྲོད་པའི་རྟགས་སུ་བདག་ལ་རྒྱུས་ཡོད་པའི་བྱིན་རླབས་རྟེན་ཅིག་གནང་་་་
བར་ཞུས། འབུལ་བ་རྣམས་ཅུང་ཟད་བརླག་ནས་ཕྱག་ཏུ་གསེར་སྲང་དྲུག་ཅུ་ཙ་གྲངས་
ཙམ་ལས་མ་འཕྲོད་ཀྱང་། རྒྱབ་ཡིག་བར་ཆད་མེད་པར་ཕྱག་ཏུ་ཐེངས། བླ་ཆེན་་་་་
ཡང་ཤིན་ཏུ་གཉེས། ག་ཡ་དྷ་རིའི་ཐུགས་དམ་ཀྱེ་རྡོར་གྱི་བྲིས་སྐུ་ཞིག་ཡོད་པའང་ཁོང་
53

ལ་སྐྱེས་ལན་དུ་བསྐུར་བར་གདའ་གསུངས། གཉིས་པ་ཤངས་ཀྱི་བྲག་རྩེ་སོ་ནག་ནི།
ཤངས་ཀྱི་བྲག་རྩེ་བྱ་བ་ན་ཚོང་དཔོན་དཔལ་ཞེས་བྱ་བའི་ཕྱུག་པོ་ཞིག་ཡོད་པའི་བུ་ཆེ་་་་
ཤོས་གཟུགས་བྱད་ལེགས་པ། བློ་རྣོ་བ། ཤེས་རབ་ཆེ་བ་ཞིག་ཡོད། ཚོང་དཔོན་་
དེ་སྟོད་ཕྱོགས་སུ་ཚོང་ལ་རྒྱུ་འགྲུལ་དུ་མ་བྱས། བླ་ཆེན་དང་ཆོས་ཀྱི་འབྲེལ་བ་ཡོད་པ་་་
ཞིག་ཡིན། དུས་གཅིག་གི་ཚེ་ཚོང་དཔོན་དེ་བླ་ཆེན་གྱི་དྲུང་དུ་འོངས་ནས། བདག་་་་
གི་བུ་གཟུགས་བྱད་ལེགས་པ། བློ་རྣོ་བ་ཞིག་ཡོད་པ་དེ་བླ་ཆེན་གྱི་དྲུང་དུ་ཆོས་ཤིག་་་་་
བྱུང་ན་བསམ་པ། འོན་ཀྱང་ངེད་རང་གི་དཔོན་པོ་ཞིག་ཡོད་པས། ཁོའི་སེམས་་་་་
འཛིན་དུ་སྲས་མོ་ཞིག་གནང་ནས་དེ་དང་ལྷན་ཅིག་ཏུ་ཡོད་པས། དེ་དང་འབྲལ་ཐུབ་་་
བྱུང་ན་འདིར་ཁྲིད་ནས་འོངས་ལགས་སམ་ཞུས་པས། ཤིན་ཏུ་ལེགས། བུད་མེད་་་་
དང་འབྲལ་མི་དགོས། མོ་རང་ཡང་ཆོས་ལ་བཅུག་པས་ཆོག །ཁོ་རང་བཟའ་ཚོ་་་་
གཉིས་ཆར་ཁྲིད་ལ་ཤོག་གསུངས། ཚོང་དཔོན་གྱིས་ཁོང་བཟའ་མི་གཉིས་ལ་ལབས་་་་
པས་ཤིན་ཏུ་དགའ་ནས། འབུལ་བའི་ཡོ་བྱད་དཔག་ཏུ་མེད་པ་ཁྱེར་ནས་མུ་གུ་ལུང་དུ་
བྱོན་༔ ཆོས་ཀྱི་དགའ་སྟོན་ལ་སོགས་པ་བསམ་གྱིས་མི་ཁྱབ་པར་བྱས། བླ་མ་ཡབ་་
ཡུམ་ལ་འབུལ་བའང་ཚད་མེད་པ་ཕུལ། རྒྱུད་གསུམ་གྱི་བཤད་པ་རྫོགས་པ་དང་། །
བསམ་གྱིས་མི་ཁྱབ་པ་ལ་སོགས་པའི་གདམས་པའང་ཅི་རིགས་པ་གནང་། སླར་རང་་
ཡུལ་དུ་བྱོན་ཏེ། རང་གི་ཉེ་འབྲེལ་ལ་སོགས་པ་ལ་གཞན་དོན་ཅུང་ཟད་མཛད་པས་་་་་
རྒྱུད་རྫོགས་པའི་སློབ་མ་བཅུ་ཙམ་ཐོན། གཙོ་བོར་ཐུགས་དམ་ལ་དྲིལ་བ་ཞིག་བྱུང་་་་་
བར་གདའ་གསུངས། གསུམ་པ་འཕྲང་འོག་གི་དབྲད་དཀོན་མཆོག་རྒྱལ་པོ་ནི།
ཕུལ་ཆུང་གི་འཕྲང་འོག་ཅེས་པ་དེར་རུས་པ་དབྲད་ཡིན་པའི་ཕྱུག་པོ་ཆེན་པོ་ཞིག་ལ་་་་
ལྔ༑ བུ་མོ་གཅིག་དང་དྲུག་ཡོད་པའི་ཆེ་ཤོས། ངང་རྒྱུད་བཟང་བ། ཕ་མ་སོགས་་
ལ་སྲི་ཞུ་མཁས་པ། ཟུང་པོ་ཆེའི་སློབ་མ་གཅིག་གི་སློབ་མ་བྱས། རྙིང་མའི་སྒྲུབ་་་་
ཕྲིན་ལ་སོགས་པའང་འགའ་རེ་ཤེས། ཁོང་རང་ཚོགས་འཁོར་ཡང་ཐོ་རེ་བ་བྱེད་པ་དེ་་་
འདྲ་བ་ཞིག་ཡིན། ཐེངས་གཅིག་བྱ་བྲལ་བ་འདྲ་དེར་སླེབ་བྱུང་བ་ལ། ཁོང་་་་་
བཟང་བཏུང་བྱིན་ནས་ཁྱེད་རྣལ་འབྱོར་པ་བྱ་བ་གར་ཡང་འབྱོན་པ་ཡིན་པས་ཐུགས་རྒྱུས་
54

ཆེ༑ ད་ལྟ་དབུས་གཙང་ན་བླ་མ་སུ་བཟང་བར་བྱེད་ཀྱིན་གདའ་དྲིས་པས། ད་་་་་་
རྣམས་ན་རེ། ད་ལྟ་སྤྱིར་བསྟན་པ་དར་བའི་སྟོབས་ཀྱིས་ས་གང་ནའང་ང་མཁས། །
ང་བཟང་སྙམ་པ་ནི་དུ་མ་གདའ། ཐམས་ཅད་མཐུན་སྣང་དུ་གྲུབ་པའི་འགྲན་ཟླ་་་་
ཐམས་ཅད་དང་བྲལ་བ་ནི་འབྲོག་མི་ལོ་ཙཱ་བར་གདའ་སྟེ། དེ་ནི་ཁྱེད་རང་ཐག་ཉེ་བས་
རྒྱུས་ཆེའམ་ཟེར་བ་ལ། བླ་ཆེན་གྱི་མཚན་ཐོས་པ་ཙམ་གྱིས་དགའ་སྤྲོ་ཆེན་པོ་བྱུང་།
ལོ་རྒྱུས་ལེགས་པར་རྩད་བཅད། ཡབ་ཡུམ་ལ་དྲུང་དུ་འགྲོ་བར་ཞུས་པས། ཡ་་་་
ཡུམ་ན་རེ། འོ་སྐོལ་གྱི་བུ་འདི་གཤིས་ལེགས་པ། ཕ་མ་ལ་གུས་པ། ཁོས་སྒྲུབ་་་
ཕྲིན་གྱིས་རྔ་དིར་རེ་བརྡུངས་པ་ན་རང་རེ་ཡུལ་ས་དང་བཅས་པ་ཐམས་ཅད་བག་དྲོ་ཞིང་་་
ཉམས་དགའ་ཡ་ལེ་བ་འོང་བ་ཞིག་ཡོད་པས་ཆོས་ཀྱི་བག་ཆགས་བཟང་པོ་ཡོད་ཉན་ཡོད་
པས་དེ་ག་འཐད་ཟེར་ནས་རྟ་བཟང་པོ་ལྔ་ལ་ནོར་མང་པོ་བཀལ། གཡོག་པོ་མདའ་་་་
གཞུ་ཐོགས་པ་ལྔ་ཁྲིད། ཁོང་རང་རྟ་བཟང་པོ་གཅིག་ལ་ཞོན། གཡུ་རྣ་བཟང་པོ་་་་
གཅིག་བཏགས་ཏེ་མུ་གུ་ལུང་དུ་བྱོན་པས། ཐོག་མར་ཡུམ་དང་མཇལ་བས། ཡུམ་་
ན་རེ། ཁྱེད་ནི་ཕྱུག་པོའི་གཅེས་ཕྲུག་ཆོས་ལ་བྲོས་པ་ཞིག་འདྲ་ན། ཇི་ལྟར་ཡིན་་་་་
གསུངས་པ་ལ། ལོ་རྒྱུས་ཞུས་པས། འོར་ཆེ། ཤིན་ཏུ་ལེགས། ཁྱེད་ཀྱི་་་་་
གྲོགས་དན་ངས་བྱའི་གསུངས་ནས་བླ་མ་དང་མཇལ། རྣ་རྒྱན་དང་རྟ་བཟང་པོ་ལྔ་་་་
ཁལ་དང་བཅས་པ་སོགས་འབུལ་བ་རྒྱ་ཆེན་པོ་ཕུལ། རྒྱུད་སྟོན་དང་། ལུང་སྟོན་་་་་་
དང་༑ སེར་ཆགས་སོགས་བཟང་ཐག་ཆོད་པ་བྱས། འཁོར་རྣམས་ཕྱིར་བཟློག །
ཁོང་རང་དེར་བཞུགས་ནས་རྒྱུད་གསུམ་གྱི་བཤད་པ་དང་། བསམ་མི་ཁྱབ་ལ་སོགས་་
པའི་མན་ངག་ཀྱང་འགའ་རེ་གསན། སླར་རང་ཡུལ་དུ་བྱོན་ཏེ་གཞན་ཕན་ཀྱང་ཕྲན་བུ་
མཛད་མོད། གཙོ་བོར་ཐུགས་དམ་ཁོ་ན་མཛད་པ་ཞིག་བྱུང་། འདི་དང་འཁོན་་་་་
དཀོན་མཆོག་རྒྱལ་པོ་གཉིས་ལ། དཀོན་མཆོག་རྒྱལ་པོ་རྣམ་གཉིས་ཞེས་ཆེད་དུ་་་་
ཐུགས་ཉེ་བ་ཞིག་བྱུང་བར་སྣང་གསུངས། བཞི་པ་ས་སྐྱའི་འཁོན་དཀོན་མཆོག་རྒྱལ་་་་
པོ་ནི། གཡའ་ལུང་འཇག་གཤོངས་ན་བཞུགས་པའི་ཚེ། གཅེན་གྱི་ཞལ་ནས།
རྙིང་མ་པ་རྣམས་ཀྱིས་དབང་ཕྱུག་མ་ཉི་ཤུ་རྩ་བརྒྱད་འཆམས་པ་སོགས་ཀྱིས་གསང་བ་་་

བབསྒྲགས་པས་བྱིན་རླབས་ཉམས་པ་ཡིན། ད་ཁྱོད་རང་གསང་སྔགས་གསར་མའི་སྒོར་
ཞུགས་ལ་དེ་ཉམས་སུ་ལོངས་གསུངས་པས། རྗེ་འབྲོག་མའི་རྩར་འབྱོན་པར་བཞེད་་་་
ནས༑ བོང་བུ་གཅིག་ལ་རྩམ་པ་དང་མར་འདྲེས་པ་རྒྱབ་གཅིག་བཀལ། དེའི་སྟེང་
དུ་ལུག་ཤ་ཁོག་པ་གསུམ་བརྒྱབས། ཨ་ཇོ་རྒྱལ་ལེ་ཟེར་བའི་གཡོག་གཅིག་ལ་་་་་་
ཁོག་གཅིག་དང་མར་རིལ་འདྲ་བསྐུར་ནས་གྲ་ཕུ་ལར་བྱས་ནས་བྱོན་པ་ན། དེའི་་་་་
སྒབ་ཏུ་ཕེབ་ཙམ་ན། ལ་དེ་ལ་བཙུན་པའི་རྟ་པ་པཎ་ཞྭ་གྱོན་པ་འཁོར་བཞི་དང་བཅས་་
པ་ཞིག་བྱོན་བྱུང་། བཙུན་པའི་རྟ་པ་དེ་མཐོང་བ་ཙམ་གྱིས་ཐུགས་ལ་དགའ་ཚོར་ཆེན་
པོ་འཁྲུངས། ཁྱེད་སུ་ཡིན་དྲིས་པས། ང་འབྲོག་མི་ལོ་ཙཱ་བའི་འཁོར་གྱི་ལོ་ཆུང་ཞིག་
ཡིན༑ སྦལ་ཏི་ལོ་ཙཱ་བའང་ཟེར། འཁྱིན་ལོ་ཙཱ་བའང་ཟེར་བ་དེ་འདྲ་ཞིག་ལགས།
ཁྱེད་གནས་གང་ནས་བྱོན་སོགས་དྲིས་པ་ལ། བདག་གཡའ་ལུང་འཇག་གཤོངས་་་་
བ་ནས་འོང་། རྗེ་འབྲོག་མིའི་དྲུང་དུ་འགྲོ་བ་ལགས་ཞུས་པས། སྦལ་ཏིའི་ཞལ་་་་་
ནས༑ འོ་ན་དོ་ནུབ་ཁྱེད་རྣམས་ཀྱིས་མུ་གུ་ལུང་དུའང་མི་སླེབ། གཞན་གྲོང་ཁྱེར་མི་་
བདོག་པས་ངེད་ཀྱི་དགོན་པར་བཞུགས། ཞལ་འཕྲོས་འདྲའང་བྱེད་དགོས་པར་་་་་
གདའ་གསུངས་ནས་ཁོང་གི་དགོན་པ་སྦྲུལ་ཕུག་ཏུ་ཁྲིད་དེ། དེར་ཁོང་གི་ཞལ་ནས། །
ཁྱེད་ཀྱི་ནོར་འདི་པས་རྗེ་འབྲོག་མིའི་དྲུང་དུ་ཆོས་ཁུགས་པ་ལྟ་ཅི་སྨོས་ཏེ་མཇལ་ཁའང་མི་
ཁུགས༑ ལྷག་པར་ད་ལྟ་སྐུ་མཚམས་མཛད་བདོག་པས་བྱོན་ཤན་འདྲ། རེ་ཞིག་་་་་་
འདིར་བཞུགས། ཁྱེད་བཞེད་པའི་ཆོས་ངེད་ཀྱིས་འབུལ། དེ་ནས་སྐུ་མཚམས་གྲོལ་
བ་དང་ངེད་ཀྱང་དབང་ཞུ་རུ་འགྲོ། དེ་དུས་ངེད་དང་མཉམ་དུ་བྱོན་ན་མཇལ་ཁ་དང་་་་
གསུང་ཆོས་ཨེ་ཐོབ་གཟིགས་པ་འཐད་གསུངས་པ་ལ། སྤྱིར་ཐུགས་ལ་བཏགས་ཏེ།
བདག་ཁྱེད་དང་ལས་འབྲེལ་ཡོད་མེད་ལ་སོགས་པ་དཀོན་མཆོག་ལ་བརྟག་པ་ཞིག་ཀྱང་་
ཞུ་དགོས། མནོ་བསམ་འདྲ་བཏང་དགོས་པས། ལན་སང་འབུལ་གསུངས་པར་དེ་་་
བཞིན་མཛོད་ཅིག་གསུངས་ནས་གནས་ཚང་ཞིག་ཏུ་བསྐྱལ། དེར་རྗེ་དཀོན་མཆོག་་་་
རྒྱལ་པོས་ཚོགས་གཏོར་བཟང་པོ་བཤམས། སྒྲུབ་ཕྲིན་ཐམས་ཅད་རྒྱས་པར་གྱེར།
བླ་མ་དཀོན་མཆོག་དང་ཆོས་སྐྱོང་སྲུང་མ་ལ་གསོལ་བ་བཏབ་པས་སྲོད་ལ་མནལ་ལམ་་་

ཟ་ཟི་མང་པོ་བྱུང་། ཐོ་རངས་མནལ་ལམ་བཟང་ཞིང་ཐུགས་རྒྱུད་ལ་ཏིང་ངེ་འཛིན་སྐྱེ་་་
བ་སོགས་བྱུང་། སང་སྦལ་ཏིའི་ཞལ་ནས་བརྟགས་པ་ཅི་བྱུང་གསུངས་པ་ལ། །
བརྟགས་པ་བཟང་བར་བྱུང་སྟེ། དེས་མི་ཆོག །བདག་གི་བླ་མ་ཡང་ཡིན། ཡི་་་་༌་
དམ་ཡང་ཡིན། ཨ་ཇོའང་ཡིན་པ་ཞིག་བདོག་པས་དེ་ལ་ཞུས་ནས་མ་བྱས་པར།
བདག་གིས་ཐག་གཅོད་མི་རུང་ཞུས་པས། འོར་ཆེ། གསང་སྔགས་པ་བྱ་བ་དམ་་་་་
ཚིག་གཙོ་བོར་འཛིན་པ་ཞིག་དགོས་པ་ཡིན་གསུངས་ནས་མཉེས། དེར་ཨ་ཇོ་རྒྱལ་ལེ་
ལ་ཞུ་ཡིག་བསྐུར་ཏེ་དགོངས་པ་ལེན་དུ་བཏང་བས། རྗེ་བཙུན་གཅེན་གྱིས།
འཁྱིན་ལོ་ལ་ཕྱག་དམ་མཛད་དེ། བདག་གི་ནུ་བོ་འདི་དང་ཁྱེད་ལ་ལས་འབྲེལ་ཡང་་་་
འདུག ཁྱེད་ཀྱིས་ཕན་ཡང་ཐོགས་པར་འདུག་པས་འདི་ཁྱེད་ལ་བཅོལ་ལོ། །
གཏད་དོ་བགྱི་བ་ཡིན་པས་བརྩེ་བས་སྐྱོངས། ཁྱེད་རང་ལ་བར་ཆད་ཀྱི་ལྟས་ཅུང་ཟད་་་་
གདའ་བས་དེ་ཟློག་པའི་ཐབས་ལ་འབད་པ་མཛོད་གསུངས་ནས་བཀའ་ཁྲོལ། དེར་་་་
སྦལ་ཕུག་ཏུ་བཞུགས་ནས་རྩ་རྒྱུད་ལ་ཐུགས་གཉེར་མཛད། བླ་ཆེན་འབྲོག་མི་སྐུ་་་་
མཚམས་གྲོལ་ནས་འཁྱིན་ལོ་དཔོན་སློབ་དབང་གསན་དུ་བྱོན་པའི་ཟླ་ལ་བྱོན་པས་བླ་་་་
ཆེན་དང་མཇལ། བྱིན་རླབས་ཞུས་པས་དབུ་སྐྲ་ལ་ཡུན་རིང་པོའི་བར་དུ་བཟུང་ནས།
བན་ཆུང་ཁྱོད་ཀྱི་སྐྲའི་རེག་བྱ་འདི་དང་། གཞན་གྱི་རེག་བྱ་གཏན་ནས་མི་འདྲ། །
ཁྱོད་ཚང་གི་མི་རིགས་འདིས་སངས་རྒྱས་ཀྱི་བསྟན་པ་དཀར་འབྱམས་ལ་གཏོང་བ་་་་
མིའི་རིགས་ཡིན་གསུངས། འཁྱིན་ལོས་འདི་ལའང་དབང་གནང་དགོས་ཞུས་པས།
འདིས་དབང་ཐོབ་བམ་གསུངས་པ་ལ། བླ་མ་ཆེན་པོའི་ཕྱག་བཞེས་ལ་ཐོག་མར་ཆོས་་
སྒོ་འབྱེད་པའི་དབང་། བར་དུ་དམ་ཚིག་གསོ་བའི་དབང་། མཐར་རྟོགས་་་་་
གསལ་འདེབས་པའི་དབང་ཞེས་གསུམ་གནང་བའི་སྲོལ་འདུག་པ་བཞིན། ཆོས་སྒོ་་་་
འབྱེད་པའི་དབང་དེ་བདག་གིས་བགྱིས་ལགས་ཞུས་པས་ལེགས་གསུངས། དེར་་་་
ཆེན་དཔོན་སློབ་སྒྲུབ་མཆོད་མཛད་པའི་ཕྱག་ཕྱིར་ཡང་བཞུགས་ཆོག་པ་བྱུང་སྟེ། ཀྱེ་རྡོ་
རྗེའི་དབང་ནུབ་གསུམ་པ་ཞིག་ཐོབ། སླར་ཁོང་དཔོན་སློབ་ཚོ་སྦལ་ཕུག་ཏུ་བྱོན། །
རྒྱུད་ཀྱི་འཆད་ཉན་མཛད་པའི་སྐབས་ཟླ་བ་བཅོ་བརྒྱད་སོང་བ་ན་འཁྱིན་ལོ་ཙཱ་བ་སྒྲ་དང་་
57

འོད་དང་མེ་ཏོག་གི་ཆར་དང་བཅས་ཏེ་གློ་བུར་དུ་སྐུ་གཤེགས། དེར་འཁྱིན་ལོ་ཙཱ་བའི་
ཕྱག་རྫས་ཐམས་ཅད་རྟ་བཅུ་བདུན་གྱི་བླ་ཁལ་འོག་ཁལ་དང་བཅས་པ་ཁྱེར་ནས་བླ་ཆེན་
ལ་ཕུལ། ཆོས་ཞུ་བར་གསོལ་བ་བཏབ་པས། ཕ་ཤི་ནས་མེས་པོ་ཅན་སྙེག་གམ་་་་་
སྙེག་པར་མ་ནོར། ཆོས་འདོད་ན་ནོར་ཁྱེར་ལ་ཤོག་གསུངས། དེར་འཇག་གཤོངས་
སུ་བྱོན། སྐུ་མཆེད་ནོར་བགོས་མཛད། ཁོང་རང་གི་ཐོབ་སྐལ་གྱི་ཞིང་ཐམས་ཅད་་་་
བཙོངས་པས་རྟ་བཅུ་གསུམ་ཁལ་དང་བཅས་པ་རྙེད། དེ་དག་ཁྱེར་ནས་མུ་གུ་ལུང་དུ་
ཕུལ་བས། རྟ་འདི་པ་ངས་མི་སོས། ཁྱོད་རང་ཁྱེར་ནས་གཞན་ནོར་ཁྱེར་ཤོག་་་་
གསུངས་པ་ལ། ནོར་བུའི་ཕྲེང་བ་ཞིག་ཕུལ་ནས་འདི་རྩྭ་རིན་མཛད་པ་ཞུ་ཞུས།
བསྙད་མེད་གསུངས་ནས་བཞེས། རྒྱུད་ཀྱི་བཤད་པ་ཡོངས་སུ་རྫོགས་པ་བསམ་་་་་
ཁྱབ་ལ་སོགས་པའི་གདམས་པ་འགའ་ཡང་གནང་། དེ་ནས་གསུང་ངག་རིན་པོ་ཆེ་་་་
ཞུས་པས། ངས་གདམས་པ་རྫོགས་པ་ལ་གཞུང་མི་འཆད། གཞུང་རྫོགས་པ་ལ་་་་་
གདམས་ངག་མི་འཆད་པའི་དམ་བཅའ་བྱས་པ་ཡིན་གསུངས་ནས་མ་གནང་། དེ་ལྟར་
ལྔའམ༈ བུ་བཞིའི་ནང་ནས་གཞན་ཕན་ནི་རྗེ་བཙུན་འདི་ཁོ་ན་ཆེ་བ་ཡིན་གསུངས། །
ཕྱི་ཚར་བུ་གཅིག་པོ་བླ་མ་མངའ་རིས་པ་ནི། ཡབ་པུ་ཧྲངས་པའི་བཙུན་པ་བླ་མ་རྡོ་རྗེ་་་
ཕུར་པ་ཟེར་བ་ཞིག་བྱང་གི་ཡོབ་སོ་བྱ་བར་མི་ཤི་བའི་རྒྱུན་འཛིན་ལ་བསྡད་པའི་ཚེ་དེའི་་
བུད་མེད་དང་འདུས་པ་ལས་ཁོང་འཁྲུངས། བྱིས་པའི་དུས་ཡབ་ཀྱིས་ཁྱོད་བཙུན་པའི་་
བུ་ཡིན་པས་ཡོན་ཏན་དགོས། དེའང་ཀློག་ཤེས་དགོས་པས་འདི་ཀློག་ཟེར་ནས་་་་་་
བསླབ་བཏུས་ཀྱི་པོ་ཏི་ཞིག་གཏད་ནས་ཁོང་རང་ཆོས་འདོན་ལ་སོང་། དེ་འཁོར་ནས་་་
འོངས་པ་ན་ཁོང་བྱིས་པའི་ཁྲོད་ན་རྩེ་ཞིང་བཞུགས་འདུག་པས། ཁྱོད་བྱིས་པ་གཞན་་་་
དང་འདྲའམ། ཀློག་མི་སློབ་པ་འདི་བཞིན་བྱེད་པ་ཞེས་འབར་བས། ཀློག་རྒྱུ་མ་་་་་
གདའ་གསུངས། བསླབ་བཏུས་ཀྱི་པོ་ཏི་གར་སོང་བྱས་པས། དེ་ཡི་གེ་བུ་ཆུང་ཡན་་་
ཆད་བློ་ལ་ཟིན་ཡོད་གསུངས། ནང་དུ་ཁྲིད་ནས་རྒྱུགས་མནན་པས། མཆན་བུ་ཕྲ་་་
མོ་ཡན་ཆད་མ་འདྲེས་པར་ཐུགས་ལ་ཟིན་འདུག་པ་ན། ཡབ་ངོ་མཚར་སྐྱེས་པས།
དེར་མ་ཟད་ཁ་སང་ནས་བརྗེད་པ་ཡིན། ད་ང་རང་གི་དྲན་པ་གསོས་ཡོད་གསུངས་་་་་

ནས་སྤྱོད་ཕྱོགས་ལ་སོགས་པའི་ཆོས་མང་པོ་ཐུགས་ནས་གསུངས། མདོར་ན་རིག་་་་་
ན
པའི་གནས་ཐམས་ཅད་ཅིའང་བསླབ་མ་དགོས་པར་རང་རྡོལ་དུ་མཁྱེན། ཡུལ་དེ་ན་་་་
པཎྜི་ཏ་རྒན་པོ་བྱ་བ་ཞིག་ཡོད་པས། རཏྣ་ཀཱིརྟི་ཁྱོད་ཚེ་སྔ་མའང་ཐེག་པ་ཆེན་པོའི་ཆོས་
ལ་སྤྱད། སྐྱེ་བ་འདིར་ཡང་སྤྱོད་པ་ངོ་མཚར་ཆེ། རིགས་རུས་མིང་ལ་སོགས་པ་བླ་་་
མའི་དམ་ཚིག་གིས་བཤད་པ་མེད་ཟེར་ལུང་མ་བསྟན། དེ་ལྟར་དགུང་ལོ་བརྒྱད་ཡན་་་
ཆད་ལའང་སློབ་མ་མང་པོ་དཀྲི་བར་མཛད་པ་ཡོངས་སུ་རྫོགས་པའི་མཁས་པ་ཆེན་པོ་་་་
དེས་མུ་གུ་ལུང་དུ་བྱོན། ནོར་ལོངས་སྤྱོད་དཔག་ཏུ་མེད་པ་ཕུལ། རྣམ་དཔྱོད་དང་་་་
ཐུགས་རབ་ལ་སོགས་པས་ཀྱང་མཉེས་ནས་གཞུང་ཡོངས་སུ་རྫོགས་པར་གནང་།
རྒྱུད་སྟོན་ཡང་བླ་མ་འཁོར་སློབ་དང་བཅས་པ་ཉིས་བརྒྱ་ཙམ་ལ། བླ་མའི་དྲུང་དུ་ཤ་་་
ཁོག་བརྒྱ། མར་སྲང་བརྒྱ། ཡུམ་ལ་ཤ་ཁོག་དང་མར་སྲང་ལྔ་བཅུ་ལྔ་བཅུ། སྲས་
གཉིས་ལ་ཉི་ཤུ་རྩ་ལྔ་རེ། གྲྭ་པ་ཐམས་ཅད་ལ་མི་རེ་ལ་ཤ་ཁོག་རེ་དང་མར་སྲང་རེ་ལ་་
སོགས་པ་བཟང་ཐག་ཆོད་པ་བཏང༌། སླར་ནང་བརྩེ་སྐོར་གྱི་ཚུལ་དུ་བླ་མ་ཡབ་ཡུམ་་་་་
ནང་འཁོར་དང་བཅས་པ་ཁོང་རང་གི་བྲང་ཁང་དུ་གདན་དྲངས་ནས་སྟོན་མོ་བཟང་པོ་་་་
སླར་འབུལ་ནོད་རྒྱ་ཆེན་པོ་དང་བཅས་པ་བྱས། དེའི་ཚེ་ཁོང་གི་བླ་ཆེན་གྱི་གསུང་ལ་་་་
ཟིན་བྲིས་མཛད་པའི་རྒྱུད་ཀྱི་དཀའ་གནས་ཞིག་ཡོད་པ། ས་ཀ་ལི་ན་ཡོད་པ་ལ། །
བླ་ཆེན་གྱིས་གཟིགས་ནས། ཡས་ཀྱིས་འདི་ལྟ་བུ་མཁྱེན་པ་རྡོ་རྗེ་སྙིང་པོ་འཇིག་རྟེན་་་་
དུ་བྱོན་པ་ལྟ་བུར་གདའ། འདི་ངེད་ལ་དགོས་པ་གདའ་གསུངས་ནས་ཁྱེར། ཕྱིས་་་་
ཞུས་པས་བླ་མ་རང་གི་དཔེ་ཆའི་ཟླ་ལ་འཚེབས་ནས་མ་བྱུང་གསུངས་གནང་དུ་མ་བཞེད།
གདམས་ངག་གསོལ་བ་བཏབ་པས་ཆོས་དགོས་ན་ནོར་ཁྱེར་ལ་ཤོག་གསུངས། དེར་་་་
ཀོང་པོར་བྱོན་པས་གདུལ་བྱ་ཆེན་པོ་བྱུང་། རྟ་ཉི་ཤུ་རྩ་དྲུག་དུས་གཅིག་ལ་བྱུང་བས་་་་
གཅིག་ལ་ཁོང་རང་གི་ཆིབས་པ་མཛད། གཞན་རྟ་བཟང་ཐག་ཆོད་པ་ཉི་ཤུ་རྩ་ལྔ་ཁལ་
དང་བཅས་པ་ཕུལ། ཁོང་གི་མནལ་ལམ་དུ་བླ་ཆེན་གྱི་མཛོད་ཡིན་ཟེར་བའི་སྒོ་སྐྱ་་་་
ཁྲིག་གེ་བ་མང་དུ་འདུག་པ་ལ། གཅིག་གི་ལྡེ་མིག་གཏད་པ་རྨིས་ཏེ། རྗེ་ལ་གསུང་་་
ངག་གི་མཛོད་མང་དུ་མངའ་བར་གདའ་སྟེ་འབངས་ལ་མི་གནང་བར་གདའ་ཞུས་པས།
50

ཁྱོད་ལ་མི་སྦྱིན་ན་སུ་ལ་སྦྱིན་གསུངས་ནས། བསམ་མི་ཁྱབ་ལ་སོགས་པ་གདམས་་་་་
ངག་འགའ་གནང་། མདོར་ན་གཞུང་རྫོགས་པའི་སློབ་མ་ཐམས་ཅད་ཀྱི་ནང་ནས་་་་་
མཆོག་ཏུ་གྱུར་པ་བླ་མ་མངའ་རིས་པ་འདི་ཡིན་གསུངས། གཉིས་པ་གདམས་ངག་་་་་
རྫོགས་པའི་སློབ་མ་ནི། ཐ་མར་ཐོབ་པ་ལྷ་བཙུན་ཀ་ལི། འབྲིང་དུ་ཐོབ་པ་འབྲོམ་་་་
དེས་པ་སྟོན་ཆུང་། རབ་ཏུ་ཐོབ་པ་སེ་མཁར་ཆུང་བ་དང་གསུམ་ཡིན་ལ། དེ་དག་ཀྱང་
ལམ་ཡོངས་སུ་རྫོགས་པར་ཐོབ་པར་འདྲ་མོད་ཀྱི། གཞན་ཕན་ཆེ་ཆུང་གི་སྒོ་ནས་རབ་
འབྲིང་ཐ་མར་བཞག་པ་ཡིན་ཏེ། དེའང་ལྷ་བཙུན་ཀ་ལི་ནི་མངའ་བདག་དཔལ་ལྡེ་་་
སྲས་ཡིན་ལ། ཁོང་མ་གཅིག་གི་མིང་པོའང་ཡིན་པས་གཉེན་སྲེད་ལ་དགོངས་ནས་་་་་
གདམས་ངག་རྫོགས་པར་གནང་མོད། གཞོན་ནུ་ལ་གཤེགས་ནས་གཞན་ཕན་་་་་་
ཅིའང་མ་བྱུང་ཀྱང་། ཉེ་འབྲེལ་གྱི་སྟོབས་ཀྱིས་ཐོབ་པ་ཞེས་བྱ་བ་ཡིན་གསུངས། །
གཉིས་པ་འབྲོམ་དེས་པ་སྟོན་ཆུང་ནི། མདོ་སྨད་ན་འབྲོམ་ཙཎྜ་ཝརྟི་ཞེས་བྱ་བ་ཞིག་་་་
རིམ་བཞིན་ཡར་འོངས་ཏེ། འཕན་ཡུལ་གྱི་འཆད་ཁ་ཞེས་བྱ་བར་ཆགས་པའི་རིགས་་་་
བརྒྱུད་ཁྲོ་རྒྱལ་ཡེ་ཤེས་ཞེས་བྱ་བ་ལ་སྲས་ཆེ་བ་འབྲོམ་དེས་པ་ཤཱཀྱ་རྒྱལ། འབྲིང་དེས་་
པ་སྟོན་ཆུང་། སྲིང་མོ་ནམ་མཁའ་རྡོ་རྗེ་ཞེས་བྱ་བ་ལྕམ་སྲིང་གསུམ་བྱུང་བ་ལས།
དེའང་ཁོང་འདི་པ་སྔགས་རྙིང་མ་བའི་བརྒྱུད་པ་སྤྱིར་མ་མོ་རྦོད་གཏོང་དང་། དེའི་ནང་
ནས་ཀྱང་ལྷ་མོ་སྲོག་སྒྲུབ་ཅེས་བྱ་བ་ལ་མཁས་པ་ཞིག་ཡིན་ལ། དེའི་ཚེ་ཁོང་ལ་མཁའ་
འགྲོས་ལུང་བསྟན་ནས། ཀླག་པ་ལ་ལ་ལམ་བྱས་ཏེ་ཕྱིན་པས་བསམ་ཡས་བར་ཁང་་་་
ན་ལྷ་མོའི་མདེའུ་ཐུང་སོར་བཞི་ཞེས་བྱ་བའི་མན་ངག་ཅིག་གཏེར་ནས་ཐོན་ཏེ། དེའི་
ནང་བཞིན་བསྒྲུབས་པས་ཞག་ཉེར་གཅིག་ནས། ལྷ་མོའི་ཞལ་ཟླ་བ་ཤར་བ་ལྟ་བུའི་་་་
འོད་ཟེར་དང་བཅས་པ་མངོན་སུམ་དུ་གཟིགས་ནས་ལབ་རྒྱུ་ཡོད་ན་ལོབས། རིངས་་་་
པ་ཡོད་གསུངས་པ་ལ། ཁོང་རང་གི་སྙིང་ན་བའི་དགྲ་གསུམ་གྱི་མིང་དུས་གཅིག་ཏུ་་་་
སྨོས་ནས་འདི་རྣམས་ཚར་གཅོད་དགོས་གསུངས་པས། སང་ནུབ་དགྲ་དེ་གསུམ་གྱི་་་
མགོ་བོ་དུས་གཅིག་ཏུ་དཀྱིལ་འཁོར་གྱི་ཁར་བསྐྱུར་ཏེ། ཁོང་རང་གསུམ་ལ་འཁོར་་་་་་
བདུན་བདུན་དང་བཅས་པའང་ཟེར། དགྲ་བདུན་ལ་འཁོར་གསུམ་གསུམ་དང་བཅས་
60

པའང་ཟེར་ཏེ། དེ་དག་ཞག་བདུན་ནས་འཆི་བས་དུས་ཐོབ་ཟེར་དུ་བྱུང་བར། དེར་་
དགྲ་རྣམས་ལ་ལན་བཏང་ནས། ཁྱེད་རང་ཚོ་ཟ་རྒྱུ་ཡོད་ན་ཟོ། གོན་རྒྱུ་ཡོད་ན་གོན་་
པ་སོགས་གྱིས། ཞག་འདི་ཙམ་ན་འཆིའོ་ཞེས་དུས་བཏབ་པས། ཞག་བདུན་གྱི་་་་་
ཁོངས་སུ་མི་ཉི་ཤུ་རྩ་ལྔ་ཁྲག་སྐྱུགས་ནས་ཤི། དེར་མཐུའི་གྲགས་པ་ནམ་མཁའ་དང་་་་
མཉམ་པར་གྱུར་ཏེ། གུས་འདུད་བྱེད་མཁན། རྒྱབ་དཔུང་འཆོལ་མཁན་སོགས་་་་་
ནོར་འབུལ་བ་གྲངས་མེད་པ་བྱུང་ནས་ཤིན་ཏུ་ཕྱུག་པར་གྱུར་མོད། ཁོང་རང་མི་་་་་
ཙམ་དུས་གཅིག་ཏུ་བསད་པས་ཐུགས་སྐྱོ་སྟེ། མཐུ་རྣམས་གཅུང་པོ་འོད་ཟེར་རྡོ་རྗེ་་་་
ཞེས་བྱ་བ་ལ་བསླབས། སྡིག་པ་བཤགས་པའི་ཐབས་སུ་དགེ་རྩ་དུ་མ་བྱས། ཇོ་མོ་
གཉིས་ཡོད་པའི་ཆེན་མ་དེ་ཕྱག་ཕྱིར་ཁྲིད། ཆུན་མ་སྲས་སོགས་འཁྲུངས་པ་ཞིག་ཡོད་་་་
པ་དེ་དེས་པ་ཤཱཀྱ་རྒྱལ་ལ་སྦྱོར་གཏོད་བྱས། འཁོར་སུམ་ཅུ་ཙམ་དང་བཅས་པ་ནོར་་་་་
མང་དུ་ཁྱེར་ནས་མུ་གུ་ལུང་ལ་གཏད་ནས་བྱོན་པས་བར་ལམ་དུའང་འབུལ་བ་བྱེད་་་་་
མཁན་དུ་མ་བྱུང་སྟེ། ལོངས་སྤྱོད་མང་པོ་དང་བཅས་པ་བདེ་བར་སླེབས། བླ་ཆེན་་་་
ལ་འབུལ་བ་ཆེན་པོ་བྱས། ཁྲིད་སྟོན་བཟང་ཐག་ཆོད་པ་བཤམས། གདམས་ངག་་་་
ཞུས་པས་གནང་སྟེ། དེའང་ཁོང་གི་ཆོས་ཐུན་རེ་ལ་ཡོན་གསེར་ཞོ་རེ། ཞབས་་་་་
གདན་ཟབ་ཆེན་ཁ་རེ་དང༌། དེ་ཟད་ནས་རྗེས་སུ་དར་ཁ་རེ། ཆོས་གཏོར་མི་གཉིས་་
ཀྱིས་ཐེག་ཙམ་རེ་ཕུལ་ཞིང་ཞུས། གདམས་ངག་ཕལ་ཆེ་བ་རྫོགས། ཆོས་ཐུན་བཞི་་
ཙམ་ལུས་པ་ན། གསེར་ཟད་དེ་རྒྱུ་མཚན་ཞུས། གསེར་གྱི་ཚབ་ལ་གཞན་ཕུལ་བས་
ཆོག་གམ་ཞུས་པས། གསེར་ཟད་ན་ངའི་ཆོས་ཀྱང་ཟད་གསུངས་ནས་ཐུན་བཞི་ཙམ་་་་་
དེ་གནང་དུ་མ་འདོད། དེར་ཡུམ་ལ་སྔར་ཕུལ་བའི་གསེར་ལ་རིན་མང་པོ་ཕུལ་ནས་་་་་
ཉོས་ཏེ། ད་གསེར་གྲུབ་བདོག་ཞུས་པས། གདམས་ངག་གི་འཕྲོའང་ལེགས་པར་་་་
གནང་༑ དེའི་སྐབས་ཤིག་ཏུ། ཁོང་གི་ཇོ་མོའི་མནལ་ལམ་དུ་ནུབ་ཕྱོགས་ནས་བུད་་
མེད་མང་པོ་བར་སྣང་ལ་འཕུར་བྱུང་ནས་ཁྱོད་ཀྱི་ཁྱོ་བོ་འདི་ད་སང་ཨུ་རྒྱན་དུ་འབྱོན།
ཟབ་
Aརང་རེ་རྣམས་ད་ལྟ་བསྡོངས་ནས་ཕྱིན་པ་མི་དྲག་གམ་ཟེར་ཕྱག་ནས་ཁྲིད་དེ་འཕུར་ཕྱིན་
པའི་མནལ་ལམ་བྱུང་། དེ་འབྲོམ་ལ་ཞུས་ནས་འདི་ལ་ཟློག་པའི་ཐབས་འདྲ་མ་་་་་

ལེགས་སམ་ཟེར། འབྲོམ་གྱིས་བླ་ཆེན་ལ་ཞུས་པས། བླ་ཆེན་གྱི་ཞལ་ནས། འོ་་་
དེ་ངའང་ལབ་དགོས་བསམ་པ་ཡོད་པ་ཡིན་ཏེ། བརྗེད་ནས་ད་བར་འགྱངས།
བཟློག་པར་འདོད་ན། ཁྱེད་རང་གི་ཇོ་མོ་ཁྲུས་བྱས། རྒྱན་དུ་མས་བརྒྱན་ཏེ་ངའི་་་་་
གཟུངས་མར་ཞག་བདུན་ཕུལ། ཡོ་བྱད་ཐམས་ཅད་ལ་སྤོང་ཐག་བཟང་པོ་བྱས་ན་་་་་
བཟློག་སྟེ། ཁྱེད་དབུས་པ་བྱ་བ་ནོར་ལ་ངན་པས་ཇི་ལྟར་བྱེད་དམ་གསུངས་པ་ལ།
བླ་ཆེན་གྱི་ཇོ་མོ་ཤིན་ཏུ་སྐྱེངས་ནས། འདིས་ན་ནིང་དེ་ནས་ལོ་དེ་ཙམ་གྱི་བར་ལ་་་་་
འབུལ་བ་ཞབས་ཏོག་དེ་ལྟ་བུ་བྱས་ནའང་། ཁྱེད་དབུས་པ་ནོར་ལ་ངན་བྱ་བ་འདི་འདྲ་་
གསུང་མཁན་མི་འོང་ཞུས་པས་ཁོང་རང་ལ་ཕན་དུ་རེ་བ་ཡིན། ང་ལ་ནི་ཁྱད་མེད་་་་་
གསུངས༑ འབྲོམ་བྲང་ཁང་དུ་བྱོན་པས། ཇོ་མོ་ནི་ལུས་གནད་བཅས་ཏེ་ཟིལ་་་་་་
ཁྲོམ་མེར་བཞུགས་འདུག་པ་ལ། ཁྲུས་ཀྱི་བྱ་བ་ལ་སོགས་པའི་བསླབ་བྱ་མཛད་པས་་་་
ཅིའང་མི་ཟེར། སླར་གཟིགས་པས་ཁོང་ནི་མཁའ་སྤྱོད་དུ་གཤེགས་གྲུབ་འདུག །
དེར་ཇོ་མོའི་སྐུ་རྒྱན་སོགས་ཐམས་ཅད་བླ་ཆེན་ལ་འབུལ་བ། མང་མཁར་དྲིལ་ཆེན་པ་་
སྤྱི་ལ་སྟོན་མོ། འགྱེད་སོགས་དཔག་ཏུ་མེད་པ་བསྒྲུབས་པས། འབྲོམ་གྱིས་མི་ཟད་་
པའི་བང་མཛོད་ཁ་ཕྱེ་བ་ཡིན་བྱ་བའི་གྲགས་པའང་བྱུང་། དེ་ལྟར་ལོ་བརྒྱད་ཀྱི་བར་་་་
དུས་རྒྱུན་དང་ཁྱད་པར་གྱི་ཞབས་ཏོག་བློས་མི་འཁྱུད་པས་མཉེས་པར་་་་་
བཞུགས༑ 
བྱས༑ གདམས་ངག་ཀྱང་རྫོགས་པར་ཐོབ། དེར་ཁོང་དཔོན་སློབ་ཡུལ་དུ་འབྱོན་་་་
པར་བཞེད་ནས། ཁོང་རང་གི་ཆིབས་པ་དང་དཔེ་ཆ་འགེལ་བ་སོགས་ལ་རྟ་གསུམ་་་་་
གཡར་བོ་ཞུས་པས། བླ་ཆེན་གྱི་ཞལ་ནས། ཁྱེད་དག་གཞོག་སློང་བྱེད་པར་འདུག་
སྟེ༑ བླ་མས་སློབ་མ་ལ་འབུལ་བ་བྱེད་པའི་བབ་ཐོབ་མེད། ཁྱེད་རང་ཡུལ་དུ་་་་་་
འགྲོ་བར་བསྡད་པས་ཆོག་གསུངས་པ་ལ། འཁོར་རྣམས་ཚིག་པ་ཟོས་ཏེ་སྐུར་པ་དུ་མ་་
བཏབ༑ ཁོང་རང་ཡང་ཐུགས་ཅུང་ཟད་ཆད་དེ། ད་ཕྱིན་མུ་གུ་ལུང་རྡོ་རྗེ་གདན་དུ་་་་
སོང་ཞིང་། བླ་ཆེན་ཤཱཀྱ་ཐུབ་པར་སོང་ཡང་ཅུང་འོང་ཉན་མི་འདུག །ད་རང་ཡུལ་་་་
ནས་ནོར་དེ་ཙམ་ཁྱེར་ནས་འདིར་ཡུན་རིང་པོར་བསྡད་པའི་མཐར། ཡུལ་དུ་རྐང་ཐང་་་་
ལ་ལོག་ན་ངོའང་ཚ་བས་ཐོག་མར་རྟ་འདྲ་འཚོལ་དུ་འགྲོ་གསུངས་ནས་དིང་རི་ཕྱོགས་ལ་་
62

བྱོན་པས། བླ་ཆེན་གྱི་ཐུགས་སྲས་ཡིན་ཟེར་གྲགས་པ་ཆེན་པོ་བྱུང་། ཆོས་ཞུ་བ་དང་
འབུལ་བ་བྱེད་པ་དུ་མ་བྱུང་སྟེ། རྟ་ཉི་ཤུ་ཙམ་བྱུང་། དེར་སློབ་མ་འགའ་ལ་བསམ་་་་
མི་ཁྱབ་ཀྱི་བྱིན་རླབས་མཛད་པས་ཤངས་ཁྲག་རྡོལ་ཏེ་གྲངས་ནད་ཀྱིས་ཐེབས། དེའི་་་་
ཐོ་རངས་ཁོང་ལ་མངོན་ཤེས་ཆེན་པོ་ཤར་ཏེ། ངའི་བླ་མ་དེ་རྡོ་རྗེ་འཆང་དངོས་ཡིན། །
ངའི་སྣོད་བརྟགས་པར་འདུག་པ་ལ་ངས་དེ་མ་གོ་བས་ཅུང་ཟད་ལན། འོན་ཀྱང་བར་་་་
དོར་རྗེས་སུ་འཛིན་པར་འདུག །ངའི་ཆས་ཀ་གང་ཡོད་དང་རུས་པ་འདི་ཕྱག་ཏུ་ཕུལ།
ཁྱེད་རང་རྣམས་གདམས་ངག་ཞུས་ན་ངའི་དཀའ་སྤྱད་ཙམ་མི་དགོས་པར་གདམས་ངག་་་་
གནང་བར་འདུག་བྱ་བ་ལ་སོགས་པའི་ཞལ་ཆེམས་བཞག་ནས་མྱ་ངན་ལས་འདས།
དེར་གདུང་ཞུགས་ལ་ཕུལ་བས་སྒྲ་འོད་དང་མེ་ཏོག་གི་ཆར་ལ་སོགས་པ་བྱུང་། སློབ་་་
མ་རྣམས་ཀྱིས་གདུང་དང་། རྟ་བཅུ་བདུན་གྱི་བླ་ཁལ་འོག་ཁལ་སོགས་ཁྱེར་ཏེ་མུ་་་་་
ལུང་གི་མདའ་ན་ཡར་དུང་འབུད་ཀྱིན་ཕྱིན་པས། བླ་ཆེན་རྒྱུན་གཏོར་མཛད་ཅིང་་་་་་
བཞུགས་པས་གསན་ནས། ངའི་སྙིང་བཏོན་པ་སྙམ་བྱེད། ལྟོས་དང་གསུངས།
བལྟས་པས་ཁོང་རྣམས་སུ་འདུག །ལོ་རྒྱུས་ཞུས། ནོར་རྣམས་ཕུལ་བས། གདུང་
སྐུ་པང་དུ་བཞེས། བུས་ཕ་སྙེགས་སམ་གསུངས་སྤྱན་ཆབ་བཏང་། ང་ལ་བླ་མ་་་་་
འདྲའི་ཞལ་ནས་སློབ་མའི་སྣོད་རྟོགས་ཤིག་གསུངས་པ་ཡིན་ཏེ། ཧ་ཅང་བརྟགས་་་་་
དྲགས་པའི་སྐྱོན་འགའ་རེ་བྱུང་། ཁྱེད་རྣམས་ཀྱི་ཁྲོད་ན་གདམས་ངག་འདོད་པ་ཡོད་ན་
སྦྱིན་གྱིས་གསུངས་པ་ལ། གདམས་ངག་ཞུ་མཁན་ཆེར་མ་བྱུང་མོད། ཁོང་རྣམས་་་་
ཀྱིས་ཀྱེ་རྡོ་རྗེའི་དབང་ཞིག་ཞུས། དེའི་ཁྲོད་ནས་འཕན་ཡུལ་བ་སྨ་ར་སེར་པོ་དང་།
རོག་པོ་བྱ་བ་གཉིས་དང༌། འཕགས་པ་ཆོས་སྣང་ཞེས་བྱ་བ་སྟེ་ཁོང་གསུམ་པོ་་་་་
གདམས་པའི་གསལ་འདེབས་ཙམ་ཞུས། མདོར་ན་འབྲོམ་འདིས་ནོར་ལོངས་སྤྱོད་་་་་
ཀྱིས་གདམས་པ་རྫོགས་པར་ཐོབ་ཅིང་། ཞིབ་མོ་རྡོ་རྗེ་ནས་བརྒྱུད་པ་འཕེལ་བ་མེད་་་་་
གསུང་བ་ཡོད་མོད། ཅུང་མི་བདེན། འདི་ནས་བརྒྱུད་པ་དྲུག་བདུན་ཙམ་གྱི་བར་དུ་
བྱུང་༑ དེ་ནས་མ་བྱུང་བས་འབྲིང་དུ་བཞག་གསུངས། གསུམ་པ་སེ་མཁར་ཆུང་་་
ནི༑ ཁོང་གི་འཁྲུངས་ས་མདོག་སྨད་ཕྱི་འབུམ་པ། རུས་སེ་ཡིན། དེ་ལ་སྐྱ་ཚོ་དང་

ལྕེ་ཚོ་གཉིས་ལས། ལྕེ་ཚོ་ཞེས་བྱ་བ་དེར་སྐྱེས་ཚད་ལྕེ་བདེ། བློ་རྣོ། གྲེ་བ་སྙན། །
གཟུགས་བཟང་། བྱད་ལེགས་པར་འོང་བ་དེ་འདྲའི་རིགས་སུ་འཁྲུངས། ཁོང་ལ་་་་
གཡག་མང་པོ་ཡོད་པ་ལ། སྟོན་ཞིག་གི་ཚེ་གཡག་རྫི་དེ་ལས་ཀ་གཞན་གྱིས་བྲེལ་་་་་
ནས༑ ཁོང་རང་རི་ལ་གཡག་འཚོ་རུ་བྱོན་པས། མུ་གུ་ལུང་གི་ཐད་ཙམ་ན་ནམ་་་་་
མཁའ་ཕལ་ཆེར་ཤིན་ཏུ་དྭངས་པ། སྤྲིན་དཀར་པོ་ཞིང་ཁལ་གཅིག་གི་ས་ཙམ་ཞིག་གི་་
མཐའ་འཇའ་ཚོན་དུ་མས་བསྐོར་ནས་ཡོད་པ་ལ་ཕྱོགས་ཐམས་ཅད་དུ་འཇའི་སྣ་ཆ་ཕྲ་་་་་
བུན་ནེ་ཡོད་པ་ཞིག་གཟིགས་མ་ཐག །ཕ་གིའི་འོག་ན་ངེས་པར་སངས་རྒྱ་བའི་ཆོས་་་་
སྟོན་པའི་བླ་མ་ཞིག་ཡོད་ཐག་ཆོད་སྙམ། ཡིད་ལ་དགའ་བ་དང་སྐྱོ་བ་མཉམ་པོ་ཞིག་་་་
སྐྱེས༑ མི་ཚུགས་པ་ལྟ་བུ་བྱུང་བ་ན། དེ་ནས་ཕ་ཚད་ཕྱིན་པ་ན་གཞོན་པ་འདྲ་སྤང་་་་
རྐོ་ཡིན་འདུག་པའི་ཙར་བྱོན་ནས། ཡས་ཚོ། སྤྲིན་དཀར་པོ་ཕ་གིའི་འོག་ན་གང་་་་
ཡོད་པ་གདའ་གསུངས་པས། དེ་པ་ན་རེ། ཕ་གི་སྤྱིར་ཀོ་ཆག་གཞུང་བྱ་བའི་ཐད་་་་
ཡིན༑ དེའི་ནང་ནས་ཀྱང་མང་མཁར་མུ་གུ་ལུང་བྱ་བའི་ཐད་ཡིན་པར་གདའ། དེ་་་
ན་བླ་མ་འབྲོག་མི་ལོ་ཙཱ་བ་བྱ་བ་མི་ལ་སངས་རྒྱས་ཆོས་ཤེས་པ་ཞིག་ཡོད་པར་གདའ་་་་
ཟེར་བ་གསན། སྤྱན་ཆབ་འཁྲུགས། བ་སྤུ་ལངས། ཐུགས་བརྗོད་མེད་དུ་་་་་་
ཞིག་བརྒྱལ། དེ་སངས་ཙ་ན་བླ་མ་དེ་དྲན་ནས་མི་ཚུགས་པ་ལྟ་བུ་བྱུང་། གཞོན་པ་
དེ་རྣམས་ཀྱང་ལུས་སེམས་ཚུགས་མི་ཐུབ་པ་ལྟ་བུ་བྱེད་ཅིང་། ངེད་རང་རྣམས་བླ་མ་་་་་
དེའི་དྲུང་དུ་མི་འགྲོའམ་ཟེར་ཞིང་། ལག་པ་སྦྲེལ་ནས་གླུ་ལེན་བྲོ་འཁྲབ་བྱེད་ཀྱིན་་་་་
འདུག །དེ་ནས་ཁོང་གི་གཡག་ཚོ་དེད་ནས་སྔ་མོར་མར་བྱོན་ཏེ། ཁོང་རང་ལ་ཤིན་་
ཏུ་བརྩེ་བའི་ཞང་པོ་སྟོན་ཆུང་དར་ཡེ་བྱ་བ་ཞིག་ཡོད་པ་དེའི་རྩར་བྱོན་ནས། སྔར་མ་་་་
ལབ་པའི་གཏམ་འདྲའང་བྱེད། གྲོས་ཁམ་པོ་ཆེ་འདྲའང་འདྲི་རྒྱུ་འདུག་པས་དོ་ནུ་་་་
འགོལ་ས་ཞིག་ཏུ་འབྱོན་བྱས་པས། ཨ་ཞང་ན་རེ། གྲོས་སོགས་བྱེད་རྒྱུ་ཆེར་མེད་་་་
དམ༑ གང་ལྟར་དེ་ག་བྱེད་ཟེར། ཤིང་རྒྱབ་གཅིག །ཆང་ཚོད་ཆེན་པོ་གཅིག །
བྲང་ལུམ་བཟང་པོ་གཅིག་ཁྱེར་ནས་བྱུང་། དེར་ཁོང་གཉིས་ཀྱིས་ཁང་སྟོང་ཞིག་ཏུ་་་་་
བཞུགསsསམ;༑ མེ་བཏང་། ཆང་དང་བྲང་ལུམ་བཞེས་ཤིང་། ཁོང་གི་ལོ་རྒྱུས་རྣམས་་་
64

གསུངས་ནས། བླ་མ་དེའི་དྲུང་དུ་ཅིས་ཀྱང་འབྱོན་གསུངས་པས། ཨ་ཞང་ན་རེ། །
ངས་ཀྱང་སྐད་ཆ་ཚོར་ཏེ། འགྲོ་མ་ཁོམས། ཁྱོད་ཀྱིས་འགྲོ་མི་ནུས་ཟེར། ཁྱོད་མི་
ནུས༑ ངས་ནུས་ཟེར་མང་པོ་བྱས་པའི་རྗེས་སུ། དེས་ན་འུ་ཅག་གཉིས་བསྡེབས་་་་་
ནས་འགྲོ། ངའི་ཨ་མས་ཁར་སང་འབྲོག་པ་ལས་གསེར་ཞོ་དྲུག་ཉོས་ནས་བལ་་་་་་
བཏུམ་ནས་རྩིག་གསེབ་ཏུ་སྦས་སོང་། དེ་བརྐུས་ནས་ཁྱེར། ཁྱེད་ལའང་སྐྱིན་་་་་
འཕྲུལ་བྱེད་ཟེར་གྲོས་ཐག་བཅད། ཁོང་གཉིས་བྱོན་པས། ལམ་བར་དུ་འབྲོག་་་་
མིའི་རྣམ་སྤྲུལ་སྔགས་བཙུན་འདྲེས་པ་ཉི་ཤུ་ཙམ་དང་འཕྲད། ལོ་རྒྱུས་བྱས་པས།
མུ་གུ་ལུང་དུ་འགྲོ་ན་ངེད་རྣམས་ལ་ངོ་ཤེས་མང་པོ་ཡོད་པས་ལམ་གྱི་འཇིགས་པ་སྲུང་་་་་
ཐུབ་ཟེར་ནས་ཁོང་རྣམས་དང་འགྲོགས་ནས་མུ་གུ་ལུང་དུ་བྱོན། བསོད་ནམས་ཆེ་སྟེ།
བླ་ཆེན་ཀྱེ་རྡོར་གྱི་དབང་ཞིག་གནང་བ་དང་ཐུག །དེར་མཇལ་མ་ཐག་ལུས་སེམས་་་་་
ཚུགས་མི་ཐུབ་པའི་དད་པ་འཁྲུངས། སྐུ་ལུས་ལ་དྲོད་མེ་འབར་བ་ལྟ་བུའི་ཁོང་པ་མ་་་་་
ཐིབ་བེ་བ། སྐུ་ལུས་འདར་དྲག་ཁོང་པའི་སྐད་ཐོན་པ་ཙམ་འདར་བྱུང་བ་ལ། བླ་་་་་
ཟ
ཆེན་གྱི་ཞལ་ནས་འབྲོག་གཞོན་ཁྱོད་ཅི་ཉེས་གསུངས། བདག་སེམས་ལ་བརྗོད་་་་་
ཤེས་པ་ཞིག་གདའ་ཞུས་པས། བླ་ཆེན་གྱི་ཞལ་ནས། གཞོན་པ་སྣ་གཟུར་ལ་་་་་་
འགྲིགས་པ་ཁྱོད་ལ་ངའི་བྱིན་རླབས་ཤིག་འཇུག་འཇུག་འདྲ། ཁྱོད་ཀྱི་རིགས་འདི་་་་་
སངས་རྒྱས་ཀྱི་བསྟན་པ་དཀར་འབྱམས་ལ་གཏོང་བའི་རིགས་ཡིན་གསུངས་ནས་མཉེས།
སྤྲུལ་པ་སྔགས་བཙུན་ཚོ་སྔ་དྲོ་གར་སོང་མི་འདུག །ཁོང་གཉིས་ལ་ཀྱེ་རྡོར་གྱི་དབང་་་་
ནུབ་གསུམ་པ་ཞིག་གནང་། དེ་ནས་ཞག་འགའི་བར་རྩ་ལྟུང་གི་བཤད་པ་དང་། ཀྱེ་
རྡོར་གྱི་སྒྲུབ་ཐབས་ཡན་ལག་དྲུག་པ། མཆོད་གཏོར་གྱི་རྣལ་འབྱོར་དང་བཅས་པ་
གསུངས་ཤིང་ལེགས་པར་མཁྱེན། དེ་གྲོལ་མཚམས་ནས་བླ་ཆེན་སྐུ་མཚམས་ལ་་་་་
བཞུགས༑ མཇལ་ཁ་དང་གསུང་ཆོས་ནི་ཅིའང་མ་བྱུང་མོད། ཁོང་གཉིས་ཀྱིས་ཡུམ་
གྱི་ཕྱག་ཕྱི་ལེགས་པར་བྱས། སྟོན་དཔྱིད་ཀྱི་ལས་ཀ་རྣམས་ཀྱང་རྒྱགས་ལ་བཞུན་པ་
བྱས༑ སྐབས་ཤིག་ཚོགས་འཁོར་གཅིག་གི་ཚེ་གླུ་ལོང་གསུངས་པ་ལ། གཞན་ཤེས་
མཁན་མ་བྱུང་བར། ཡུམ་གྱིས་ཁ་སེང་གི་བྱང་པའི་གཞོན་པ་དེས་ཤེས་ཀྱིན་གདའ་་་་

བས་འབོད་དམ་ཞུས་པས་རུང་གསུངས། གླུ་བླངས་པས་ཤིན་ཏུ་མཉེས། དེའང་རྗེ་་
སེ་འདི་བྱད་གཟུགས་བཟང་ལ་གསུང་སྙན་པ། གླུ་སོགས་ཤིན་ཏུ་མཁས་པ་ཞིག་་་་
ཡིན་པས་ཡུམ་གྱིས་ཐུགས་ལ་འདོགས་པར་བྱས། ལྟོ་སོགས་བཟང་པོ་བྱིན་རུང་།
དཀོར་ཆེ་བར་དགོངས་ནས། ཡུར་མ་སོགས་ཀྱི་དུས་སྒྲུང་དང་གླུ་སོགས་གསུངས་་་་་་
པས་ཞབས་ཏོག་བྱེད་མཁན་ཐིབས་ཐིབས་བྱུང་བ་དེ་འདྲས་འཚོ་བའང་མཛད། སད་་་་
སྟོན་བཙས་མའི་དུས་བླ་མའི་ཕྱག་འདེབས་ཀྱི་བཙས་མ་ཁོང་གཉིས་ཀྱིས་རྒྱགས་་་་་
བཞུན་པ་བྱས་པས། བླ་ཆེན་གྱིས་གཟིགས་ནས། ཕ་གི་གཉིས་སུ་ཡིན་གསུང་་་་་
ལ༑ ཕ་གི་གཉིས་ན་ནིང་བྱུང་བའི་བྱང་པའི་གཞོན་པ་དེ་གཉིས་ལགས་བྱས་པས།
དེ་པ་ད་དུང་སྡོད་འདུག་གམ་གསུངས། བསྡད་གདའ། ཆོས་ཞུ་འདོད་པར་གདའ།
ན་ནིང་མཇལ་མ་ཐག་ནི་བསྟོད་ར་ཆེ། ད་ནི་ཆོས་ཐུན་གཅིག་ཀྱང་མི་གསུངས་པ་་་་
ལགས་སམ་ཞུས་པས། ཆོས་བྱའི་གསུངས། ཡུམ་གྱི་ཞལ་ནས་ཁོང་གཉིས་ལ། །
ཁྱེད་རང་བླ་མའི་བྲང་ཁང་གི་གསང་སྒོར་སྡོད་ལ། བླ་མ་ཕེབ་བྱུང་བ་དང་ཞུས་ཤིག་་་་
གསུངས༑ ཞུས་པས། དྲུང་དུ་བོས་གསུངས་ནས། ཁྱེད་ད་ཙམ་འདིར་སྡོད་ནས་་
ཅི་བྱེད་གསུངས། ཆོས་ཞུ་བ་ལགས་བྱས་པས། དེ་ཀ་བྱའི་གསུངས། གསེར་་་་་
སྲང་དོའི་དབང་ཡོན། གང་གིས་ཚོགས་འཁོར་བྱས་ཏེ་དམ་ཚིག་གསོ་བའི་དབང་་་་་
གཉིས་པ་ཐོབ་སྟེ། གསེར་སྲང་གསུམ་གྱིས་བླ་ཆེན་ལས་དབང་ཐོབ་པ་སེ་ཙམ་ཡིན་་་་
གསུངས༑ ད་འདིར་མ་སྡོད་རྒྱུགས། སླར་ཡང་མ་འོངས་ཤིག་གསུངས་པ་ལ།
བདག་སླར་འོང་ཆོག་པ་དགོས་ཚུལ་ནན་གྱིས་ཕུལ་བས་ཅི་བྱེད་པ་ཡིན་གསུངས། རྗེ་་
ལ་གསུང་ངག་རིན་པོ་ཆེ་ཞུ་བ་ལགས་ཞུས་པས། ཆོས་དགོས་ན་ནོར་ཁྱེར་ལ་ཤོག །
ནོར་མེད་པར་མ་འོངས་ཤིག་གསུངས། དེར་ཡུལ་དུ་བྱོན། ཁོང་རང་གི་ནོར་རྣམས་
ལ་རྩིས་བྱས་པ་ལ་འབྲི་གཡག་སུམ་ཅུ་ཙམ་ཁོང་རང་གི་སྐལ་བ་ལ་ཐོབ་ཀྱིན་འདུག་པས།
སྟོན་ཁ་མི་རྣམས་བྲེལ་དུས་ཁྱེད་རང་གཞན་ཚོ་ལས་ཀ་གཞན་གྱིས། ངས་བསྙེན་པ་་་་
འདྲ་བྱེད་པ་དང་སྦྲགས་གཡག་འཚོ་གསུངས་ནས་རི་ལ་བྱོན། ཞག་གསུམ་བཞི་ཙམ་་་
ནས་ལོག་འབྱོན་པའི་ཚུལ་གྱིས་རྩྭ་ཞག་ཁ་རེ་བྱས་པས་སེམས་འབྲིད་དུ་བཅུག་ནས།

དེ་རྗེས་གཡག་རྣམས་དེད་དེ་ལྷ་རྩེའི་གྲུ་ལ་བྱོན། སྒྲོལ་འདོན་ཞུས་པས། འབྲི་་་་
གཡག་དྲུག་དྲུག་ལ་རེ་རེ་དགོས་ཟེར་བར། དེས་ན་བླ་མ་ལ་འབུལ་རྒྱུ་མི་འོང་་་་་་
འདུག་སྙམ་དུ། མུ་གུ་ལུང་པའི་ཕྱོགས་ལ་ཕྱག་འཚལ། གསོལ་བ་བཏབ། ཆོས་་
སྐྱོང་ལ་གཏོར་མ་ཞིག་ཕུལ་བས་འབྲི་གྲྭ་མ་གཅིག་གིས་སྣ་དྲངས་འབྲི་གཡག་ཐམས་ཅད་
ཆུ་ལ་འུར་གྱིས་བུད་སོང་བའི་རྗེས་ལ་གཡག་རོག་པོ་གཅིག་གི་རྔ་མ་ལ་འཇུས་ནས་བྱོན་་
པས་ཡུད་ཙམ་ཞིག་ལ་ཕ་རིར་ཐོན། ཀོ་མཁན་རྣམས་གཅིག་གིས་གཅིག་ལ་ངས་ལན་་
ཁྱོད་ལན་གྱིས་རྫི་ཆམ་མེར་འདུག །དེར་སེམས་ཅན་རྣམས་དེད་དེ་བྱོན་པས་མུ་་་་་
ལུང་གི་མདའ་ན་བླ་མ་ཡབ་ཡུམ་སྐྱོ་བསངས་ལ་བྱོན་པ་དང་མཇལ། འབྲི་གཡག་་་་་
རྣམས་ཕུལ་བས། ཁྱེད་ཀྱིས་འབུལ་བ་ཆེན་པོ་མིན་ཏེ་ང་ལུང་པ་ཕུ་ཧྲགས་འཛིན་པ་ལ་
མཁོ་༑ འབྲི་འདི་རྣམས་ལ་བེའུ་ཡོད་དམ་གསུངས་ཏེ། སེམས་ཅན་རེ་རེ་ནས་མིང་་་་
འདོགས་ཤིང་ཕྱག་གིས་བྱུགས་ནས་མཉེས་མཉེས་དུ་མ་མཛད། དེ་ལྟར་ན་རྗེ་མཁར་་་
ཆུང་པ་དེས་ལོ་བརྒྱད་ཀྱི་བར་བཞུགས་ཏེ་གསུང་ངག་རིན་པོ་ཆེ་ཆ་ལག་དང་བཅས་པ་
རྫོགས༑ ལོ་བཞིའི་བར་ལ་ལམ་སྐོར་ཕྱི་མ་རྣམས་རྫོགས། དེའི་གོང་དུ་ལོ་གཅིག་་་་
སྟེ༑ སྔ་ཕྱིར་ལོ་བཅུ་གསུམ་དྲུང་དུ་བཞུགས། འབུལ་བའི་དངོས་པོ་དེ་ཙམ་གྱིས་ཆེ་
རྒྱུ་མེད་ནའང་། སྤྱོད་ལམ་གྱིས་བླ་མ་མཉེས་པས་གསུང་ངག་རིན་པོ་ཆེ་ལམ་སྐོར་དང་
བཅས་པ་རྫོགས་པར་ཐོབ། སྐབས་ཤིག་ན། བླ་ཆེན་གྱི་ཞལ་ནས། སེ་ལྕེ་ལ་རེ་་
བས་འདི་ལ་ངའི་གདམས་ངག་ཐམས་ཅད་རྐུ་ཐབས་སུ་ཤོར་གསུངས་པས། ་་་་་
བཤུམས་ཏེ་བདག་ཀྱང་དངོས་ཀྱི་སློབ་མ་མ་ལགས་སམ་ཞུས་པས། ངས་ཀུ་རེ་བྱས་་་་
པ་ཡིན། ཁྱོད་ལ་མི་སྟེར་ན་སུ་ལ་སྟེར་གསུངས། དེ་ལྟར་གདམས་ངག་ཐམས་ཅད་་
རྫོགས་པའི་མཐར་གཞུང་གསན་པར་འདོད་ནས་ཞུས་པས། ངས་བླ་མ་ཞིག་གི་རྩར་་་་
དམ་བཅས་པ་ཡིན། ཁྱོད་རང་གཞུང་དོན་དུ་གཉེར་ན་འཁོན་དཀོན་མཆོག་རྒྱལ་པོའི་
རྩར་སོང་གསུངས། འབྱོན་ཁར་བླ་མའི་ཞལ་ནས། ཁྱོད་ཀྱི་གདམས་ངག་རྫོགས་་་་
པར་ཐོབ་པ་གཤིས་ཀ་ལེགས། གོང་མ་ལ་ཞེ་ས། མཉམ་པོ་ལ་འགྲོགས་ཤེས་་་་་
མཁས་པོ་བྱས་པ་དང་། ཁྱད་པར་གྲེ་ལྕེ་བདེ་བས་ཐོབ་པ་ཡིན་པས་གྲེ་བ་འདི་ཁྱོད་ལ་
67

དྲིན་ཆེ་བ་ཡིན་པས། ད་དུང་གྲེ་བ་ལ་བདེ་སྤྱོད་པ་དང་། ད་ལྟ་རང་གླུ་ཞིག་ལོང་་་་
གསུངས་པ་ལ། བླ་མའི་སྐུ་གསུང་ཐུགས་ཡོན་ཏན་ཕྲིན་ལས་ལ་བསྟོད་པའི་གླུ་བླངས་་
པས་ཤིན་ཏུ་མཉེས། དབུ་ལ་བྱིལ་བྱིལ་མང་པོ་མཛད། སྙན་ནས་བཅུས།
གསོལ་ཆང་ཞལ་ནས་ཞལ་དུ་ལྡུགས་པ་སོགས་བརྩེ་སྐྱོང་ཅིའང་མཛད། དེ་ནས་་་་་
བདག་ས་སྐྱར་འགྲོ་བ་ལ། དེར་སྦྱོར་གཏོད་ཀྱི་ཕྱག་ཐམ་ཞིག་ཀྱང་གནང་དགོས།
གལ་ཏེ་བདག་ལ་གསུང་ངག་རིན་པོ་ཆེ་དགོས་གསུང་བྱུང་ན་བཤད་པས་ཆོག་ལགས་་་་་
སམ་ཞུས་པས། ཐམས་ཅད་རྫོགས་པར་འཆད་དུ་མི་འདོད། མན་ངག་གི་ཁོག་་་་
བསྒྲིག་དང་ས་བཅད་ཙམ་བཤད་དུ་ཉན་གསུངས། བླ་ཆེན་གྱིས་འཁོན་ལ། ངའི་་་་་
གཞུང་རྫོགས་པའི་སློབ་མ་ཐམས་ཅད་ཀྱི་མཆོག་ཁྱོད་ཡིན། གདམས་ངག་རྫོགས་་་་་
པའི་སློབ་མ་ཐམས་ཅད་ཀྱི་མཆོག་སེ་ཡིན། ཁྱེད་གཉིས་ཀྱི་བླ་མ་ཐམས་ཅད་ཀྱི་་་་་
མཆོག་ང་ཡིན་པས། མཆོག་གིས་མཆོག་ལ་གཏད་པའི་མཆོག་གི་བསྟན་པ་རྒྱས་པར་་་
གྱིས་ཤིག་གསུངས་པའི་ཕྱག་ཐམ་བསྐུར་ཏེ་སེ་ས་སྐྱར་བྱོན། འཁོན་དཀོན་མཆོག་་་་
རྒྱལ་པོ་དང་མཇལ། ཕྱག་ཐམ་སྤྱད་པས། སེའི་ཕྱག་ལ་འཇུས། ཞབས་ཀྱིས་ཁྲོ་་
བརྡུངས༑ བླ་མས་འདི་ལྟ་བུའི་བསྔགས་བརྗོད་མཛད། ད་ལྟ་སའི་སྟེང་འདི་ན་ངེད་
རང་གཉིས་ལས་བློ་བདེ་བ་མེད་གསུངས། གཟིམས་ཁང་ལ་དར་ཅོག་མང་པོ་་་་་
གཙུགས༑ དགའ་སྟོན་གྱི་ཚོགས་འཁོར་བཟང་པོ་ཞིག་ཀྱང་མཛད་དེ་གདམས་་་་་
ཐམས་ཅད་ཡོངས་སུ་རྫོགས་པར་འབུལ། ཆོས་ཀའི་སྤྲོ་བསྡུ་ནི་མི་འཚལ། ངེད་་་་་་
རང་གཉིས་གཞིས་གཅིག་པ་ཡིན་གསུངས་ནའང་། དེ་ཙུག་མི་བྱེད། ཆས་ཀ་་་་
བདག་རང་གི་བྱེད་ཞུས་ནས་ཡུལ་དུ་བྱོན་པས། རྗེ་འབྲོག་མིའི་ཐུགས་ཀྱི་སྲས་གཅིག་་
པུ་ཡིན་ཟེར་བའི་སྙན་གྲགས་ཀྱིས་ཡུལ་དེའི་མི་རྣམས་ཀྱིས་རྟ་པ་དང་། འབག་་་་་
སོགས་པ་བསུ་བའི་བཀོད་པས་སྤྱན་དྲངས། ཡུལ་མི་ཐམས་ཅད་ལ་སེམས་བསྐྱེད་་་་་
ཆེན་མོ་ཞིག་གནང་བས་གསེར་སྲང་ལྔ་བཅུ་ཙམ་གྱི་འབུལ་བ་བྱུང་། དེའི་ནང་ནས་་་་་
དྲག་བསྡུས་ཚན་ཞིག་ལ་འཁོར་ལོ་བདེ་མཆོག་གི་དབང་ནུབ་གཉིས་པ་ཞིག་ལན་གཉིས་་
མཛད་པས་འབུལ་བ་མང་པོ་བྱུང་སྟེ། མདོར་ན་གསེར་སྲང་ཉིས་བརྒྱ་ཙམ་གྱི་རྩི་་་་་
68

བྱུང་བ་རྣམས་ཁྱེར་ཏེ་ས་སྐྱར་བྱོན། འབུལ་བ་རྒྱ་ཆེན་པོ་མཛད། ལོ་དྲུག་བཞུགས་་་
ནས་རྒྱུད་གསུམ་པོ་མཐར་ཕྱིན་པར་བསླབས། འཁོན་དཀོན་མཆོག་རྒྱལ་པོའི་་་་་
གཟིམས་གཡོག་ཀྱང་མཛད་དེ་ཤིན་ཏུ་མཉེས་པར་གྱུར་ནས། སེས། བླ་མ་ལ་་་་་
བདག་གིས་གསུང་ངག་རིན་པོ་ཆེ་འདི་ཁྱེད་ལ་ཕུལ་ན་ཉན་ནམ་ཞུས་པས། མན་ངག་་
གི་ཁོག་བསྒྲིག་ཙམ་བཤད་དུ་རུང་གསུང་གིན་གདའ་བ། བླ་མའི་ཐུགས་ལ་བཞེད་ན་་་་
འབུལ་ཞུས་པས། ངེས་ཀྱིས་ཞུ་མ་ནུས། དེ་ཙམ་ཡང་ཐོབ་ན་རྟེན་འབྲེལ་ཆེ་བ་
ཤིན་ཏུ་ཞུ་གསུངས་ནས་ཁོང་གཉིས་པར་སློབ་ཚུར་སློབ་མཛད། དེ་ནས་ཁོང་གི་ཡུལ་་་
དུ་བྱོན། རྟོགས་པ་བོགས་དབྱུང་བའི་ཕྱིར་ལོ་དྲུག་གི་བར་བྱང་དང་ར་ཚུན་ཆད་ཀྱི་་་་་
གཉན་ས་ཐམས་ཅད་དུ་བཞུགས་ཤིང་གསུང་ངག་རིན་པོ་ཆེ་རྩེ་གཅིག་ཏུ་བསྒོམས་པས་་་
ཉམས་རྟོགས་བསམ་གྱིས་མི་ཁྱབ་པ་འཁྲུངས། རྩ་སྔགས་ཀྱི་ནུས་པ་མཐར་ཕྱིན་པས་་
མཁར་ཆུང་གི་ཀླུ་སྲིན་མོ་བཏུལ་ཞིང་དམ་ལ་བཏགས་ནས་གནས་སྤོས་ཏེ་དེར་དགོན་པ་
བཏབ༑ ཀླུ་སྲིན་མོ་དེའི་སྐྱོན་གྱིས་མཛེ་ཐུ་ལུམ་དུ་སོང་བ་ལའང་ལྗགས་ཆབ་བམ།
གསང་ཆབ་བྱུགས་པ་ཙམ་གྱིས་ཕན་པ་བྱུང་། ཀུན་ལས་སུ་རུང་བས་ཇོ་མོ་ཡོད་ཀྱང་་་་
སྲས་ཡེ་མི་མངའ་བར་དབང་གསུམ་པའི་ལམ་མཐར་ཕྱིན། སྐུ་ལུས་གཅིག་ལས་མང་་་
པོར་སྤེལ་བ་ལ་སོགས་པའི་རྫུ་འཕྲུལ་དང་མངོན་ཤེས་ལ་མངའ་བརྙེས། མདོར་ན་བླ་
ཆེན་འབྲོག་མི་ནས་བརྒྱུད་པའི་ལམ་འབྲས་དེང་སང་གི་བར་དུ་མ་ནུབ་པར་བཞུགས་པ་་
འདི་ཁོང་ནས་བརྒྱུད་པ་ཡིན་པས། གདམས་ངག་རྫོགས་པའི་སློབ་མ་རྣམས་ཀྱི་ནང་་་་
ནས་མཆོག་ཏུ་གྱུར་པ་ཡིན་གསུངས། གསུམ་པ་གྲུབ་པ་ཐོབ་པའི་སློབ་མ་ལ། ལ་་་་་
གསུམ༑ མོ་བཞི་སྟེ། དང་པོ་ནི། གྱེར་སྒོམ་སེར་པོ། གཤིན་སྒོམ་རོག་པོ། །
དབུས་པ་གྲོད་པོ་ཆེ་གསུམ་ཡིན་ལ། དེའང་དང་པོ་གྱེར་སྒོམ་སེ་བོ་ནི། གྱེར་ཕུལ་་་་
མདའ་གྱེར་མདའ་ཞེས་བྱ་བར་རྗེའུའི་རིགས་སུ་འཁྲུངས་པའི་ཕྱུག་པོ་གཅིག་གི་་་་་
གཅིག་པོ་ཡིན་ལ། དེ་བླ་ཆེན་ལ་དད་པ་ཐོབ་ནས་ཆོས་ཞུ་རུ་བྱོན་པའི་ཚེ་རྟ་བཟང་པོ་་
ཞིག་ཞོན། ཁྲབ་བཟང་པོ་སྟོང་རི་བཟང་པོ་བྱ་བའི་གསེར་སྲང་སྟོང་རི་བ་ཞིག་དང་།
རྨོག་ཀྱང་གསེར་སྲང་བདུན་རི་བ། བསེ་ཕུབ་གསེར་སྲང་གསུམ་རི་བ་དང་།
69

གཞན་འཁོར་གསུམ་ལ་སོགས་པ་དཔའ་བོ་ལ་དགོས་པའི་གོ་གཟབས་མ་གྱོན།།
འཁོར་ཡང་གཞོན་པ་གོ་ཁྲབ་ཅན་རྟ་བཟང་ཞོན་པ་གཅིག་དང་། གཞན་ལྔ་ཙམ་དང་་་་
བཅས་བྱོན་པ་དང་། བླ་ཆེན་རྟག་པོ་ཆེ་ན་བཞུགས་པ་དང་མཇལ་བས། བུ་ཁྱོད་ཀྱི་
ཆ་ལུགས་སྤྲོད་ཚོམས་འདིས་ཉོན་མོངས་པའི་གཡུལ་ལས་རྒྱལ་བ་ཞིག་འོང་གསུངས་་་་་
ལུང་བསྟན། རྟ་དང་གོ་ཁྲབ་ཐམས་ཅད་དང༌། གཞན་ཡང་ནོར་མང་པོ་ཕུལ་ནས་་་
གདམས་པ་ཞུས་པས། དབང་བསྐུར་ཏེ་གདམས་ངག་གནང་། དེ་ཉིད་དུ་ལོ་བཅུ་་་
གསུམ་བསྒོམས་པས་རྫུ་འཕྲུལ་དང་མངོན་ཤེས་དཔག་ཏུ་མེད་པ་ཐོབ་ནས་ལྷོ་ཕྱོགས་་་་་
དཔལ་གྱི་རི་ལ་འགྲོ་ཟེར་བྱོན་སོང་། གཉིས་པ་གཤེན་སྒོམ་རོག་པོ་ནི། ཡུལ་ད་་་་་
ནག་པ། རུས་གཤེན། མིང་གཤེན་སྟོན་གཡུང་དྲུང་གྲུབ་ཅེས་བོན་པོའི་བླ་མ་ཞིག་་་་
གི་བུ་ཡིན་པ་ལ། ཕ་འདས་པའི་རྗེས་སུ་ཁོང་གིས་བྱང་རུ་ཐོགས་ཀྱི་ཁྲོད་ལ་འབུལ་་་་་
སྡུད་བྱས། ནོར་མང་པོ་བྱུང་བ་རྣམས་ཕའི་རྗེས་སུ་བཏང་། ཁོང་རང་བོན་པོའི་ཆོས་
ལུགས་ལ་ཡིད་མ་ཆེས། བླ་ཆེན་གྱི་སྙན་པས་སེམས་ཕྲོགས་ཏེ་འབུལ་བ་མང་པོ་ཁྱེར་་་
ནས་མུ་གུ་ལུང་དུ་བྱོན། གདམས་ངག་ཞུས་ཏེ། བྱང་གི་སེ་མོ་དོ་དང་། གནམ་་་་་
མཚོ་ཕྱུག་མོ་ལ་སོགས་པར་ལོ་བཅུ་གསུམ་དུ་བསྒོམས་པས་གྲུབ་པ་ཐོབ་སྟེ། གངས་་་་
ཏི་སེ་ལ་བོན་པོའི་རིག་འཛིན་མང་པོ་ཡོད་པས་དེ་རྣམས་ལམ་ངན་པ་ལས་བཟློག་སྟེ།
ཡང་དག་པའི་ལམ་ལ་འགོད་དུ་འགྲོ་ཟེར་ཉི་ཟེར་ལ་ཆིབས་ཏེ་ཏི་སེ་ལ་ཡུད་ཀྱིས་བྱོན་་་་་
སོང་། དེ་ན་ཡོད་པའི་བོན་པོའི་རིག་འཛིན་ཐམས་ཅད་ལམ་ལོག་པ་ལས་བཟློག་ནས་
མཁའ་སྤྱོད་དུ་ཁྲིད། ད་ལྟའང་ལུས་མ་སྤངས་པར་ཏི་སེ་ན་བཞུགས་པར་གདན་་་་་
གསུངས༑ གསུམ་པ་དབུས་པ་གྲོད་པོ་ཆེ་ནི། འཕན་ཡུལ་ན་ཡ་ཕོ་བཀྲ་ཤིས་སེང་་་་
གེ་ཟེར་བ། དེའང་བཤན་པའི་ཚན་མིན་པ་འདུག་རུང་། མི་ཡ་མེད་བརྒྱ་ཕྲག་མང་་་
པོའི་འགོ་པ་བྱས་ནས་ཨར་ཇག་རྐུ་འཕྲོག་ཁོ་ནར་བྱེད་པའི་རྩལ་པོ་ཆེ་བློ་རྔམས་ཅན་་་་་
ཞིག་ཡིན་པ་ལ། སྐབས་ཤིག་ཁོ་རང་གི་སྲིང་མོ་ལོ་ཉི་ཤུ་ལོན་པ་ཞིག་ཡོད་པ་དེ་དང་་་་
འདུས་པས་དེ་སྦྲུམ་པར་གྱུར། དེར་རང་གི་ཀུན་སྤྱོད་ཐམས་ཅད་ལ་ཡིད་ཕྱུང་ནས།
སྲིང་མོ་དེ་ཡ་ཕོ་བྱ་འུར་གྲགས་བྱ་བ་ལ་བྱིན། བསམ་བsཁོང་རང་ལ་བག་མ་བཟང་མོ་གཅིག་་་་་་=
T }

ཡོད་པ་བཅོམ་པའི་གཡུ་ལྕག་གནང་ཆེན་ཞིག་ཡོད་པ་སོགས་ནོར་འདྲ་ཁྱེར་ནས་བུད་་་་་
ཕྱིན་པས་ཆུ་ཤུལ་གྱི་འཁྲིས་ཀྱི་དགོན་ཆུང་ཞིག་ཏུ་སླེབས། དེའི་ཕ་རི་གཡའ་མ་སྔོ་་་་
ལེ་བ་ཞིག་གི་འདབས་ན་ཤྭ་བ་གཉིས་གཤིབས་ནས་འདུག་པ་ལ་མདའ་གཅིག་འཕངས་་
པས་ཅིག་ཅར་དུ་གསོད་ཐུབ་སྟེ། རོ་གཅིག་བཤས་ཏེ་ཁུར་འོངས་པས་དགོན་ཆུང་དེའི་
སྒོམ་ཆེན་པ་ཚོ་གདུལ་བྱ་ལ་སོང་བའི་ཤུལ་ན་སྤྱིལ་བུའི་སྒོ་བརྩིགས་འདུག་པ་བཤིག་་་་་
ནས་བལྟས་པས་རྩམ་པ་ཕད་གཅིག་དང་ཆང་ཚོད་གསུམ་འདུག་པ་ལ། ཁོང་གི་རྩམ་
ཆང་བྱས་ཤིང་འཐུངས་པས་ཆང་དང་རྩམ་པ་ཕལ་ཆེར་ཟད། རལ་གྲི་དེ་ཕྱུང་ནས་་་་་
མདུན་དུ་བཞག །འཁོར་གསུམ་ལ་སྔས་བྱས་ཏེ་ཉལ་ནས་བཞུགས་པས། སྒོམ་་་་་
ཆེན་དེ་དག་སླེབ་བྱུང་། ཁོང་གི་རྣམ་འགྱུར་དེ་རྣམས་མཐོང་བས་འཇིགས་ཤིང་ད་་་་
ལས་ནས། ཁྱོད་སྲིན་པོ་ཞིག་ཡིན་ནམ། མི་ཡིན་དོགས་མེད། ད་འདིར་མ་་་་་
འདུག་པར་སོང་། ངེད་ཀྱི་ཕྱི་ལ་ཡོན་བདག་ཚོ་འོང་གིན་ཡོད་པས་ཁྱོད་གསོད་ཐག་་་་
ཆོད་ཟེར། འཇིགས་ལ་རེ་བ་མང་པོ་བྱས་པས། ཁོང་ན་རེ། ང་བྱ་བ་གཅིག་ཉེས་
པས་མིན་པ་ཁྱོད་ཀྱི་ཡོན་བདག་ལ་ཞེད་དགོས་པའི་ཚན་མིན་གསུངས་པས། སྒོམ་་་་་
ཆེན་པ་ན་རེ། ཁྱོད་དམུ་རྒོད་མི་བྱེད་དགུ་བྱེད་ཅིག་ཡིན་ཤས་སུ་འདུག །ཁྱོད་ཀྱི་་་་་
བྱེད་ལུགས་དེས་འགྲོ་ས་དམྱལ་བ་མིན་པ་མེད། དེ་བས་ཁྱོད་རང་མང་མཁར་མུ་་་་་
ལུང་བྱ་བ་ན་རྗེ་འབྲོག་མི་བྱ་བའི་མི་ལ་སངས་རྒྱས་འཆོས་ཤེས་པ་གཅིག་ཡོད་འདུག་་་་
པས་དེའི་རྩར་ཕྱིན་པ་མི་དྲག་གམ་ཟེར་བ་ན། བླ་ཆེན་གྱི་མཚན་ཐོས་མ་ཐག །ཁོང་
རེ་ཞིག་བརྒྱལ། དེ་སངས་པ་ན་ཁྱེད་རྣམ་པས་ཐུགས་ལ་བཏགས། བླ་མ་དེས་་་་་
མཚན་ཐོས་པ་ཙམ་གྱིས་ང་སེམས་དགའ་བ་ཞིག་བྱུང་། དེའི་དྲིན་ལན་དང་རྩམ་པ་་་་་
དང་ཆང་ཟོས་པ་རྣམས་ཀྱི་ཚབ་ཏུ་ཤྭ་བའི་རོ་འདི་དང་། གཡའ་ཕ་གིའི་འདབས་ལའང་
ཤྭ་བའི་རོ་གཅིག་བདོག་པས་དེ་དག་མཛོད་གསུངས། ཁོང་རང་འཁོར་གསུམ་སོགས་
ཁྱེར་ཏེ་བྱོན་པས་སིལ་མ་ལ་ཁར་ལ་སྟོད་པའི་ཚོང་པ་མང་པོ་ལོག་འགྲོ་བ་དང་ཕྲད་ནས་་་་
བསྡོངས་ཏེ་བྱོན་པས། ཁ་རག་གི་ལ་ལ་ཇག་པ་མང་པོ་བྱུང་། ཚོང་པ་རྣམས་་་་་
འཇིགས་ཤིང་སྐྲག་པ་ན། ཁོང་གིས་ཇག་པ་རྣམས་ལ་ང་ཚོང་པ་འདི་རྣམས་སྐྱེལ་དུ་

འོངས་པ་ཡིན། ཇག་ཆོམ་མ་བྱེད་པར་བདེ་བར་ཐོང་བྱས་པས་ཉན་བཤད་མ་བྱས།
འོ་ན་ང་ལ་བརྙས་པ་འགྲོ་མི་འགྲོ་བལྟ་བས་ཁྱེད་རང་གཞོན་པ་གསུམ་ཕུབ་རེ་ཟུང་ལ།
སྲག་ཏུ་འདོམ་གང་ཙམ་ཡོད་པ་གྱིས་ལ་སྡོད་དང་གསུངས་ནས། མདའ་གཅིག་་་་་་
འཕངས་པས་མི་གསུམ་ཕུབ་གསུམ་དང་བཅས་པ་ཐལ་བྱུང་དུ་ཕུག་ཏེ་ཕ་བོང་གཅིག་ལ་་་་
མདའ་མཐོ་གང་ཙམ་ཟུག་བྱུང་བས། ཇག་པ་ལྷག་མ་ཐམས་ཅད་གར་འགྱུ་ཆ་མེད་ལ་་
བྲོས༑ ཚོང་པ་རྣམས་ཀྱིས་སྤྲུལ་སྐུ་ཁྱེད་ལྟ་བུ་ཟེར་ནས་བྱ་དགའ་དང་ཞབས་ཏོག་་་་
བྲོབཟང་པོ་བྱས། རིམ་གྱིས་མུ་གུ་ལུང་དུ་སླེབས། གཡུ་ལྕག་སོགས་ནོར་མང་པོ་དང་
ཕུལ༑ གདམས་ངག་ཀྱང་ཅི་རིགས་པ་གནང་། ཡུམ་ལ། ཁོང་ལ་ལྟོ་དུས་གསུམ་
ལ་རྩམ་པ་བྲེ་དོ་རེ། ཤ་གཟུགས་རེ། ཆང་བྲེ་གང་རེ་རྣམས་བྱིན་གསུངས། ལན་
ཅིག་བླ་ཆེན་ལ་ཚོགས་འཁོར་ཞུ་བ་ཞིག་གིས་རྩམ་པ་ཁལ་གཅིག་གི་བཤོས། ཤ་ཕྱེད་་
གཅིག །ཆང་བུམ་གཅིག་རྣམས་སྐུ་སྐལ་ལ་འདུག་པས། ཁོང་ལ་ཚང་མ་གནང་བ་
ཚོགས་གྲལ་དེ་ཉིད་དུ་ཡུད་ཀྱིས་བཞེས་པས། བླ་ཆེན་གྱི་ཞལ་ནས་སྔར་གྱི་དེས་ཁོ་་་་
འགྲངས་པའི་ཚན་མིན་པར་འདུག་པས། དེ་དག་སུམ་ལྡབ་ཏུ་བྱིན་གསུངས། ཡང་
རེ་ཞིག་གི་ཚེ་བླ་ཆེན་མང་མཁར་མདའ་ཕྱོགས་སུ་ཆོས་འཁོར་ཞིག་ལ་སྤྱན་འདྲེན་བྱུང་བ་་
ན༑ དེ་རིང་ཁྱོད་རང་ཡང་སྐྱོ་བསངས་ལ་འགྲོ། འཁོར་གསུམ་སོགས་རྒྱན་་་་་་
རྣམས་ཐོགས་ཤིག་གསུངས་ནས་ཕྱག་ཕྱིར་ཁྲིད། དེར་འདུས་པའི་གཞོན་པ་རྣམས་་་་་
དང་རྩལ་འགྲན་བྱས་པས། ཁོང་གི་མདའ་སྦོམ་པོ་འཕངས་པ་ལ། གཞན་ཚོའི་རྒྱང་
མདའ་རྒྱགས་ཐེངས་ལྔ་ལྔས་སྙོགས་པ་དང༌། ཁོང་གིས་མཆོང་སྟེགས་ནས་སེན་་་་་
མཆོང་གཅིག་བྱས་པའི་ཤུལ་དུ། གཞན་རྣམས་ཀྱིས་མཆོང་ཐེངས་ལྔ་ལྔས་སླེབ་ཙམ་་་་
བྱུང་༑ དེས་མཚོན་པས་གཞོན་པ་བརྒྱ་ཙམ་གྱི་ལྟོ་བ་འགྲངས་ངེས་ཀྱི་ཟན་རྒྱ་རི།
ཆང་ཏོག་པོ་རེ་དང་བཅས་པ་ཁོང་གཅིག་པུས་དུས་གཅིག་ཏུ་གསོལ། ཡང་ཐག་པ་
བཟང་པོ་ཉི་ཤུ་རྩ་ལྔའི་རྩེ་མོ་ཁོང་གིས་བཟུང་། ཐག་པ་རེ་རེ་ལ་གཞོན་པ་ཉི་ཤུ་རྩ་ལྔ་་་
རྩ་ལྔས་འཇུས་ཏེ་གྱད་འགྲན་པས། ཁོང་གིས་འཐེན་ཐེངས་གཅིག་ལ་གཞོན་པ་ད་་་་་་
དག་གི་ལག་ནས་ཐག་པ་ཕྲོགས་ཏེ་ནམ་མཁའ་ལ་བསྐོར་ཞིང་། མང་མཁར་གྲགས་་་་

པའི་གྱད་ཆེན་ཡིན། ། བླ་ཆེན་འདེགས་པའི་ཀ་ཆེན་ཡིན། །མཛེས་ལྡན་འོད་ཆགས་་
གཅེས་ཕྲུག་ཡིན། །སྒོམ་ཆེན་རྣམས་ཀྱི་བསྟན་སྲུང་ཡིན། །ཟེར་གླུ་ལེན་པ་སོགས་་་་
མཛད་པས་མི་ཐམས་ཅད་ཧ་ལས། བླ་ཆེན་གྱིས་གྱོད་བྲན་དུ་བཀོལ་འདུག་ཟེར་ཁྲོམ་
ཐོག་ཆོད། རྣམ་འགྱུར་དེ་དག་འཁྲུལ་འཁོར་ལྟ་བུར་སོང་ནས་རྩ་མདུད་མང་པོ་གྲོལ་་་་
ཏེ་ཏིང་ངེ་འཛིན་ལ་བོགས་ཆེན་པོ་ཐོན། ཡ་གིར་སླེབས་མ་ཐག་རྫུ་འཕྲུལ་མངོན་ཤེས་
དུ་མ་ཐོབ་པས་དཔལ་གྱི་རི་ལ་འཕུར་ནས་སོང་། ད་ལྟའང་ལུས་མ་སྤངས་པར་་་་་
བཞུགས་པ་ཡིན་གསུངས། མོ་བཞི་ནི། སྟོད་མོ་རྡོ་རྗེ་མཚོ། དབྲད་མོ་དཀོན་ནེ།
ཤབ་མོ་ལྕམ་གཅིག །མཆེད་མོ་ནམ་མཁའ་ཡེ་ཤེས་དང་བཞི་ཡིན་ལ། འདི་རྣམས་་
ཁམས་འདུ་ལུགས་བཞིའི་དཔེའང་མཛད་པ་ལས། དང་པོ་སྟོད་མོ་རྡོ་རྗེ་མཚོ་ནི།
ཡུལ་མང་མཁར་གྱི་སྟོད་ཚོ་ཞེས་བྱ་བར་འཁྲུངས། མང་མཁར་དགྲ་འདུལ་རྗེ་པ་བྱ་་་་
བའི་ཁྱིམ་པ་ལ་བྱོན། ཤིན་ཏུ་ཕྱུག་པ་བུ་དྲུག་སྐྱེས་ནས་ཡོད་པ་ལས། ཡུལ་དེའི་མི་
གཞན་འགས་གྲོས་བྱས་ཏེ་ཕ་བུ་བདུན་ཆར་དུས་གཅིག་ཏུ་བསད། ནོར་ཐམས་ཅད་་་་
ཁྱེར༑ དེས་རྐྱེན་བྱས་མྱ་ངན་གྱིས་ཁམས་འདུས་ཏེ་སྨྱོ་བའི་སྐད་ཆ་བླ་ཆེན་གྱིས་གསན་
པ་ན། དེ་ངའི་ཆོས་ཀྱི་སྣོད་དུ་འདུག་པ་ལ་གསུངས་པས། དེར་ཉེ་ཚན་འགས་འདོད་
ལི་ལ་ཁྱེར་ནས་དྲུང་དུ་སླེབས། དབང་བསྐུར་ཞིང་གདམས་ངག་བསྟན་པས་གྲུབ་པ་་་་
ཐོབ་སྟེ་ནུབ་ཕྱོགས་ཨུ་རྒྱན་གྱི་ཡུལ་དུ་བྱོན། འདི་ལས་འཕྲོ་ཅན་རང་གི་ངང་གིས་་་་་་
ཁམས་འདུས་པ་ཞེས་བྱ་བ་ཡིན་གསུངས། གཉིས་པ་དབྲད་མོ་དཀོན་ནེ་ནི། མ་་་་
མཁར་གྱི་ད་ལྟ་དབྲད་ཟེར་བ་དེར་འཁྲུངས་པས་དབྲད་མོ། མཚན་མོན་མོ་སྒོས་སྐྱིད་་་་
ཅེས་པ་ཁོང་དེ་པ་ལ་བུ་མོ་གཅིག་པོ་དེ་ལས་མེད་པས་བླ་དྭགས་དཀོན་ནེ་ཞེས་པ་ད་་་་་
འབྲོག་པ་ཞིག་གི་ཁབ་ལ་བྱོན་པས། ཁོང་རང་དང་སེམས་མཐུན་པའི་ཁྱོ་གཅིག་པོ་དེ་་
ཤི་བའི་རྐྱེན་གྱིས་སྨྱོ་སྟེ། བྱ་བ་གང་ཡང་མི་དྲན་པར་ཁྱོ་དེའི་མིང་ནས་ཐེངས་གསུམ་་་
ཙམ་འབོད། ཡང་དྲན་མེད་དུ་འགྲོ། ཡང་སད་པ་ན་མིང་ནས་འབོད་ཅིང་ཉིན་་་་་
མཚན་མེད་པར་ངུ་བའི་སྐད་ལྷང་ངེ་བ་ཞིག་བྱུང་། དེ་བླ་ཆེན་ཕྱོགས་དེར་ཡར་ཕེ་་་་་
མར་ཕེབ་མཛད་པ་ན་ངུ་སྐད་ལྷང་ངེ་བ་དེ་གསན་ནས་ཅི་ཡིན་གསུངས་པ་ལ་ལོ་རྒྱུས་་་་་

ཞུས་པས། དེ་ངའི་གདམས་ངག་གི་སྣོད་དུ་ཡོད་པ་འདུག་གསུངས་པ་ལ། ཁོང་་་་་་
རང་གི་མིང་པོ་ཞིག་གིས་ནོར་མང་པོ་ཁྱེར། སྨྱོན་པ་དེའང་ཁྲིད་ནས་དྲུང་དུ་སླེབས་པ་
ལ༑ བླ་ཆེན་གྱིས་བཀའ་ལུང་གནང་བས་ཅིའང་མི་ཟེར་ཞིང་། མིང་པོས་རྣ་བ་ལ་་་་
ཁ་གཏད་ནས་བོས་ཀྱང་མཆི་མ་འོང་རྒྱུ་མེད་པའི་མིག་ཧུར་རེ་བ་ལ་ཁ་ནས་ངུ་སྐད་ལྷང་་་་
ལྷང་འབོད་པ་དེ་ལྟ་བུའི་ངུ་བ་ཁོ་ན་བྱེད། དེར་གདོང་ལ་ཆུ་གྲང་མོ་ཞིག་བརྒྱབས་པས་
ཅུང་ཟད་དྲན་པ་རྙེད་དེ་གོ་ལག་རྣམས་ཀྱང་བསྡུས་ནས། ང་ལ་ཅི་བྱུང་བ་ན་ཙམ་ཟེར།
དེར་བླ་ཆེན་གྱི་ཞལ་ནས་ངས་ཁྱོད་ལ་སྒོམ་འདེབས་ཀྱིན་ཡོད་པས་ཁྱོད་རང་ད་དུང་དུས་་་
ཤིག་གསུངས་པས། སྐད་ལྷང་ལྷང་བ་གསུམ་ཙམ་དུས་ནས་དྲན་མེད་དུ་བརྒྱལ་སོང་།
དེ་སངས་ནས། ང་ཁ་སྐོམ་གྱིན་འདུག་པས་ཆང་བླང་ཟེར། ཆང་ཏོག་པོ་གང་ལ་ཤ་་
སྐམ་བཏབ་པ་ཅིག་བྱིན་པས་ཁྲོག་གིས་འཐུངས་སོང་། དེ་ནུབ་མོ་རང་གི་སྒྱུག་མོ་དང་
སྙིང་མོ་གཉིས་ཀྱི་བར་དུ་ཉལ་དུ་བཅུག་སྟེ་བཟའ་བཏུང་བླང་ཟེར་ན་གང་འདོད་པ་བྱིན། །
ཤི་བ་སོགས་ཀྱི་སྒྲོས་མ་བཏང་ཞེས་སོགས་གསུངས་ནས་བཞག་པས། དེ་ནུབ་གཉིད་་
དུ་སོང་། སང་སྔ་དྲོ་གཉིད་སད་ཙ་ན། ང་རི་རྩེ་ནས་འགྲིལ་བའམ། ལུས་ཐམས་་
ཅད་བརྡུངས་པ་ལྟར་ན་མགོ་བོ་ཆག་པའམ་ཟེར་ནོམ་ནོམ་བྱེད། དེར་བླ་ཆེན་གདན་་་་་
དྲངས་པས། ཁྱོད་འདྲིལ་བ་མིན། ངས་སྒྲོམ་འདེབས་ཀྱིན་ཡོད་པ་ཡིན། ཁྱོད་་་་་
རང་མ་ཡེངས་པར་དུས་ཤིག་གསུངས་པས། ཅུང་ཟད་དྲན་པ་ཟིན་ནས་སེམས་གནས་
རྒྱུ་བྱུང་། ད་དབང་བསྐུར་བས་ཆོག་པ་འདུག་གསུངས། དེར་ཀྱེ་རྡོར་གྱི་དབང་ཞིག་
གནང་༑ བསམ་མི་ཁྱབ་ཀྱི་ཁྲིད་ཕོག་པས། མིག་གི་རྣམ་ཤེས་རྟོགས་པ་ཡི། །
གཉིས་མེད་ཡེ་ཤེས་ངོ་མཚར་ཆེ། །གསུངས་པ་ལ་ངེས་ཤེས་སྐྱེས་ནས་ཆོས་གྲྭ་དེར་་་་་
ཞག་བདུན་གྱི་སྔ་དྲོ་ཚུན་ཏིང་ངེ་འཛིན་གཅིག་ལ་འབྱམས། དེ་ནས་རིམ་གྱིས་གྲུབ་པ་
ཐོབ་སྟེ་མང་མཁར་ཕུའི་ཤར་ཕུག་གི་དཀོན་ནེ་ཕུག་ན་བཞུགས་པའི་ཚེ། རྗེ་མཁར་་་་་
ཆུང་པ་མདོ་མང་གི་གླེགས་ཤིང་སྒྲུབ་ཏུ་བྱོན་ནས་ཚུར་ལམ་མང་མཁར་ལ་བྱོན།
འཁོར་རྣམས་གཞུང་ལམ་ལ་བཏང་། ངས་ཨ་ཅེ་དང་འཕྲད་འོང་གི་གསུང་ཁོང་གི་དྲུང་
དུ་བྱོན། དེ་ནུབ་དེར་བཞུགས། ཉམས་བསྡུར་མང་པོ་མཛད། ཆབ་ཆེན་ཞིག་་་་
14

འདུག་པ་དེར་གསོལ་བ་གཡོས་ནས་དྲོངས། དེར་ཁོང་གི་ཞལ་ནས་ཁ་སང་འདི་་་་་
མར་བན་བུན་མང་པོ་སོང་བ་དེ་རྣམས་གང་ལགས་གསུང་བ་ལ། སེས། དེ་བདག་་
ལ་ཞྭ་མ་ལྕམ་སྲིང་གི་འབུལ་བ་བྱས་པ་རྣམས་སྐྱེལ་མཁན་ལགས་གསུངས་པས། ་་་
ན་ཁྱེད་ཀྱང་བདུད་ཀྱིས་ཁྱེར་ནས་གདའ་ཨང་གསུངས་པས། སེའི་ཞལ་ནས།
སྐྱེས་ནས་དེ་བས་ངོ་ཚ་བ་མ་བྱུང་གསུང་སྐད། དེ་ནས་དབྲད་མོ་ནི། ནགས་རྒྱལ་་་་
གྱིས་གནོད་སྦྱིན་མོའི་མཆོད་གནས་ལ་གདན་དྲངས་ཏེ་རེ་ཞིག་དེར་བཞུགས། དེ་ནས་
ཨོ་རྒྱན་དུ་བྱོན་པ་ཡིན་ལ། འོན་ཀྱང་རྗེ་ས་པཎ་ཧོར་ཡུལ་ལ་འབྱོན་པའི་ཚེ་བརྟག་པ་4
ཞུར་བཏང་བས་མཇལ་བའི་ལོ་རྒྱུས་དང་། དེང་སང་ཀྱང་ནགས་རྒྱལ་གྱི་གནས་་་་་
རིགས་པར་ཏིང་ཤག་གི་སྒྲ་ཐོས་པ་དང་། གཏོར་ཟན་རློན་པ་རྙེད་པ་སོགས་འབྱུང་་་་་
བར་སྣང་བས། རེས་འགའ་ད་དུང་ཀྱང་འབྱོན་གྱིན་ཡོད་པ་སྣང་། འདི་བླ་མ་་་་་
གསུང་ལ་ངེས་ཤེས་སྐྱེས་ནས་གྲོལ་བ་ཡིན་པས། མོས་གུས་ཅན་བྱིན་རླབས་ཀྱིས་་་་་
ཁམས་འདུས་པའི་དཔེར་མཛད་གསུངས། གསུམ་པ་ཤབ་མོ་ལྕམ་གཅིག་ནི། ཤབ་
ཏུ་རྗེ་བཙད་ཀྱི་རིགས། ཕ་མ་འབྱོར་ལྡན་ཞིག་ལ་བུ་སྤུན་དྲུག་དང་། ཁོང་འཁྲུངས་་་་
པ་ལྕམ་གཅིག་ཏུ་གྲགས། ཕྱག་རྒྱ་པདྨ་ཅན་གྱི་མཚན་ཉིད་ཐམས་ཅད་ཡོངས་སུ་་་་་
རྫོགས་པར་ཚང་བ་ཞིག་ཡོད་པ་ལ། བླ་ཆེན་གྱི་ཕྱག་ཐམ་གནང་སྟེ། ཁྱོད་ཕྱག་རྒྱ་་་
པདྨ་ཅན་གྱི་རིགས་ཐ་མལ་པའི་ཁྲོད་དུ་སྡོད་པ་ཕོངས་པས་འདིར་ཤོག །གདམས་་་
ངག་སྦྱིན་གྱི་གསུངས་པས། ཤིན་ཏུ་དགའ་སྟེ་ནོར་མང་པོ་དང་བཅས་བྱོན། ཀྱེ་རྡོར་
གྱི་དབང་མཛད་པས། དབང་གསུམ་པའི་སྐབས་སུ་ལྷན་སྐྱེས་ཀྱི་བདེ་བ་ངོ་འཕྲོད་
ནས་ཏིང་ངེ་འཛིན་བཟང་པོ་འཁྲུངས་པས། ང་བདེ་ཆེན་གྱི་ཡེ་ཤེས་རྒྱུད་ལ་སྐྱེས་ནས་་་
བདེ་བའི་ངང་ལ་ཡོད་ཀྱི། སྤུན་རྣམས་ཅི་བདེར་བཞུགས་ཤིག་གསུངས། བླ་ཆེན་་་་
གྱིས་ལྷན་ཅིག་སྐྱེས་པའི་ཡེ་ཤེས་སྐྱེ་བའི་རྟེན་ལོ་ལྔ་མཛད། འདི་དབང་གསུམ་པ་་་
ལམ་གྱིས་གྲོལ་བ་ཡིན་ལ་མཐར་ཨོ་རྒྱན་དུ་བྱོན། ལས་འཕྲོ་ཅན་བདེ་ཆེན་གྱི་་་་་
ཁམས་འདུས་པ་ཞེས་བྱ་བ་ཡིན་གསུངས། བཞི་པ་མཆེད་མོ་ནམ་མཁའ་ཡེ་ཤེས་ནི།
འབྲོམ་དེས་པ་སྟོན་ཆུང་གི་སྲིང་མོ་མཆེད་མོ་སྟེ་ཕྱག་རྒྱ་པདྨ་ཅན་གྱི་མཚན་ཉིད་ཚང་བ་་་

ཞིག་ཡོད་པ་ཆུང་ངུ་ནས་བླ་ཆེན་གྱི་འཕྲོས་ཁོ་ན་བྱེད། ཕྱོགས་ཐམས་ཅད་དུ་འགྲོ་་་་
ཞིག་བྱུང་། སྐབས་ཤིག་འབྲོམ་ཤཱཀྱ་རྒྱལ་གྱི་རྨི་ལམ་དུ་བུད་མེད་མང་པོ་བྱུང་ནས།
སྲིང་མོ་འདི་བླ་ཆེན་གྱི་སར་སྐྱེལ་ལམ་ངེད་ཚོས་ད་ལྟ་ཁྲིད་འགྲོ་ཟེར་བྱུང་བ་ལ་བརྟེན་་་་་
ནས༑ འབྲོམ་དེས་པ་ཤཱཀྱ་རྒྱལ་ན་རེ། མོ་རང་ཡང་ཆུང་ངུ་ནས་བླ་ཆེན་རྒྱུས་ཡེ་མེད་
པར་དེའི་སྐད་ཆ་ཁོ་ན་གཏོང་བ་ཞིག་བྱུང་བས་ལས་འབྲེལ་ཡོད་པ་ཡིན་གཏང་བ་འཐད་
གསུངས་ནས། ནོར་མང་པོ་དང་གཡོག་བརྒྱད་ཙམ་དང་བཅས་ཏེ་བསྐྱལ། དེའི་ཚེ་་
བླ་ཆེན་འབྲིང་མཚམས་གྱི་མང་བཟང་བྲག་ལ་བཞུགས་པའི་དྲུང་དུ་གེགས་མེད་དུ་་་་
སླེབས༑ ནོར་མང་པོ་ཕུལ། བླ་ཆེན་གྱིས་ཀྱང་བསྐྱེད་རིམ་ཕག་མོ་མཁའ་སྤྱོད།
རྫོགས་རིམ་རྩ་དབུ་མ། གནོད་སྦྱིན་མོ་དབང་དུ་བྱ་བ་སོགས་མན་ངག་རྫོགས་པར་་་་་
གནང་༑ ཐུགས་ཉམས་སུ་བཞེས་པའི་སླད་དུ་ཤུན་དྲག་རུམ་གྱི་རྒྱ་ལམ་དུ་ལོ་མ་་་་་
སྤྱིལ་ཆུང་ཞིག་བྱས་ཏེ་ལམ་ཟན་སློང་ཞིང་སྒྲུབ་པ་མཛད་པས་གྲུབ་པ་ཐོབ། ཁྱད་པར་
གནོད་སྦྱིན་མོ་དབང་དུ་འདུས་པས། ང་བཞིན་བྱས་ན་འདི་བཞིན་འོང་གསུངས་ནས་་་
ཐང་རྐྱལ་སྟོང་པ་ནམ་མཁའ་ལ་གཡུགས་པས་ཟན་རྡོག་རེ་དང༌། ཕོར་སྟོང་ནམ་་་་་
མཁའ་ལ་བཟེད་པས་ཆང་གིས་ཁེངས་པ་འོངས་ཏེ། འགྲུལ་པ་ཐམས་ཅད་ལ་དེ་འདྲ་་་
རེ་གནང་། ཁ་ཅིག་འདིས་ཐུན་མོང་ལས་མ་གྲུབ་ཀྱང་ཟེར། སྔ་མ་གསུམ་ནི་ལུས་་་་་
མ་སྤངས་པར་མཁའ་སྤྱོད་དུ་གཤེགས་པ་ཤ་སྟག་ཡིན་ལ། ཕྱི་མ་འདི་བརྩོན་འགྲུས་་་་་
ཅན་འབད་རྩོལ་གྱིས་ཁམས་འདུས་པའི་དཔེར་མཛད་གསུངས། དེ་ལྟར་བླ་ཆེན་་་་
སློབ་མའི་མཆོག་དེ་དག་ལ་རྗེས་འབྲང་ཇི་ལྟར་བྱུང་སྙམ་ན། གཞུང་རྫོགས་པ་དང་་་་
གྲུབ་པ་ཐོབ་པ་རྣམས་ལ་སློབ་མ་ཡང་སློབ་དུ་མ་བྱུང་མོད། རེ་ཞིག་བཏང་སྙོམས་སུ་་་
བཞག་སྟེ། འདིར་སྐབས་སུ་བབས་པ། གདམས་ངག་རྫོགས་པའི་སློབ་མ་རྣམས་
ཀྱི་མཆོག་རྗེ་མཁར་ཆུང་པ། དེ་ལ་སློབ་མ་ཇི་ལྟར་བྱུང་ན། སྤྱིར་ཁོང་བྱིན་རླབས་ཆེ་
ཞིང་གདམས་པ་ཟབ་པས་སློབ་མ་ལམ་སྣ་ཟིན་ངེས་དང་། རྟོགས་པ་སྐྱེས་པ་ཉི་་་་་
བརྒྱ་ཙམ། རྒྱུད་ཀྱི་བཤད་པ་རྫོགས་པ་སོ་བདུན་ཙམ་བྱུང་མོད། གཙོ་བོར་གསུང་་་་
ངག་རིན་པོ་ཆེ་རབ་ཏུ་ཐོབ་པ་ཞང་སྟོན་མཆེད་གཉིས། འབྲིང་དུ་ཐོབ་པ་ཞྭ་མ་ལྕམ་་་་་
76

སྲིང་༑ ཐ་མར་ཐོབ་པ་སེ་སྒོམ་བྱང་ཡེ་ཞེས་གྲགས་པ་ལས། དང་པོ་ཞང་སྟོན་་་་་
མཆེད་གཉིས་ནི། ལ་སྟོད་གཙང་ཞེས་གྲགས་པའི་སའི་ཆ། དིང་ཞེས་པར་རིགས་་་
རྗེའུའི་རིགས་སུ་འཁྲུངས་ཏེ། དེའང་ཁོང་སྐུ་མཆེད་གཉིས་ཡི་གེ་དང་། གསེར་་་་་
འདུར་དང་། གསུང་རབ་ཀྱི་རྩི་གྲས་ལ་སོགས་པ་ལག་གི་གླ་ལ་གཙོ་བོར་བརྟེན། །
ཅི་རིགས་པའི་ཞིང་ཁང་ཀྱང་ཡོད། ཐུགས་རྒྱུད་དགེ་ཞིང་ལག་ལེན་མཁས་པས་་་་་
བཟོའི་གདུལ་བྱ་ཆེན་པོ་ཡོད་པ་དེ་འདྲ་ཞིག་ཡིན་པ་ལ། རྗེ་མཁར་ཆུང་པས་མདོ་་་་
འབུམ་ཞལ་སྦྱོར་གསེར་ལས་བཞེངས་པའི་གསེར་འདུར་དང་རྩི་གྲས་སོགས་ལ་བོས་་་་་
ནས༑ ཁོང་རང་སྐུ་མཆེད་སློབ་མ་གཅིག་དང་བཅས་པ་བྱོན། དེར་ཁོང་ཐུགས་རྒྱུ་་
ལེགས༑ གཟུགས་བྱད་བཟང་། ལྟོ་གླ་ཟ་འདོད་ཆུང་ཞིང་བཟོ་གཟབས་ལ་ནུས་པ་་་
མཛད་པས་རྗེ་སེ་ཤིན་ཏུ་མཉེས་ནས། གུང་བསང་སོགས་ཀྱི་སྐབས་སུ་བཟོ་བོ་གཞན་་
མི་འབོད་ཀྱང་། ཁོང་སྐུ་མཆེད་དྲུང་དུ་བོས་ནས་ཞལ་འཕྲོས་མཉེས་མཉེས་མང་པོ་་་་
མཛད༑ ཁྱེད་སྐུ་མཆེད་ཀྱི་ཡོན་ཏན་འདི་ལ་ཁོ་བོ་མགུ །གུང་བསང་བྱུང་རེས་་་་་
འདིར་བྱོན། ཞལ་འཕྲོས་བྱེད་པ་ཡིན་གསུངས། བཟོ་བོ་གཞན་རྣམས་ལའང་་་་
དབོན་ས་རྣམས་ཞང་སྟོན་མཆེད་གཉིས་ཀྱི་ལས་ཀ་འདྲ་བ་རེ་མཛད་ན། ངེད་སྦྱིན་་་་་
བདག་རྣམས་ཀྱང་དད་པ་འགྲོ། ཁྱེད་རང་རྣམས་ཀྱང་ལེགས་པ་ཡིན་ཏེ་ཞེས་གསུངས།
དེར་ཁོང་རང་སྐུ་མཆེད་ཀྱང་ཤིན་ཏུ་དད་ནས་བསྙེན་བཀུར་ཕྲན་ཚེགས་མཛད་པ་ན།
ད་ལྟ་ངེད་སྦྱིན་བདག །ཁྱེད་མཆོད་གནས་ཡིན་པས་འདི་འདྲ་མཛད་མི་དགོས། མ་་
འོངས་པ་ན་བསྙེན་བཀུར་མཛད་པའི་རྟེན་འབྲེལ་འགྲིགས་པ་བྱུང་ན་ཐུགས་སྟོབས་མ་་་་
ཆུང་བར་མཛོད་གསུངས། དེར་ཁོང་རང་སྐུ་མཆེད་གྲོས་མཐུན་པར་བླ་མ་ལ་གསུང་་་་
ངག་གསོལ་བ་འདེབས་པར་ཐག་བཅད། མདོ་འབུམ་མཐར་ཕྱིན། བཟོ་བོ་རྣམས་་་
ལ་རྫོང་དང་སྟོན་མོ་བཟང་པོ་མཛད་པས་གྲོལ་རྗེས། སྐུ་མཆེད་གཉིས་ཀྱིས་བླ་མ་ནང་
འཁོར་དང་བཅས་པ་ལ་སྟོན་མོ་བཟང་པོ་ཞུས། ཡོན་རྫོང་ལ་བྱུང་བའི་དངོས་པོ་་་་
ཐམས་ཅད་ཕུལ་ནས། རྗེ་ལ་གསུང་ངག་རིན་པོ་ཆེ་བྱ་བ་མངའ་བར་གདའ་བས་་་་་
བདག་ཅག་ལ་གནང་དགོས་ཞུས་པས། ད་ ན་འདི་ཡས་རང་ལག་གི་གླུ་ཟ་བ་བྱ་བ་ལགས་་་་
77

པས་འདི་ངེད་ཀྱིས་མི་འཇུ། གདམས་ངག་བཞེད་ན་ཡུལ་ནས་ནོར་ཁྱེར་ལ་བྱོན་་་་་
གསུངས༑ དེར་ཁོང་སྐུ་མཆེད་ཀྱིས་རང་ཡུལ་དུ་བྱོན། ཡོན་རྫོང་གི་ནོར་རྣམས་་་་་
དང༌༑ ཁོང་རང་གི་ཞིང་སོགས་ཚོང་མང་དུ་མཛད་པས། གསེར་སྲང་ལྔ་བཅུ་ཙམ་་་་
བྱུང་བ་ཁྱེར་ནས་མཁར་ཆུང་དུ་བྱོན། གདམས་ངག་ཞུས། གཅེན་གྱི་ཞལ་ནས། །
ངས་སྒྲོམ་གཙོ་བོར་བྱེད། ཁྱོད་ཀྱིས་སློབ་གཉེར་གཙོ་བོར་གྱིས་གསུངས་ནས། དེ་་
བཞིན་དུ་མཛད། མོས་གུས་དང་འཕྲལ་གྱི་སྤྱོད་ལམ་སོགས་ཀྱིས་བླ་མ་མཉེས་ནས། །
གདམས་ངག་ཀྱང་ཡོངས་སུ་རྫོགས་པར་ཐོབ། བླ་མའི་ཞལ་ནས། ངའི་ཆོས་འདི་
ཞང་སྟོན་མཆེད་གཉིས་ཀྱིས་གོ །དེའི་ནང་ནས་ཀྱང་ཞང་སྟོན་གཟི་བརྗིད་འབར་གྱིས་་
གོ་ཞེས་བསྔགས་པའང་མཛད། དེ་ལྟར་གཅུང་གིས་གསུང་སྒྲོས་ལ་ཆེད་འཛིན་དང་་་་
སློབ་གཉེར་མཛད་པ་བས། གཅེན་གྱིས་བསྒོམས་པ་དངོས་རྡོ་རྗེའི་ཚིག་རྐང་གི་སྟེང་་་་
དུ་གོ་བ་ཆེ་བ་སོགས་བྱུང་། མདོར་ན་དེང་སང་གི་བར་དུ་བརྒྱུད་པ་མ་ཆད་ཅིང་ད་་་་
རྒྱས་ཆེ་བ་དང་། གདམས་ངག་ཀྱང་ལྷག་མ་མ་ལུས་པར་ཐོབ་པས་ན་གསུང་ངག་རབ་
ཏུ་ཐོབ་པ་ཞེས་གྲགས་པ་ཡིན་གསུངས། གཉིས་པ་ཞྭ་མ་ལྕམ་སྲིང་ནི། ཡུལ་ལ་་་་་
སྟོད་ལྷོའི་ཕ་དྲུག་པ། ཡབ་ཞྭ་མ་རྡོ་རྗེ་རྒྱལ་མཚན། བླ་རྟགས་བྱི་བ་ཧབ་ཤ་ཞེས་བྱ་
བ་དང་། ཡུམ་རྒྱལ་མོ་སྨན་ཞེས་པ་ལ། ལྕམ་སྲིང་དྲུག་འཁྲུངས་པའི་ཆེ་བ་ཞྭ་མ་་་་་
སེང་གེ་རྒྱལ་མཚན། གཉིས་པ་ཞྭ་མ་རྒྱལ་མཚན། གསུམ་པ་མ་གཅིག་རྒྱལ་མ་་་་་
ལྕམ་བཞི་པ་རྗེ་ཁུམ་བུ་བའམ། བླ་མ་རྫོང་པའང་ཟེར་བ་དེ། ལྔ་པ་རྒྱལ་ཆུང་པ། །
དྲུག་པ་སློབ་དཔོན་བཙུན་ཆུང་རྣམས་བྱུང་བ་ལས། ཁོང་གཉིས་གོང་མ་ཡིན། སྤྱིར་་
པདྨ་ཅན་གྱི་མཚན་ཉིད་དང་ལྡན་ཞིང་། ཁྱད་པར་ལྟེ་བའི་གོང་ན་པདྨ་དམར་པོ་འདབ་
མ་གསུམ་པ། མགྲིན་པ་ནས་ལྟེ་བའི་བར་དུ་རིན་པོ་ཆེའི་དོ་ཤལ་སུམ་རིམ་གྱི་རྣམ་པ།
དཔྲལ་བར་ཉི་ཟླའི་ཏོག་བྱས་པའི་རྒྱལ་མཚན། ཕྲག་པ་གཉིས་ལ་ལི་ཁྲིའི་མདོག་ལྟ་་་
བུའི་དགའ་བ་འཁྱིལ་བ། ལྗགས་ཀྱི་འོག་ན་ཨུཏྤལ་སྔོན་པོའི་ལྟེ་བར་རལ་གྲི་ཏཱཾ་ཡིག་་་
གིས་མཚན་པའི་རྣམ་པ་ཅན་སོགས་ཤ་མཚན་ངོ་མཚར་བ་དང་བཅས་པ་ཡོད། ལ་་་་་
བཅུ་བཞི་བཞེས་པ་ན་ཕ་དྲུག་པ་གཅིག་གི་ཁྱིམ་པ་ལ་བྱོན། ཁོང་དེར་བཞུགས་མ་་་་

བཞེད་པར་སྨྱོ་རྫུ་བྱས་པས་འབྲལ་ཐུབ། དེའང་བསྟན་པ་སྔ་དར་གྱི་དུས་སྤྱན་རས་་་་་
གཟིགས་ཀྱི་སྤྲུལ་པ་རྒྱལ་པོ་སྲོང་བཙན་སྒམ་པོ། སྒྲོལ་མའི་སྤྲུལ་པ་རྒྱ་བཟའ་ཨོང་ཇོ།
འཇམ་དབྱངས་ཀྱི་སྤྲུལ་པ་ཐོན་མི་སཾ་བྷོ་ཊ་རྣམས། དུས་འདིར་རྒྱལ་པོ་ནི་ཁ་ཆེ་དགོན་
པ་བ་ཛ་ཡ་ཨ་ནནྟ་ཞེས་པར་འཁྲུངས། རྒྱ་བཟའ་ནི་མ་གཅིག་ཞྭ་མ། ཐོན་མི་ནི་རྨ་་
ལོ་ཙཱ་བ་ཆོས་འབར་དུ་འཁྲུངས། དེའི་ཚེ་ལོ་ཙཱ་བ་དེ་ལ་བླ་མ་ཁ་ཆེ་དགོན་པ་བ་དང་།
རྩྭ་མི་དང་། ཨ་བྷ་ཡ་སོགས་ཞལ་མཐུན་པར་བོད་ན་སྒྲོལ་མའི་སྤྲུལ་པ་ཕྱག་རྒྱ་པདྨ་་་
ཅན་གྱི་རིགས་ཤིག་ཡོད་པས། དེ་ལ་ལྷན་ཅིག་སྐྱེས་པའི་ཡེ་ཤེས་བསྒྲུབ་པའི་རྟེན་་་་་
བྱས༑ བདེ་མཆོག་གི་སྒྲུབ་པ་བྱས་ན་མྱུར་དུ་དངོས་གྲུབ་ཐོབ་ཅེས་ལུང་བསྟན་པ་ལྟར། །
རྨ་བོད་དུ་བྱོན། ཕྱག་རྒྱ་དེ་རྩོད་བཅད་པས་མ་གཅིག་ཞྭ་མར་འདུག་ནས།
བསླངས་པས་ཁོང་རང་ཡང་དགེས་བཞིན་དུ་བྱོན་ཏེ། ལོ་ཙཱ་བས་ཡི་དམ་གྱི་ལྷ་ལས་་་་
དབང་ལེན་པའི་དབང་རྟེན་མཛད་པས། ཁོང་རང་ཡབ་ཡུམ་ཡི་དམ་གྱི་ལྷར་དངོས་སུ་་
གཟིགས་པ་དང་། ཁོང་རང་མཆོད་པའི་ལྷ་མོ་བརྒྱད་དུ་གྱུར་ནས་མཆོད་པ་བྱེད་་་་་་
སོགས་ཀྱི་རྣམ་པའང་ཤར། དེ་ནས་རེ་ཞིག་ནས་རྨ་ལོ་ཙཱ་བ་རབ་ཏུ་བྱུང་སྟེ་དབུས་་་་་
གཙང་ལ་བྱོན་པས་ཤབ་ཏུ་དུག་བྱུང་ནས་གྲོངས། དེ་འདྲས་རྐྱེན་བྱས་པ་ལྟ་བུས་མ་་་་
གཅིག་ལ་ཁམས་འདུས་པ་དྲག་པོ་བྱུང་། ཉིན་རེ་ལ་བྱང་སེམས་ཉུངས་ཀར་ཙམ་་་་་
ཉམས་འགྲོ་བ་དང་། གཏོར་མ་བྱ་རོག་གིས་མི་ཟ་བ་དང་། དེ་ལ་སོགས་པའི་བར་་་
ཆད་ཀྱི་རྟགས་ཆེན་པོ་བདུན་བྱུང་། དེར་དེ་དག་འཆོས་པ་ལ་བླ་མ་སུ་གདམས་ངག་ཆེ་
རྩད་བཅད་པས། དིང་རི་ན་དམ་པ་རྒྱ་གར་གྲགས་ཆེ་བར་ཐོས་ནས་དེར་བྱོན། རྒྱུ་
མཚན་ཞུས་པས། ཁྱོད་ཀྱིས་བླ་མ་ལ་དབང་ཞུ་བའི་ཚེ་ཡོན་མ་ཕུལ་བ་དང་། བླ་་་་
མས་གནང་བ་མ་མཛད་པར་བཞུགས་གདན་ལ་བསྡད་པ་དང་། བླ་མ་ལ་མ་ཞུས་པར་
གཞན་གྱི་ཕྱག་རྒྱ་བྱས་པ་སོགས་ཀྱིས་ལན་པ་ཡིན། བླ་མ་བཞུགས་སམ། ་་་་་
བཞུགས་ན་མཆོད་རྟེན་ནམ། སྲས་པོ་ལྟ་བུ་ལ་འབུལ་བ་གྱིས་གསུངས་པ་ལ།
དབང་ཡོན་མ་ཕུལ་བ་བདག་བླ་མ་དང་ནོར་བསྲེས་ཏེ་ང་ཁྱོད་མེད་པར་བྱས། བདག་་་
ལ་ཟུར་དུ་བཟུང་བའི་ནོར་མི་བདོག་ཞུས་པས། ཁྱོད་ཀྱི་མིང་པོས་ཕག་ཏུ་རིན་ལ་་་་

གཅིག་ཟོས་འདུག་གསུངས། འདི་གསོ་བ་ལ་རྫས་མང་པོ་དགོས། ཤ་གཟུག་་་་
གཅིག །ཆང་ཐོད་པ་གང་། བྱ་མོ་ནག་མོའི་སྒོ་ང་སོགས་ཁྱེར་ཤོག་གསུངས།
དེར་དེ་དག་ཕུལ་བས། ཤ་དེ་དང་ཆང་དེས་མི་བརྒྱད་ཅུ་ཙམ་ལ་ཚོགས་འཁོར་བྱས།
སྒོ་ང་དེ་མ་གཅིག་གི་མཚན་མར་བཅུག་ནས་ཞག་གཅིག་བཞག །བཏོན་པས་སྒོ་ངའི་་
ནང་ཁྲག་ནག་པོས་ཁེངས་པའི་ཁྲོད་ན་ལྕགས་ཀྱི་སྡིག་པ་རྭ་ཅན་གཅིག་དངོས་སུ་ཐོན་་་་་
བྱུང་༑ དམ་པའི་བཀའ་ལུང་ལྟར་བླ་མའི་ཕྱི་རྟེན་ལ་གཉྫིར་བཙུགས་ཀྱང་ཟེར།
སྲས་གཅིག་ལ་འབུལ་བ་བྱས་ཀྱང་ཟེར་ཏེ་དེ་དག་གིས་ལོ་གཅིག་ལ་ཁམས་འདུས་པ་
སངས་ཏེ་བདེ་བར་བྱུང་། ཡང་སྔར་བཞིན་ཁམས་འདུས་པ་ལ། དམ་པ་ལ་ཞུ་་་་
པས་མདོ་རྒྱུད་འདྲ་ལྟོས། རྒྱལ་ཁམས་འདྲ་སྐོར་གསུངས། དེར་མཚམས་བྱས་ཏེ་་་་
མདོ་རྒྱུད་དུ་མ་བལྟས་པས་ཕན་རྒྱུ་མ་བྱུང་། རྒྱལ་ཁམས་ལ་བྱོན་པས་རོང་གི་ཁུ་ལུང་་་་
མདའི་ཆུ་ཁ་ན། གནུབས་པའི་གྲྭ་པ་བན་ཆུང་ཁ་ཅིག ། ཨེ་མ་སངས་རྒྱས་ཀུན་གྱི་་་
གསང་༑ །རྫོགས་པའི་སངས་རྒྱས་སྐྱེ་བ་མེད། །སྐྱེ་བ་མེད་ལས་ཐམས་ཅད་སྐྱེས། །
ཟེར་བས་དབྱངས་ལེན་པ་གསན་པས་ངེས་ཤེས་འདྲོངས། ཐུགས་ཐོག་ཏུ་འགྱུར་་་་
ཆེན་པོ་ཞིག་བྱུང་ནས་དེས་ཕན། ཡང་ལོ་གཅིག་ལ་སྔར་བཞིན་བསྙུངས་ནས་དམ་པ་
ལ་ཞུས་པས། རྔ་གཅིག་གཏད་ནས་བརྡུང་གསུངས། བརྡུངས་པས་སྐད་ཆེན་པོ་་་་
བྱུང་༑ གེགས་སེལ་ཞུས་པས། རྒྱུགས་གསུང་བའི་བརྡ་བྱས། སྡོད་དུ་མ་བཅུག །
དེར་གདམས་ངག་བརྡུགས་པར་ཐག་བཅད། དེར་རྗེ་མཁར་ཆུང་བ་མདོ་འབུམ་་་་་
གླེགས་ཤིང་སྒྲུབ་པར་ཕ་དྲུག་ཏུ་བྱོན། དིང་རིའི་སྐེད་ཆག་པ་ཁྱུང་པོ་ཧཱུྃ་ཀ་ར་ཞེས་་་་
བའི་སར་བཞུགས་པའི་ཚེ། བླ་ཆེན་འབྲོག་མིའི་ཐུགས་སྲས་དམ་པ་ཡིན་ཟེར་གྲགས་་་་
པ་ཆེན་པོ་བྱུང་། དེར་ཁྱུང་པོ་སྐེད་ཆག་པས་ཞྭ་མ་ལ་རྗེ་འདི་ལ་གེགས་སེལ་མི་ཞུའམ་་
ཟེར་བའི་ཕྲིན་བཏང་བས། ལྕམ་སྲིང་གཉིས་ཀྱིས་རྟ་གཅིག་ལ་མར་དང་རྩམ་པ་མང་་་་
པོ་བཀལ་ནས་བྱོན། ཕྱེ་མ་རྟ་དང་བཅས་པ་ཕུལ། ལོ་རྒྱུས་ཞུས་པས། རྗེ་མཁར་
ཆུང་བ་འཁྱེལ་མཛད་དེ་བཞུགས་པའི་ཞབས་ལྷམ་འབུར་མ་ཞིག་ལ་སྦ་ལྕག་ཅིག་ཏུ་་་་
ཏུག་མཛད་ཅིང་། ཁྱོད་ལ་དང་པོ་འདི་ལྟ་བུ་མ་བྱུང་ངམ། དེ་ནས་འདི་ལྟ་བུ་མ་བྱུང་་
8)

ངམ༑ ཞེས་ཞིབ་ཏུ་གསུངས་པས། ཁོང་གི་སྔར་བྱུང་བ་རྣམས་ཀྱི་ཐོག་ཏུ་ཁྲིག་ཁྲིག་་
བྱུང་བས། དེར་དབུ་བརྡབས་ཤིང་ཕྱག་འཚལ། རྗེ་སངས་རྒྱས་བྱ་བ་དེ་ཁྱེད་་་་་་
ལགས་སམ་ཟེར་མོས་གུས་པ་ཆེན་པོ་བྱས། གེགས་སེལ་ཞུས་པས་ཀྱེ་རྡོར་གྱི་དབང་་་་
ཞིག་མཛད། གེགས་སེལ་འདྲ་གནང་སྟེ། རྒྱས་པར་བཞེད་ན་ནོར་ཁྱེར་ལ་མཁར་་་་
ཆུང་དུ་བྱོན་གསུངས། དེར་བདག་མིང་པོ་གཅིག་བདོག་པས་ཁྲིད་ན་ཁྱབ་བམ་ཞུས་་་་
པས་འོང་གསུངས། དེར་ལྕམ་སྲིང་གཉིས་ཀྱིས་འབུལ་བ་འཁོར་གསུམ་ཡོངས་དག་་་་
ཐེངས་གསུམ་མཛད། དཀའ་བ་དུ་མ་སྤྱད་པས་བླ་མའང་མཉེས་ཏེ། གདམས་ངག་་
རྫོགས་པར་གནང་བ་བཞེད་པ་ལ་སྐབས་ཤིག་ན་ཁོང་རྣམས་གདམས་ངག་གིས་ཐུགས་་་
ཚིམ་སྟེ་ཕྱིར་འབྱོན་གྲབས་སུ་འདུག་པ་ལ། རྗེ་མཁར་ཆུང་བའི་ཞལ་ནས། ཞིང་ས་
སྟོན་སྐུ་མཆེད་ལ། ཞྭ་མ་འདི་པ། མི་དྲག་པོ་ཆོས་ཀྱི་སྣོད་དུའང་གདའ་བས་་་་་
གདམས་ངག་རྫོགས་པར་སྦྱིན་སྙམ་པ་ཡིན་ཏེ། ཁོང་འགྲོ་གྲབས་སུ་གདའ།
བརྒྱུད་པ་འདིའི་སྲོལ་གྱིས་ཕར་གནང་བའི་སྲོལ་ནི་མི་འདུག །ཁྱེད་སྐུ་མཆེད་ཀྱིས་་་་་
གྲོས་ཐོབ་གསུང་བ་ན། ཞང་སྟོན་གྱི་ཞྭ་མ་ལྕམ་སྲིང་ལ། རྗེ་འདིའི་གདམས་ངག་ད་
དུང་ཅུང་རྫོགས་པ་མི་འདྲ། ཁྱེད་ཐུགས་ལའང་ཤིན་ཏུ་དགེས་པར་གདའ་བས། ད་་
དུང་བཞུགས་ཏེ་གསོལ་བ་བཏབ་ནས་གདམས་ངག་གི་འཕྲོ་རྣམས་གསན་པ་འཐད།
ཁྱེད་ཀྱི་སྐུ་དྲིན་གྱིས་ངེད་རྣམས་ལའང་ཕན་པར་གདའ་ཞུས་པས། ཞྭ་མའི་ཞལ་ནས།
ཇོ་བོ་འདི་ཅི་གསུངས་ན། ངེད་ཀྱིས་ཡུན་དེ་ཙམ་བསྡད། འབུལ་བའང་འཁོར་་་་་
གསུམ་ཡོངས་དག་ཐེངས་གསུམ་བྱས། བྱང་དང་རྭ་ཚུན་ཆོད་བསྐོར། གོས་ཇག་་་་་
དམར་རྐྱང་རེ་ལས་མེད་པས་གྲང་དྲག་ནས་གཡག་གི་སྐྱིབས་འབྱོན་ཞིང་འོང་དགོས་་་་་
བྱུང་༑ བླ་མས་ཀྱང་ཐུགས་ལ་བཏགས། གདམས་ངག་ཀྱང་རྫོགས་པར་གནང་།
ད་དུང་ཀྱང་ཡོད་པ་སྐད་གསུང་ནའང་རྗེ་ཞལ་རྫུན་མཛད་པ་ཡིན་ཉེན་ཡོད་ཟེར་ནས་བྱོན་
པས་གདམས་ངག་ཅུང་མ་རྫོགས་ཞེས་ཞང་ནས་བརྒྱུད་པ་འདི་པའི་སྒྲོས་ལ་འབྱུང་ལ།
འུ་ཅག་ལ་མེད་པ་འདྲ་ཁོང་ལ་གནང་མོད། འོན་ཀྱང་། སྒྲུབ་ཐབས་མཚོ་སྐྱེས་ལྟར་་
གནས་པ་བཞིས་འཆིང་བ་དང་། རྒྱུ་དུས་ཀྱི་ལྟ་བ་འཁོར་འདས་དབྱེར་མེད་ལ་མི་བྱེད་་
81

པར་ཕ་རོལ་ཏུ་ཕྱིན་པ་དང་ཐུན་མོང་གི་ལྟ་བ་ལ་བྱེད་པ་སོགས་ཅུང་གདམས་ངག་མ་་་་་
རྫོགས་པའི་རྟགས་སུ་གདའ་གསུངས། གང་ལྟར་སྒྲུབ་པ་སྙིང་པོར་མཛད་པས་་་་་
བསམས་ན་ཤེས་པས་མངོན་ཤེས་དང་། གཟུགས་གཅིག་དང༌། དུ་མར་སྤྲུལ་ནུས་་་
ཏེ༑ ཉེ་གནས་མ་ལ་རང་རེ་སྒྲོག་པ་སྒྲུགས་པར་འགྲོ་བས་ཁྱོད་རང་སྔོན་ལ་སོང་་་་་
གསུངས༑ མ་གཅིག་ནི་བྱོན་མ་བྱུང་། ཉེ་གནས་གར་ཕྱིན་དུ་ཕུག་རོན་རེ་འོང་གིན་་
འདུག །དེར་སྒོག་པ་ཁྱེར་ནས་ཕྱིན་པས། མ་གཅིག་གཟིམས་མལ་ན་སྒོག་པ་སྤར་་
༣གང་ཙམ་དང་བཅས་བཞུགས་འདུག །སྒོག་པ་སུས་ཕུལ་ཞུས་པས། ང་རང་གིས་་་་
སྒྲུགས་པ་ཡིན། ཁྱོད་བྲག་གཡང་ལ་འདྲིལ་ལ་ཁད་བྱུང་བའི་དུས་ཀྱང་ང་འཁྲིས་ན་་་་་
ཡོད་གསུངས་པ་དང་། ཡང་ཚ་ལུང་ལྡོང་སྟོན་ཤེར་ཕྱིན་གསུང་པ་ལ་ཕུག་རོན་དུ་སྤྲུལ་
ནས་ཉན་དུ་བྱོན་པ་ན། བཙུན་ཆུང་འདྲས་སོར་རྡེལ་འཕངས་པས། ཆོས་ཟབ་མ་་་་་
ཞིག་གདའ་བ་ལ། སྡུག་བྱིས་ཕུང་བྱིས་འདྲས་སོར་རྡེལ་རྡེག་གིན་ཉན་དུ་མ་སྟེར་་་་་
གསུང་བ་དང༌། རྡོ་རྗེ་གདན་གྱི་མཆོད་པའི་ཚེ་རྫུ་འཕྲུལ་གྱིས་བྱོན་ནས། བོད་མོའི་
ཆ་ལུགས་ཀྱིས་ནམ་མཁའ་ལ་རྡོ་རྗེའི་སྐྱིལ་ཀྲུང་བྱས་ནས་བསྐོར་བ་མཛད་པ། རྩྭ་་་་
ཆེན་པོས་ངོ་མཁྱེན་ནས། འདི་ལྟར་ཡིན་གསུངས་པས། རྒྱ་གར་བ་རྣམས་མཆོག་ཏུ་
དད་དེ། ཨ་ཙ་ར་བཞི་བོད་དུ་ཆོས་ཞུ་རུ་བྱུང་པ་ལ། ངེད་སྤྱིར་མཐའ་མི། བྱེ་་་་
བྲག་ཏུ་བུད་མེད་ཀྱིས་བླ་མ་མི་འཕེར་གསུངས་ནས་ཆོས་ནི་མ་གནང་། གསེར་སྲང་་་་
བཞི་གནང་ནས་བརྫངས། དེས་མཚོན་པའི་རྫུ་འཕྲུལ་དུ་མ་ལ་མངའ་བརྙེས། བདེ་
མཆོག་གི་སྒོ་མཚམས་མ་རྣམས་བྲན་དུ་ཁོལ་བས་ཞྭ་གདོང་མ་ཆུ་ཆུས། འུག་གདོང་མ་་
མེ་ཐོང་གསུངས་པ་ཙམ་གྱིས་ཕྲུ་བ་སྟོང་པར་ཆུ་དང་། ཐབ་སྟོང་པར་མེ་འབར་་་་་
སོགས་བྱུང་། མདོར་ན་གྲུབ་པའི་དབང་མོར་གྱུར་མོད། རྗེ་དགོན་པ་བའི་ཞལ་་་་་
ནས་ཞྭ་ཆུང་མ་འདིས་ཚེ་འདིར་གྲུབ་མཐའ་སྙོགས་པ་ཡིན་པ་ལ། ཉམས་དབྱངས་ལ་
དགའ་ཆེས་པས་ཅུང་ཟད་ལམ་གྱི་བར་ཆད་དུ་སོང་འདུག་གསུངས། གང་ལྟར་ཡང་མ་
གཅིག་དེ་དང༌། དེའི་མིང་པོ་ཞྭ་མ་ཆོས་ཀྱི་རྒྱལ་པོ་རྗེ་ཁུམ་བུ་བར་གྲགས་པ་གཉིས་་་་་
ནས་བརྒྱུད་པ་ལ་ཕོ་རྒྱུད་མོ་རྒྱུད་ཀྱི་ཐ་སྙད་དང་བཅས་པའི་བརྒྱུད་པ་བརྒྱད་ཙམ་བྱུང་་་་་་
82

མོད་༑ དེང་སང་ནི་ཡིག་ལུང་ཐོར་བུ་ཙམ་ལས་མི་སྣང་། གང་ལྟར་ཡང་འབྲིང་དུ་་་་
ཐོབ་ཅེས་གྲགས་པ་ཡིན་གསུངས། གསུམ་པ་སེ་སྒོམ་བྱང་ཡེ་ནི། ཕ་དྲུག་གི་ས་་་་་
སྒོམ་བྱང་ཡེ་ཞེས་པའི་ཕྱུག་པོ་ཞིག་གིས་ནོར་མང་པོ་ཁྱེར་ནས་མུ་གུ་ལུང་དུ་ཕྱིན་པས།
བླ་ཆེན་ནི་མ་མཇལ། དེར་གདམས་ངག་མི་གནང་ཀྱང་མཇལ་ཙམ་བྱུང་ནའང་ད་་་་་
བཟང་པོ་གཡེར་ཆེན་ཞིག་ཡོད་པ་འབུལ་ཟེར། ཡུམ་སོགས་ཀྱིས་སྔར་ནི་སློབ་མ་ཚོ་་་
ལ་ཆོས་དགོས་ན་ནོར་ཁྱེར་ཤོག་འབའ་ཞིག་གསུངས། ད་ནོར་མང་པོ་འབུལ་བར་་་་་
འདུག་པ་ལ་ཆོས་མི་གནང་། མཇལ་ཁ་ཙམ་གནང་ནའང་རྟ་བཟང་པོ་སོགས་ནོར་་་་་
ནང་མང་དུ་འབུལ་བ་གདའ་བས་མཇལ་ཙམ་འཐད་ཞུས་པས། སྔར་ནོར་ཁྱེར་ཤོག་བྱས་་་
པ་ཆོས་ཀྱི་ཆེ་བ་དབྱུང་བ་དང་། སློབ་མའི་སྣོད་བརྟག་པའི་ཕྱིར་བྱས་པ་ཡིན། ད་་་་
ཆོས་རྣམས་ནི་བདག་པོ་སོ་སོ་ལ་འཕྲོད་། ང་ནོར་གྱི་དགོས་པ་ཅིའང་མེད་གསུངས་་་་་
ནས་མཇལ་ཁ་ཙམ་ཡང་མ་གནང་། དེར་སེ་སྒོམ་གྱིས་ནོར་མང་པོ་ཁྱེར་ནས་མཁར་་་་
ཆུང་དུ་བྱོན་ཏེ། གདམས་ངག་ཞུས་པས། གདམས་ངག་རྫོགས་པ་རང་གནང་ཚོད་་་་
ནི་འདུག་སྟེ། ཁོང་རང་གི་ཉམས་ལེན་དང་། ཤེས་རབ་སོགས་ཀྱིས་མ་འཁྱོངས་པ་་
ཡིན་ནམ། གཞན་ལ་ཕན་པ་ནི་ཡེ་མ་བྱུང་བས་ན་ཐ་མར་ཐོབ་པར་གྲགས་པ་ཡིན་་་
གསུངས༑། །།༈ གསུམ་པ་མཐར་རྗེ་བཙུན་ས་སྐྱ་པ་ཡབ་སྲས་ཀྱིས་དར་ཞིང་རྒྱས་་་
པར་མཛད་པའི་ཚུལ་ལ། ཤིང་རྟའི་སྲོལ་འབྱེད་ལྟ་བུ་རྗེ་བཙུན་ས་སྐྱ་པ་ཆེན་པོ་བྱོན་་་་
ཚུལ༑ དེས་གསུང་ངག་རིན་པོ་ཆེ་ཇི་ལྟར་གསན་ཚུལ། དེ་ལ་རྗེས་འབྲང་ཇི་ལྟར་་་་་
བྱུང་ཚུལ་ལོ། །དང་པོ་ནི། གོང་དུ་བཤད་པ་ལྟར། ཡོན་ཏན་དུ་མ་དང་ལྡན་པའི་་
འཁོན་དཀོན་མཆོག་རྒྱལ་པོ་ལ་ཇོ་མོ་གཉིས་བྱུང་བའི། ཆུན་མ་ཞང་ཞུང་གུ་ར་བའི་བུ་
མོ་ཡིན་པས་མ་གཅིག་ཞང་མོའམ། མཁར་སྒོ་ལུང་དུ་བཞུགས་པས་མ་གཅིག་མཁར་
སྒོ་ལུང་མ་ཞེས་བྱ་བ་དེ་ལ་སྐུ་བལྟམས། ཇོ་བོ་ཆེན་པོ་རྗེའི་གཅེན་ནམ་དབོན་པོ་་་་
གྱུར་བའི་བྱང་ཆུབ་སེམས་དཔའ་དྷ་ན་ཤྲཱིའམ། དྷ་བྱང་ཆུབ་སེམས་དཔའ་ཞེས་གྲགས་་
པ་དེའི་སྤྲུལ་པ་ཡིན། དེའང་ད་ལྟ་སྤྱིར་འདི་རྗེ་བཙུན་ས་ཆེན་སྤྱན་རས་གཟིགས་ཀྱི་་་་་
སྤྲུལ་པ་ཡིན་གྱི། འཇམ་དབྱངས་ཀྱི་རྣམ་སྤྲུལ་མིན་ཟེར་བ་དང་། འཇམ་དབྱངས་་་་
83

བདུན་བརྒྱུད་ལའང་མི་འདྲེན་མོད། བརྒྱུད་པ་འདི་པའི་ལུགས་ཀྱིས་འཇམ་དབྱངས་་་་་
ཀྱི་རྣམ་འཕྲུལ་དང་། འཇམ་དབྱངས་བདུན་བརྒྱུད་ཀྱི་བཙོ་བོར་བཞེད་པ་ཡིན་ཏེ། །
ཇོ་བོ་རྗེས་ས་དཀར་ལོགས་ལ་དྷིཡིག་བདུན་གཟིགས་པའི་རྟེན་འབྲེལ་ལས་མ་འོངས་་་་
པ་ན་གནས་འདིར་འཇམ་དབྱངས་ཀྱི་སྤྲུལ་པ་བདུན་འབྱུང་བར་ལུང་བསྟན་པ་ལྟར།
རྗེ་བཙུན་ཆེན་པོས། འཇམ་པའི་དཔལ་ཡང་མི་ཡི་གཟུགས་འཛིན་ཞིང་། །ཞེས་་་་་
དངོས་སུ་གསུངས་པས་སོ། །དེས་ན་འདི་པའི་ལུགས་ཀྱིས་ས་ཆེན་ཡབ་སྲས་གསུམ།
ཆོས་རྗེ་ཁུ་དབོན། འཇམ་དབྱངས་དོན་ཡོད་རྒྱལ་མཚན། ལ་ལས་འཇམ་དབྱངས་་
སེངྒེ་ལ་ཆིབས་པར་མཐོང་བ་དང་། རྗེ་བླ་མ་དམ་པ་དགེ་བཤེས་ཤེས་རབ་རྡོ་རྗེ་་་་་༌་
འཇམ་དབྱངས་འོད་འཕྲོ་བར་མཐོང་བ་སོགས་ཀྱིས་ཁོང་སྐུ་མཆེད་དེ་བདུན་ལ་བཞེད་པ་
ཡིན༑ དེ་ལྟར་འཇམ་དབྱངས་ཀྱི་སྤྲུལ་པ་ཡིན་པས་སྤྱན་རས་གཟིགས་མ་ཡིན་པར་མི་
འགྱུར་བས་ན། ཁམས་པ་ཞིག་གིས་ཁྱེད་སྤྱན་རས་གཟིགས་སུ་གྲགས་པས་ང་ལ་་་་་་
རྟགས་ཤིག་མི་སྟོན་ན་ལྕེབ་ཞུས་པས། ཕྱག་སྟོང་སྤྱན་སྟོང་གི་མཚོན་བྱེད་དུ་ཕྱག་་་་་་
གཡས་མཆོག་སྦྱིན་མཛད་པའི་མཐིལ་ན་སྤྱན་ཡོད་པར་བསྟན་པ་དེ་ལྟ་བུས་མཚོན་ནས།
མཚན་ཡང་རྗེ་བཙུན་བརྩེ་བ་ཆེན་པོར་གྲགས་པ་ཡིན་གསུངས། དེ་ལྟ་བུའི་དམ་པ་་་་
དེས་རང་གི་ཡབ་ལས་ཀྱེ་རྡོ་རྗེའི་དབང་བསྐུར་བ་ནོས་ཏེ། གཞུང་དང་གདམས་པའང་
ཅི་རིགས་པར་གསན། ཡབ་གཤེགས་པའི་ཚེ་རྩིས་བྱས་པས་གདན་ས་བསྐོ་བ། ཕྱི་
རྟེན་གྱི་འགྲམ་འདིང་བ། གཤེགས་རྫོང་བསྒྲུབ་པ་རྣམས་ཉིན་གཅིག་ལ་བྱས་ན་རྗེས་་་་
མ་རྣམས་ལ་ཕུན་སུམ་ཚོགས་པ་འབྱུང་ཞེས་ལུང་བསྟན་པ་ན། གྲྭ་བ་སྦྱིན་བདག་་་་་་
རྣམས་རྗེ་ཉིད་གདན་སར་བསྐོ་བར་བཞེད་ཀྱང་། ཡུམ་གྱིས་གཞོན་དུས་སློབ་གཉེར་་་་
བྱེད་དགོས་པས་མི་འཐད། ཁོང་རང་གི་ཡབ་ཀྱང་ལོ་ཙཱ་བའི་ཆོས་འདི་རྫུན་ཆུང་་་་་
ཡིན་གསུངས་ཐུགས་གཙིགས་ཆེ་བས་འདི་བཞིན་ལེགས་གསུངས་ནས། རྗེ་བ་རི་ལོ་་་
ཙཱ་བ་ས་སྐྱའི་གཡུ་མཁར་མོ་ན་བཞུགས་པ་སྤྱན་དྲངས་ཏེ་གདན་སར་བསྐོས། འཁོན་་་
སྐུ་འབུམ་གྱི་འགྲམ་འདིང་བ། དགོངས་རྫོགས་བསྒྲུབ་པ་རྣམས་ཉིན་གཅིག་ལ་གྲུབ་་་
པར་བྱས་པས། དེར་རྗེ་བ་རི་ལོ་ཙཱ་བའི་ཞལ་ནས་ཁྱེད་ཇོ་སྲས་ཀྱི་བུ་ཆོས་ཤེས་དགོས། །
84

དེ་ལ་ཤེས་རབ་དགོས་པས་ཐོག་མར་འདི་སྒྲུབས་གསུངས་ནས། འཇམ་དབྱངས་ས་་་་
ར་པ་ཙའི་རྗེས་གནང་གནང་སྟེ། ས་སྐྱའི་འཇམ་དབྱངས་བྲག་ཁུང་ཞེས་གྲགས་་་་་
འདིར་བ་རི་བས་སྒྲུབ་གྲོགས་མཛད་དེ་འཇམ་དབྱངས་བསྒྲུབས་པས་བར་ཆད་ཀྱི་མཚན་
མ་ཅུང་ཟད་བྱུང་བ་ན། ཁྲོ་བོ་མི་གཡོ་བ་སྔོན་པོའི་ཆུ་སྲུང་སོགས་གནང་སྟེ་བསྒྲུབས་་་་
པས་བར་ཆད་ལས་གྲོལ་ཏེ། ཟླ་བ་དྲུག་ནས་རྗེ་བཙུན་འཇམ་པའི་དབྱངས་གསེར་་་་་
བཙོ་མའི་མདོག་ལྟ་བུ་ཕྱག་གཉིས་ཆོས་ཀྱི་འཁོར་ལོའི་ཕྱག་རྒྱ་མཛད་པ། རིན་པོ་ཆེའི་
ཁྲི་ལ་ཞབས་གཉིས་བཟང་པོའི་འདུག་སྟངས་ཞེས་པ་འཁྱེལ་མཛད་དེ་བཞུགས་པ།
སྐུའི་གཡས་གཡོན་ན་བྱང་ཆུབ་སེམས་དཔའ་གསེར་བཙོ་མའི་མདོག་ཅན་རེ་བཞུགས་པ་
ཞིག་མངོན་སུམ་དུ་ཞལ་གཟིགས་ཏེ། ཐེག་པ་ཆེན་པོའི་ལམ་གྱི་སྙིང་པོ་བསྡུས་པ་ཞེན་
པ་བཞི་བྲལ་གྱི་གདམས་པ་གསུངས། དེ་ནས་བཟུང་སྟེ་ཆོས་ཐམས་ཅད་ཐོགས་མེད་་་་
དུ་མཁྱེན་པར་གྱུར། དེའི་ཚེ་ས་སྐྱ་པའི་བགྲེས་པོ་རྣམས་ཀྱི་བགྲོས་ལ། རྗེ་འདི་་་་་
སློབ་གཉེར་ཞིག་མཛད་དགོས་ལ། དེའང་ཆོས་ཀྱི་བཤད་པའི་གཞི་མངོན་པ་ཆེ་བར་་་་
འདུག་པས་དེ་སྔོན་ལ་སློབ་པ་འཐད། དེ་ལ་བྲང་ཏི་དར་མ་སྙིང་པོ་མཁས་པས་དེ་་་
དྲུང་དུ་བྱོན་པ་ལེགས་ཟེར་བས། རོང་ངུར་སྨྲིག་ཏུ་བྲང་ཏིའི་དྲུང་དུ་བྱོན་པས། གྲྭ་་་
པ་བྱིངས་འདུས་གྲུབ་ནས་ཁང་པ་མ་ཐོབ་པར་སྲང་བར་ཞིག་ན་སླེ་ལྡིང་བྱས་ནས་་་་་་
བཞུགས་པ་ལ། ཡར་འབྲོག་ཁོབ་ལེ་བར་བྱ་བའི་གྲྭ་པ་ཞིག་ལ་འབྲུམ་བུ་མེ་དབལ་་་་
ནག་པོའི་ནད་བྱུང་ནས་ནད་གཡོག་སོགས་ཅིའང་མེད་པར་ཐུགས་ཀྱིས་མ་བཟོད་པར་་་་་
ཁོང་གིས་གཡོག་མཛད་པས་ཁོ་ལ་ལེགས་པར་ཕན་མོད། རང་ཉིད་ལ་བསྙུན་གཞི་དེ་་
འགོས་ནས་བསྙུངས་པ་ན། དེའི་ཚེ་ས་སྐྱ་ན་ཨ་ཕོ་ཕག་སྟོན་བྱ་བ་། དགེ་སྦྱོར་་་་
གསལ་སྣང་ཡིན་ཡང་ཟེར། འདྲེ་མཐོང་ཙམ་ཡིན་ཡང་ཟེར་བ་ཞིག་ཡོད་པ་དེས་སྔ་དྲོ་་་
ཚ་བ་ཐོན་ནས་ཉི་མ་ལ་བསྡད་པས་ས་སྐྱའི་བྲ་ཆུང་གོང་ཁ་ན་ཚུར་རྟ་ནག་པོ་ཞོན་པ།
བེར་ཕོད་ཀ་ཅན། ཞྭ་ཐང་ཞུ་གྱོན་པ་ཞིག་རྟ་ལྕག་བརྡེག་གིན་ནམ་མཁའ་ནས་ཚུར་་་་་
ཡུད་ཡུད་བརྒྱུགས་ཏེ། ས་སྐྱའི་ཐད་དུ་རྟ་ཁ་འཐེན་ནས། ཀ་ཀུན་དགའ་སྙིང་པོ་་་་་་， r
ནས་ཤི་ལ་ཐུག་གིན་ཡོད། ཁྱེད་ས་སྐྱ་པ་ཅི་མནོ་བ་ཡིན་ཟེར་བ་ཞིག་བྱུང་། ཁོང་་་་་

གིས་ཡུམ་ལ་ལོ་རྒྱུས་ཞུས་པས། ཨ་ཕོས་ཟེར་བ་རྣམས་ངེས་པར་བདེན་པ་ཞིག་འོང་་་་
གིན་ཡོད་པས་མ་ལེགས་གསུངས། དེ་ནས་གཅིག་ནས་གཉིས་སུ་བརྒྱུད་པའི་བར་་་་་
ཆེན་ཞིག་ཀྱང་སླེབས་པས། དེར་ཡུམ་གྱིས། གལ་ཏེ་རྗེ་གྲོངས་ན་ད་ཕྱིས་ས་སྐྱ་་་་
འོང་དོན་མེད་སྙམ་ནས། ས་སྐྱའི་ཆོས་གཞིས་རྣམས་མ་གཏོགས་གང་འདུག་གསེར་དུ་
དྲིལ་ནས་བསྣམས་ཏེ་བྱོན། ཡུམ་སྲས་མཇལ་བ་ན། སྐུ་ན་གཞོན་ཞིང་ས་ཐག་རིང་་
དུ་འོ་བརྒྱལ་བར་བསྙུང་བས་སྲས་ཀྱི་སྤྱན་ཆབ་ཤོར་བ་ན། ཡུམ་ན་རེ། ཁྱོད་དགེ་་་
འདུན་རྒྱ་མཚོ་ལྟ་བུ་འདིའི་ཁྲོད་དུ་ཤི་ན་རང་ལེགས་པ་ཡིན་ཏེ། ཞེས་ཤེ་བཅད། །
གང་ལྟར་ཡང་བསྙུང་གཞི་ལས་གྲོལ་ཏེ་བྲང་ཏི་དང་། ཟུར་ཆོས་པ། བྱང་ཆད་པ་་་་
ཁྱུང་ཞེས་བྱ་བ་ལས་མངོན་པ་མཁས་པར་བསླབས། དེ་ནས་ཚད་མ་སློབ་པར་བཞེད་་་་
ནས༑ ཉང་སྟོད་ན་ཁྱུང་རིན་ཆེན་གྲགས་ཞེས་བྱ་བ་དང་། ཟུར་ཆོས་པ་མེ་དིག་བྱ་་་་
བ་ལ་རྣམ་ངེས་གསན་ཅིང་བཞུགས་པའི་ཚེ། ས་སྐྱའི་བགྲེས་པོ་རྣམས་ཀྱིས་ཚད་མ་་་་
ཕྱིས་གསན་པས་ཆོག །བ་རི་བ་སྐུ་ན་མཐོན་པོར་བྱོན་པས་ཐོག་མར་འདིར་བྱོན་ནས་་
གདམས་ངག་རྣམས་ཞུ་བ་འཐད་ཅེས་ས་སྐྱར་སྤྱན་དྲངས། རྗེ་བ་རི་བ་ལས་བདེ་ཀྱེ་་་
དང་༑ གཤིན་རྗེའི་གཤེད་སྐོར། སྒྲུབ་ཐབས་བརྒྱ་རྩ་ལ་སོགས་པ་བ་རི་བའི་་་་་་
གདམས་པ་མཐའ་དག་རྫོགས་པར་གསན་ཏེ། དེར་རྗེ་བཙུན་ཉིད་ལ་གདན་ས་གཏད་
དེ༑ བ་རི་བ་བྱང་གི་གླིང་བར་ཕུག་བྱ་བར་བྱོན་ནས་དེར་མྱ་ངན་ལས་འདས། ཡང་་
བགྲེས་པོ་རྣམས་ཀྱིས། ད་རང་རེའི་ཕ་ཆོས་རྗེ་འབྲོག་མི་ནས་བརྒྱུད་པའི་གཞུང་་་་་
གདམས་ངག་ཡིན་པས། དེ་དག་དཔྱིས་ཕྱིན་པ་གསན་ཐུབ་པ་ཞིག་དགོས་གསུངས།
གསན་ས་རྩད་བཅད་པས། ཡབ་ཚན་ཡང་ཡིན་པ་དང་། གཞུང་ལའང་མཁས་པར་
དགོངས་ནས། བྱང་སྒྱི་ཆུར་འཁོན་དགྲ་ལྷ་འབར་གྱི་དྲུང་དུ་བྱོན། ཀྱེ་རྡོ་རྗེའི་དབང་
གསན་པའི་སྟ་གོན་གྱི་མནལ་ལམ་དུ། སྲིད་པའི་རྒྱ་མཚོ་ཡིན་ཟེར་བའི་ཆུ་ཆེན་པོ་་་་
དམར་ཉོག་གེ་བ་ཞིག་ལ། ཟན་སྒོང་གིས་ཟམ་ཐུར་བྱས་པའི་ཟམ་པ་གསུམ་འདུག །
ཕ་རི་ན་བདག་སྒྲོལ་བར་ཞུ། བདག་སྒྲོལ་བར་ཞུ་ཟེར་བའི་མི་མང་པོ་འདུག་པས།
མི་གསུམ་ཟམ་པ་གསུམ་ཆར་ལས་བསྒྲལ། བདུན་ཟམ་པ་གཉིས་ལས་བསྒྲལ། མི་
86

མང་པོ་ཞིག་ཟམ་པ་གཅིག་ལས་བསྒྲལ་ནས། མ་ལ་ཡ་ཡིན་ཟེར་བའི་རི་ཞིག་་་་་་
ལོགས་སུ་ཉི་མ་ལ་བསྙེལ་བསོ་མཛད་ཅིང་བཞུགས་པ་རྨིས། ནངས་པར་བླ་མ་་་་་
ཞུས་པས། ཁྱོད་ཀྱི་མཁོས་ཀས་མི་གསུམ་ལས་ག་ན་སྒྲོལ་ཞེས་ཞལ་ཀྱལ་མཛད་ཅིང་།
དེར་ཐུགས་གཙིགས་ཤིན་ཏུ་ཆེ་བར་མཛད། ཆོས་རྣམས་ཀྱང་ལྷུག་པར་གནང་སྟེ།
རྗེ་འབྲོག་མི་ནས་མངའ་རིས་པ་གསལ་བའི་སྙིང་པོ་ལ་བརྒྱུད་པའི་ཀྱེ་རྡོར་གྱི་ཆོས་སྐོར་་་་
དང་༑ གྲུབ་ཆེན་ནག་པོ་པའི་ལུགས། རྗེ་འགོས་ནས་བརྒྱུད་པའི་ཀྱེ་རྡོར། མལ་་
ལོ་ལས་གསན་པའི་ཕམ་ཐིང་པ་ནས་བརྒྱུད་པའི་བདེ་མཆོག་སོགས་གསན་ཅིང་ཐུགས་་་་
སུ་ཆུད་པར་མཛད། དེའི་སྐབས་ཤིག་ན་མདོག་དབུགས་སུ་ཆོས་འཁོར་ཞིག་བྱུང་བའི་
གྲལ་དབུ་ལ་རྗེ་མཁར་ཆུང་པ་ཕེབ་རྒྱུའི་འཕྲོས་གསན་པ་ན། སྒྱི་ཆུ་བའི་བན་ཆུང་མང་
པོ་ལྟད་མོ་ལ་འགྲོ་གྲབས་སུ་འདུག་པ་ལ། བླ་ཆེན་སྤྱིར་ལྟད་མོ་སོགས་ལ་མི་དགྱེས་་་་
ཀྱང་༑ རྗེ་མཁར་ཆུང་པ་སྙན་པ་ཆེ་བས་ཞལ་མཇལ་བར་བཞེད་ནས་དེ་དག་དང་་་་
བསྡོངས་ནས་བྱོན་པས། རྗེ་མཁར་ཆུང་བ་གྲལ་དབུ་ན་གཏམ་འུད་ཅན་མང་པོ་གསུང་
ཞིང་བཞུགས་ཏེ་ཁོང་སྒྱི་ཆུ་བའི་བན་ཆུང་རྣམས་ལ་རེ་རེ་ནས་དྲི་རྩད་མཛད། བླ་ཆེན་
གྱི་ཐད་དུ་སླེབ་པ་དང་། ཇོ་སྲས་སུ་པ་ལགས་གསུངས། བདག་གྲོམ་ཕུག་ཕ་གི་བ་་
ཞིག་ལགས་ཞུས་པས། དེ་ན་ངའི་བླ་མ་ཞིག་བཞུགས་ཏེ་དེ་ནི་གཤེགས་ཚར་འདུག །
ང་འཕྲད་འདོད་པས་ཅིས་ཀྱང་མ་བྱུང་། དེ་ན་བ་རི་བ་བྱ་བ་འདུག་ཟེར་བས་འགྲོ་སྙིང་་
ཡང་མ་འདོད། ད་དེ་ན་ཇི་འདྲ་བདོག་གསུངས་པ་ལ། དེའི་སྲས་ཀྱི་དོད་པོ་ཞིག་་་་་
བདག་ལགས་ཞུས་པས། ཇོ་སྲས་རྫུན་མ་ཟེར། ངའི་བླ་མ་ལ་སྲས་མི་མངའ་་་་་་
ཡིན་གསུངས་པས། བླ་ཆེན་གྱིས་ཅིའང་ཞུ་མ་ནུས། བན་ཆུང་རྣམས་ཀྱིས་ལོ་རྒྱུས་་་
ཞུས་པས། རྗེ་མཁར་ཆུང་པ་རེ་ཞིག་སྤྱན་ཚུམ་མེ་བཞུགས་ནས། ངའི་དགེ་སྦྱོར་་་་་
དང་རླུང་ལྟས་ལ་བལྟས་ན་དེ་ཙམ་ཐང་། མི་ཤི་གསོན་མི་འཕྲད་ཟེར་བ་མི་བདེན་པར་
འདུག ་ཎའཕྲད་པའི་དུས་བྱུང་བ་ཡིན་གསུངས། བླ་ཆེན་སྐུ་པང་དུ་བཞེས།
ཐུགས་ཀ་དང་ཞལ་སྦྱར། སྤྱན་ཆབ་བསིལ། དེར་ཞག་གསུམ་དབུ་སྔས་སྦྲེལ་ཏེ་་་་
བཞུགས༑ གསུང་ངག་རིན་པོ་ཆེའི་གདམས་ངག་གི་ཁོག་བསྒྲིག་དང་། ས་བཅད་་་་
87

ལམ་མེ་བ་ཞིག་གསུངས་ནས། རྒན་པོ་གོགས་པོ་འདི་ལ་ཆོས་ཡོད་པས་མྱུར་དུ་བྱོན།
ག་ལེ་བྱས་པས་ཆོག་སྙམ་ན་ད་གཟོད་ནི་ང་འཆི་བ་ཡིན་ནོ་གསུངས། དེར་ཁོང་རྣམས་
ཀྱིས་སྐྱི་ཆུར་བྱོན། བླ་ཆེན་གྱིས་འཕྲལ་དུ་མཁར་ཆུང་དུ་འབྱོན་པའི་རྩིས་བྱས།
ཁྲེས་པོ་ཡན་དྲིལ་ཚར་བ་ན། གྲྭ་རོགས་སྟོན་པ་རྡོ་རྗེ་འོད་བྱ་བ་ན་རེ། སྤྱིར་གསང་་་
སྔགས་པ་བྱ་བ་གང་བྱེད་ཀྱང་བླ་མ་ལ་ཞུས་ནས་བྱེད་པ་ཡིན། ཁྱད་པར་ངེད་གྲྭ་པ་་་་
འདི་ཙམ་གྱི་ཁྲོད་ན་ཐུགས་གཙིགས་ཆེ་བ་ཁྱེད་ལས་མེད་པ་ལ་དགོངས་པ་མ་ཞུས་པར་་་་
འགྲོ་བ་མི་འཐད་ཟེར་བ་ལ། ཕྱག་རྟེན་སྟབས་བདེ་བ་ཞིག་ཀྱང་མི་འདུག་པས་ཞུ་་་་
ཐུབ་པ་འདྲ་གསུངས་པས། ཁོང་གིས་དར་ཁ་གང་བྱིན། ཁོང་ཟེར་བ་བདེན་སྙམ་་་་
ནས་སྒྱི་ཆུ་བ་ལ་ཞུས་པས་ཅི་ལ་འབྱོན་གསུངས། གསུང་ངག་རིན་པོ་ཆེ་ཞུ་བ་ལགས་་་
ཞུས་པས། དེ་ནི་སེ་ལྕེ་ལ་རེ་བ་བྱ། ངའི་བླ་མ་མངའ་རིས་པའི་ཆོས་ཀྱི་བྲལ་བྲུལ་་་་
འདྲ་བསྡུས་ནས་འཆད་པ་ཡིན། གདམས་ངག་ཅིའང་མེད། མ་འབྱོན་གསུངས་་་་་
ནས་མ་གནང༌། དེར་སྒྱི་ཆུ་བའི་དྲུང་དུ་གཞུང་རྣམས་རྫོགས་པའི་གཏང་རག་ཏུ་་་་་་
སྐྱར་སྤྱན་དྲངས། ཆོས་འཁོར་ཆེ་བ་ཞིག་བྱས་ལ་ཐུགས་བཞེད་གྲུབ་པར་བྱས། དེ་
ནས་མཁར་ཆུང་དུ་འབྱོན་དགོས་སྙམ། དེའི་ཆ་རྐྱེན་གྱི་ནས་ཁལ་སུམ་བརྒྱ་ཙམ་གྱིས་་་
གཙོས་པའི་ལོངས་སྤྱོད་སྒྲུབ་ཚར་ཙམ་ན། སྒྱི་ཆུ་བ་བསྙུང་ནས་འབོད་མི་བྱུང་།
དེར་ཕེབ་པས་སྒྱི་ཆུ་བས་ཁྱེད་རབ་ཏུ་བྱུང་ལ་འཁོན་ཚོའི་སྡེ་འདི་སྐྱོངས་ཤིག་གསུངས་་་་་
པའི་ཞལ་ཆེམས་བཞག་ནས་གཤེགས་གྲུབ་འདུག་ནའང་། གཤེགས་རྫོང་སོགས་་་་་
མཐར་ཕྱིན་པར་མཛད། ས་སྐྱར་བྱོན་ནས་བཙུན་ཆས་བསྒྲུབས་པས་བླ་མ་གནམ་ཁའུ་
པས་གསན་ཏེ་དྲུང་དུ་བོས། སེར་ཆས་བསྒྲུབ་པའི་དོན་གང་ཡིན་གསུངས་པ་ལ།
ལོ་རྒྱུས་ཞུས་པས། བླ་མ་མཉམ་པོ་ལ། ཁོང་བླ་མ་གཤིན་པོའི་གཤིན་ངོ་ལས། །
ང་བླ་མ་གསོན་པོའི་གསོན་ངོ་ལ་ལྟོས་ལ་རབ་ཏུ་མ་བྱུང་ཞིག་གསུངས་པ་ན་དེ་བཞིན་་་་་
མཛད་པར་རྗེ་བཙུན་སྐུ་མཆེད་སོགས་བྱོན་པ་ཡིན་པས། ས་སྐྱ་པ་ལ་བླ་མ་གནམ་ཁའུ་
པ་འདི་སྐུ་དྲིན་ཆེ་བ་ཡིན་གསུངས། དེར་རབ་ཏུ་མ་བྱུང་ཀྱང་སྒྱི་ཆུ་བའི་གདན་ས་་་་་
མཛད༑ སྒྱི་ཆུ་བ་དེ་མལ་གྱི་སློབ་མ་ཡིན་པས་བདེ་མཆོག་གི་ཕྱག་དཔེ་མང་པོ་འདུག་་་
88

པ་རྣམས་ཁྱེར་ནས་གུང་ཐང་དུ་མལ་གྱི་དྲུང་དུ་བྱོན་པས། གདུལ་བྱའི་སྣང་ངོར་བླ་མ་
མལ་དེས་བླ་ཆེན་གྱི་མཁྱེན་པ་ཐུགས་ཁོག་ཏུ་མ་ཆུབ་པར། ལ་ལས་མི་ཚེ་དྲིལ་བའི་་་་་
ཆོས༑ ལ་ལས་ཡུད་ཙམ་དེ་ལ་ཤེས་པར་འདུག་གསུངས་པ་དང་། ཁོང་དཔོན་སློབ་
འགའ་འཇིགས་བྱེད་ཀྱི་སྔགས་བཏུ་མཛད་ཀྱིན་འདུག་པ་ཡེ་མགོ་མ་ཐོན་པ་ན། བླ་་་་
ཆེན་དེ་ནས་ཕ་ཚད་ན་བཞུགས་པ་དེར་བྱོན་ནས། འདི་སྐད་མཛད་ན་འོང་བར་གདའ་་
ཞུས་པས། ཤེས་ན་བསམ་པས་མི་ཤེས། མ་ཤེས་ན་བསམ་པ་ཚོས་ཤེས་ཀྱིན་་་་་
འདུག་གསུངས་ནས་ཧག་གིས་བཞེངས། དེར་བླ་ཆེན་སྐྱེངས་ནས་ཕ་ཚད་དུ་མུན་ནེར་་
ཞུགས་པས། ཁོང་ཚོའི་དཔེ་ཆ་ཚོ་རླུང་པོས་ཁྱེར་བ་སུས་ཀྱང་མ་ཟིན་པར། བླ་ཆེན་
བཞུགས་སར་ཁྱེར་བྱུང་བ་རྣམས་བསྡུས་ནས་ཕྱག་ཏུ་ཕུལ་བས། རྟེན་འབྲེལ་ཞིག་་་་་
བཟང་བར་གདའ་གསུངས་པ་སོགས་ཧ་ཅང་མཉེས་རྒྱུ་མེད་ཙམ་གྱི་ངང་ནས་ཡན་ལག་་་་
བརྒྱད་པ་སོགས་མན་ངག་ཐོར་བུ་གནང་། ཕྱིར་ཕེབ་དུས་མི་ཡས་ཀྱི་རིགས་ཀྱིས་་་་་
དབང་བསྐུར་གཅིག་བྱེད་ཟེར། ར་བ་ཞིག་ཏུ་ཕུབ་གོག་ཅིག་གི་སྟེང་ན་རྩམ་པའི་པདྨ་
འདབ་བརྒྱད་ཅིག་བྲིས། བླ་གུ་ཞིག་གི་སྐེ་ལ་བལ་ཞིག་དཀྲི་བར་བྱེད་པ་དེ་འདྲ་འོང་།
དེ་འདྲ་མ་བྱེད། ངའི་ཆོས་ལ་ཆུད་ཟོས་མ་བྱུང་བར་གྱིས་ཤིག་གསུངས་པ་ལ། བླ་་་
མའི་ཆོས་ལ་དེ་འདྲ་ག་ན་བྱེད་ཞུས་ནས་ཕྱིར་ཕེབ། མར་ལམ་བཟང་རྒྱུད་འབྲོག་པའི་་
ཁྲོད་ལ་བྱོན་པས། ས་སྐྱའི་ཇོ་སྲས་ཟེར་སྙན་གྲགས་ཆེན་པོ་བྱུང་བས་ས་སྐྱར་ཐུག་་་་
བར་གསེར་སྲང་བཅུ་བདུན་ཕྱག་ཏུ་བྱུང་བས་ཚང་མ་སྔགས་པ་ཞིག་ལ་བསྐུར་ནས་་་་་
འབུལ་དུ་བཏང་བ་ན། མལ་ལོ་ཚོགས་དབུ་ཞིག་ལ་བྱོན་འདུག་པ་ལ་ཕྲིན་བྱས་པས།
བཟའ་མེད་ལྟོགས་འདོད་ཅན་ཞིག་ཡིན་འོང༌། ཤ་ཆང་འདྲ་ཡོད་ན་སྒོར་སྐྱོལ་་་་་་
གསུངས་༑ འབུལ་བ་ཞིག་ཡོད་པར་གདའ་ཞུས་པས། མལ་རང་བང་ཆེན་པའི་རྩར་
བྱོན་ནས་འབུལ་བ་ཅི་ཡོད་གསུངས། གསེར་ཞིག་བདོག་ཞུས་པས། ཞོ་དུ་ཡོད་་་་
གསུངས༑ ཞོའི་མི་ཚད་སྲང་བཅུ་བདུན་ཡོད་ཞུས་པས། ཁོང་རང་གི་ཁུག་མ་ནས་་་་
སྲང་གང་བསྣན་ཏེ། ཇོ་སྲས་ས་སྐྱ་པའི་འབུལ་བ་ཡིན། གསེར་སྲང་བཅོ་བརྒྱད་་་་
ཡོད་ཀྱིས་ལ་ཚོགས་ཀྱི་དབུས་སུ་ཕུལ་ཅིག་གསུངས། དེར་ཁྱེད་དམ་ཚིག་པ་ཆེན་པོར་
89

འདུག་པ་ལ་ངས་དེ་ཅུང་མ་གོ །ད་རྒན་པོ་འདི་ལ་ཆོས་ཡོད་པས་མགྱོགས་པར་བྱོན་་་་
བྱ་བའི་ཕྲིན་བྱུང་བ་ལྟར་འཕྲལ་དུ་བྱོན། གྲུབ་ཆེན་ནཱ་རོ་པ་ནས་བརྒྱུད་པའི་བདེ་
མཆོག་གི་སློབ་བཤད་ཐུན་མོང་མ་ཡིན་པ་རྣམས་དང་། གཤིན་རྗེའི་གཤེད་དང་།
ལོ་ཆེན་ནས་བརྒྱུད་པའི་ཡོ་ག་དང་། གུར་གྱི་མགོན་པོ་ལ་སོགས་པའི་མན་ངག་་་་་་
རྣམས་ཡོངས་སུ་རྫོགས་པ་དང་། རྟེན་རྣམས་ཀྱང་གཏད་དེ་བསྟན་པ་ཡོངས་སུ་་་
རྫོགས་པར་གཏད་པ་ཡིན་གསུངས།། ༈ གཉིས་པ་གསུང་ངག་རིན་པོ་ཆེ་གསན་་
ཚུལ་ནི། དེ་ལྟ་བུའི་བླ་ཆེན་དེས་སེ་མཁར་ཆུང་པའི་དྲུང་དུ་སྐྱི་ཆུ་བའི་ཆོས་འཁོར་ཚར་་
འཕྲལ་འབྱོན་དགོངས་ཀྱང༌། སེའང་སྐྱི་ཆུ་བ་དང་མཉམ་མཉམ་ཙམ་ལ་གཤེགས་ནས་
གསན་མ་ཐུབ། ད་གསུང་ངག་གསན་ས་སུ་དྲག་རྩད་གཅོད་མཛད་པས། སེ་་་་
སློབ་མ་ཞང་སྟོན་མཆེད་གཉིས་དྲག །དེའི་ནང་ནས་ཀྱང་གཅུང་གཟི་བརྗིད་འབར་་་
མཁས་ཏེ་དེ་ནི་གཤེགས། ད་གཅེན་ཆོས་འབར་བྱ་བ་བཞུགས་ཟེར་བས། དེར་་་་་
འབྱོན་པར་བཞེད་ནས་བླ་མ་གནམ་ལ་ཞུས་པས། ཅི་བྱེད་པ་ཡིན་གསུངས།
གསུང་ངག་ཞུ་བ་ལགས་ཞུས་པས། སྒོམ་ཆེན་པ་བྱ་བ་རྫུན་ཆེ་བ་ཡིན། གདམས་་་་་
ངག་ཅིའང་མེད་དེ་མཆི། ཁྱོད་རང་སངས་རྒྱས་འདོད་ན་སྒྲུབ་ཐབས་བསྟན་པས་་་་་
བསྒོམ་གསུངས་པ་ལ། བདག་རང་ལ་ངེས་ཤེས་ཤིག་ཡོད་ལགས་ཞེས་ནན་གྱིས་ཞུས་
པས་གྲོལ་ནས། ཨ་པོ་རྒྱལ་པོ་བྱ་བ་ཞིག་ལ་ཁྲབ་གཅིག་བསྐུར། དཔོན་གཡོག་་་་་
གཉིས་ཀྱིས་བྱོན་པ་ན། དིང་གི་འཕོང་ར་ཞིག་ན་རྗེ་དགོན་པ་བ་དབུ་སྐྲ་སྤོང་ངེ་བ།
གཅེར་ཤམ་གྱི་སྟེང་དུ་ར་ཐུལ་ཞིག་བཞེས། ཡོ་ག་མཛད་ཅིང་གཏམ་ཆལ་ཆོལ་མང་པོ་
མཛད་ཀྱིན་བཞུགས་འདུག་པ་ལ། དེར་བླ་ཆེན་གྱིས་ཀོ་མོ་གཅིག་འདུག་པའི་ཕག་་་
བཞུགས་ནས། བུ་མོ་ཞིག་ལ་འདི་ན་ཞང་དགོན་པ་བ་ཆོས་འབར་བྱ་བ་གང་ན་་་་་
བཞུགས་གསུངས་པས། དེ་ན་རེ། ཞིང་དགོན་པ་བ་ནི་ངོ་མི་ཤེས། ཨ་ཁུ་ཆོས་་་་
འབར་དགོས་ན་ནི་ཕ་གི་ཡིན་ཟེར་བསྟན། དེ་ལ་འདིར་འབྱོན་པར་ཞུས་དང་གསུངས་
པས་ཕེབ་བྱུང་། སྐུ་ཕྱམ་དཀར་པོ་ཞིག་ཡོད་པ་བཏིང་ནས་འདིར་བཞུགས་པར་་་་་
བྱས་པས་བཞུགས་སུ་མ་བཞེད། ཕྱག་འབུལ་མཛད་པས། ཁྱོད་ནོར་བ་ནི་མིན་་་་་

ནམ༑ ཁྱེད་ནི་ཐག་རིང་གི་གྲྭ་པ་ཞིག་འདྲ། དེའི་ནང་ནས་ཀྱང་གསར་མ་བ་ཞིག་་་་
འདྲ་ན་གསུངས། དེར་ནོར་བ་མིན་ཞུས་ནས་ཁྲབ་ཕྱག་རྟེན་དུ་ཕུལ་ཏེ། འོ་ད་་་་་
ནོར་བྱས་པས། ང་ལ་ནི་ལྟོ་ཕྱེ་ནང་འཚོལ་ནུབ་འཚོལ་ལས་མེད་པས། ཁྲབ་གཏེ་་་་
པར་བྱས་པའི་བུན་གང་ན་ཡོད་གསུངས་ནས་འུར་དུ་ཀ་སོང་། བུན་ཞུས་པ་མིན།
གསུང་ངག་རིན་པོ་ཆེ་ཞུ་བ་ལགས་ཞུས་པས། ཅི་གསུངས། ངས་ནི་གསུང་ངག་་་་་
རིན་པོ་ཆེའམ་དེ་ཤེས་པ་ལྟ་ཅི་སྨོས། ཐོས་ཀྱང་ད་ལམ་ལས་མ་ཐོས། ངས་ནི་ཆོས་་
ཕྲན་ཚེགས་བཤད་པ་རྣམས་རྫོགས་ཆེན་ཙ་མུནྟི་དང་། བྲམ་ཟེའི་སྐོར་འདྲ་བཤད་་་་
ཡིན༑ དེ་ལ་ནི་ཁྱེད་གསར་མ་བྱ་བ་རྟོག་པ་ཆེ་བ་ཡིན་པས་རྣམ་རྟོག་མི་བྱེད་དམ།
ཁྱེད་རང་བྱོན་གསུངས། དེར་ད་དུང་ནན་ཏན་མཛད་ན་གནང་བ་སྲིད་དམ་དགོངས་་་་
ནས༑ དོ་ནུབ་ཕྱིས་པས་གང་ཡང་མི་སླེབ་པར་གདའ་བས་གནས་ཚང་ཞིག་ཞུ་ཞུས་་་་་
པས༑ ང་ལ་ཁང་པ་སོགས་འགྲུལ་ཐུབ་པ་མེད། གནས་ཚང་ཡང་མི་འོང་། ཁྱེད་་
རང་འབྱོན་ནམ། བཞུགས་སམ་གང་དགེས་མཛོད་གསུངས་ནས་གཏམ་ཁ་ལེན་དུ་མ་
འདོད་པར་བྱོན་སོང་། ཁྲབ་ཀྱང་ཁུར་གསུངས་པ་ལ། ད་ཅི་ཕུལ་ཚར་བས་ཁྱེར་དུ་
མི་འདོད་ཞུས། ས་ཆེན་གྱིས་ནི་མ་བསྣམས། ཞང་གིས་ཀྱང་མ་བསྣམས་པར་ཁྲབ་་་
ནི་ཀོ་མོག་སྐམ་པོ་དེར་སྦམ་མེར་ལུས། དེར་བླ་ཆེན་གྱི་ཐུགས་དགོངས་ལ། འཕྲལ་
གྱི་ཀུན་སྤྱོད་འདི་དང་བཅས་པས་གསུང་ངག་མི་བཞུགས་པ་བདེན་ཉེན་ཡོད་དགོངས་་་་་
Eནས༑ ད་ལྕགས་ཐང་ན་ནགས་རོང་ལོ་ཙཱ་བ་བྱ་བ་ཡོད་པས་དེར་ཕྱིན་ལ་རྩད་ཞིབ་ཏུ་་་
བཅད་དགོངས་ནས་ལྕགས་ཐང་ལ་བྱོན་པས། ལམ་གྱིས་མཚམས་ཤིག་ཡོད་པ་་་་་་
ཕར་ཕེབ་ཀྱིན་ཡོད་པ་ལ། རྗེ་དགོན་པ་བ་ལ་ཇོ་སྲས་འོད་མཆོག་ཅེས་བྱ་བའི་ཕ་སྟོན་་་་
པ་རྡོ་རྗེ་འོད་བྱ་བ། ཕྱིས་ཞང་སྐྱབས་པ་ཞེས་པ་དེས། ད་ཅི་ཁྱེད་ལ་མཇལ་ཁ་ཞུ་་་་
མཁན་དེའི་དོན་གང་ཡིན་ཞུས་པས། གསུང་ངག་དགོས་ཟེར་བར་འདུག་གསུངས།
འོ་ན་ཇི་སྐད་གསུངས་ཞུས་པས། མི་ཤེས་བྱས་པ་ཡིན་གསུངས་པ་ལ། ཁོང་ན་རེ།
ཡས་དེ་ནི་འུ་ཅག་མཁར་ཆུང་ན་བཞུགས་དུས་སྐྱི་ཆུ་བའི་བན་ཆུང་འདྲ་བྱུང་བ་དེ་ཚོའི་་་་་
གསེབ་ནས། གཅིག་ལ་ངའི་བླ་མའི་སྲས་ཡིན་གསུངས། སྐུ་པང་དུ་བཞེས།
91

སྤྱན་ཆབ་བསིལ་བར་མཛད་པ་དེ་ཡིན་པ་འདྲ་ན། དམ་ཚིག་གི་ཉེས་པར་མི་འགྱུར་་་་
རམ་ཞུས་པས་ཨ་ཕ། འོ་ན་འོང་། ངས་མ་ཤེས། ད་ཁྱེད་རྒྱུགས་ལ་ཡིན་མིན་་་་་
ལྟོས༑ མིན་ན་ཐོང་། ཡིན་པ་གདའ་ན་ཁྲིད་ཤོག་གསུངས། དེར་ཁོང་གིས་་་་་
བརྒྱུགས་པས་ལམ་གྱིས་མཚམས་ནས་ཟིན། ལོ་རྒྱུས་བྱས་པས་ཡིན་པར་འདུག་ནས་
གདན་དྲངས། དེར་འུ་ཅག་གི་ཞལ་ཆ་མིས་ཚོར་དུ་མི་འདོད། ཕག་ཅིག་ཏུ་མཇལ་་་་
གསུངས༑ དེང་གི་གཉའི་གྲོག་པོ་ཞིག་ཏུ་ཁྲིད་ནས། ང་ལ་གསུང་ངག་ཡོད་པ་སུས་་
བཤད་གསུངས། རྗེ་མཁར་ཆུང་པ་ལས་ཐོས་པ་ལགས་ཞུས་པས། འོ་ན་རྗེ་མཁར་
ཆུང་བ་རང་ལ་མི་ཞུ་བ་གང་ཡིན་གསུངས། དེར་རྗེ་སྒྱི་ཆུ་བས་མ་གནང་བར་མ་ཐོབ་་་
ཞུས་པས། བདུད་ལ་ལ་མཁན་པོ་དང་སློབ་དཔོན་དུ་འོང་ཟེར་བ་དེ་ཡིན་པར་གདའ་་་་
བར་གསུངས་པ་ལ། དེ་མ་ལགས། བླ་མ་སྒྱི་ཆུ་བ་དང་དུས་མཉམ་པར་རྗེ་མཁར་་་་
ཆུང་བའང་གཤེགས་པར་གདའ་བས། དེ་དུས་ཕྱིན་ན་སྐྱི་ཆུ་བའི་ཆོས་ཀྱང་འཕྲོ་ལ་་་་་
ལུས༑ རྗེ་མཁར་ཆུང་བའི་གདམས་ངག་ཀྱང་མི་ཐོབ་པ་ཞིག་འོང་བར་འདུག་པ་ད་་་་་
མཁྱེན་པར་གདའ་ཞུས་པས། ངས་ཀུ་རེ་ཡིན། འཁྲུལ་པ་ག་ན་མངའ་གསུངས་ཏེ།
མདོར་ན་བླ་ཆེན་འདི་ཞང་དགོན་པ་བས་འདུལ་བར་འོས་པ་དེ་རྗེ་སྒྱི་ཆུ་བས་མཁྱེན་པར་
གདའ་གསུངས། དེ་ནས་བླ་མའི་ཞལ་ནས། ངས་གདམས་ངག་རྫོགས་པར་ཐོབ་་་
པ་ཡིན་ཏེ། དཔེ་ཆའང་མེད། སུ་ལའང་མ་བཤད་པས་བསམ་མནོ་འདྲའང་གཏོང་་་
དགོས་པ་ཡོད། གསོལ་བའང་བཏབ་མ་ཐག་ཏུ་བཤད་མི་ཉན། ཐ་ནའང་ལན་་་་་
གསུམ་གསོལ་བ་འདེབས་དགོས་གསུངས་པ་ལ། ཁ་སང་དང་། ད་ལྟ་ཞུས་པས་་་་
གཉིས་སོང་། སང་འགྲོ་ཁར་གསོལ་བ་བཏབ་པས་གསུམ་བྱས་ན་ཁྱབ་ལགས་སམ་་་་
ཞུས་པས། རྗེ་མཁར་ཆུང་པ་ལས་གདམས་ངག་གི་ཁོག་བསྒྲིག་ཙམ་ཐོབ་འདུག་པས་་་
ཉན་པ་ཙམ་བྱེད་དགོས་སམ། གང་ལྟར། ད་ལྟ་འདི་ན་སེ་སྟོན་རྡོར་འབྱུང་བྱ་་་་
འདས་པའི་ཆོས་འཁོར་ལ་པཎ་ཆེན་དང་པཎ་ཆུང་མང་པོ་སྤྱན་དྲངས་ནས་ཆོས་བཤད་་་་་
པའི་ས་འདིར། རྣལ་འབྱོར་པ་རྒན་པོ་ཞིག་གིས་ཆོས་འཆད་པའང་མི་མཛེས། སྟོན་
འདི་ཉ་མ་འདྲ་ལ་ཆོས་བཤད་པའི་ཡོན་རྫོང་འདྲའང་སྡུད་དགོས་པ་ཡོད། སང་ཕོད་་་་

དཔྱིད་ཀར་བྱོན་གསུངས། དེར་གསུངས་པ་བཞིན་མཛད་པས། གསེར་སྲང་བཅུ་་་
གསུམ་ཙམ་གྱི་འབུལ་བ་དང་། འོད་མཆོག་གི་ཕ་ལ་དྲིན་གསོབ་ཏུ་ཕྱམ་རྩེ་གཅིག་་་་་་
བསྣམས་ནས་བྱོན་ནའང་། ཕ་དེ་འདས་ནས་འདུག་པས་འོད་མཆོག་རང་ལ་གནང་།
མདོར་ན་བླ་ཆེན་འདིས་དགུང་ལོ་ཉི་ཤུ་རྩ་བརྒྱད་པའི་ཐོག་ཏུ་གསུང་ངག་རིན་པོ་ཆེ་་་་
རྫོགས་པར་གསན་པ་ཡིན་ཏེ། གསུང་ངག་རིན་པོ་ཆེ་ལ་ལོ་བཞི། ལམ་སྐོར་ཕྱི་མ་་་
རྣམས་ལ་ལོ་བཞི་སྟེ་ལོ་བརྒྱད་ལ་རྫོགས་པར་མཛད། དེའང་རྗེ་དགོན་པ་བ་འདི་སྦས་
པའི་བརྟུལ་ཞུགས་གཙོ་བོར་མཛད་པས་ཉ་མ་འདྲ་ལ་ཆོས་ཐུན་རེ་ཙམ་མ་གཏོགས།
ཆོས་གསུངས་པ་ལྟ་ཅི་སྨོས། ཐུགས་དམ་པའི་ཚུལ་ཡང་མི་འཛིན་པར་ཡུལ་པ་རྣམས་་་
ཀྱི་ལས་རོགས་དང༌། དེ་དག་གི་བར་བར་དུ་སྲང་ཁའི་མི་ཁྱིའི་ལུད་ཐམས་ཅད་སྒྲུབས་
ནས་ཁོང་རང་གི་ཞིང་ཁར་སྤུངས་པ་སོགས་ཐ་མལ་པའི་སྤྱོད་པས་དུས་འདའ་བའི་ཚུལ་
སྟོན༑ དཔྱིད་ཀྱི་དུས་སུ་ལུད་འདོན་པ་ན། གྲོང་པ་རྣམས་ཀྱིས་ཨ་ཁུ་ཆོས་འབད་་་་
ངེད་ཀྱི་ལུད་འདོན་དུ་བྱོན་ཟེར་བ་ཅི་བྱུང་ཀྱང་སོ་སོ་ལ་ཞལ་བཞེས་མཛད། ཇོ་མོ་་་་
ཁྱེད་ཀྱིས་དེ་ཐམས་ཅད་ལ་དུས་གཅིག་གྲུབ་བམ། རྒྱ་འདྲེ་སློང་ཟེར་འཐབ། བླ་་་་
མས་དེ་དག་རེ་རེའི་རྩར་སྐུའི་བཀོད་པ་རེ་རེ་བསྟན་ནས་བསམ་པ་ཚིམ་པར་མཛད། །
དེས་མཚོན་པའི་སྤང་བསྐོ་བ་དང་། བཙས་བརྔ་བ་སོགས་ཀྱི་དུས་གོང་བཞིན་སྐུ་་་་་
བཀོད་པ་དུས་གཅིག་ཏུ་བསྟན་ཀྱང་། སོ་སོས་དེ་ཀ་ཡིན་སྙམ་པ་མ་གཏོགས་སྐུ་་་་་
བཀོད་པ་བསྟན་པར་སུས་ཀྱང་མ་གོ་བར་སྣང་གསུངས། དེ་ལྟ་བུའི་ངང་ནས་་་་་
གདམས་ངག་རྣམས་རྫོགས་པའི་མཐར། སྒྲུབ་པ་ལུང་སྦྱིན་མཛད་པའི་དུས་རྗེ་ས་ཆེན་
ཐོག་ཁར་ཁྲིད། རྡོ་རྗེ་ཐེག་པ་འདི་ལ་བསྒོམ་པ་ཁོ་ན་གནད་དུ་ཆེ་བ་ཡིན། ངེད་སྤུན་
གཉིས་ཀྱིས་གཞོན་པས་གཞུང་བཤད་ལ་སློབ་གཉེར་ཆེན་པོ་བྱས་པ་དང༌། ངས་་་་་
བསྒོམས་པ་གཉིས་པོ་གཞུང་གི་སྟེང་དུ་ང་གོ་བ་ཆེ་བར་བྱུང་། ངས་ཀྱང་དེ་ཙམ་མ་་་་་
བསྒོམས་ཏེ། ཁྱེད་ཡིད་ཆེས་པའི་ཆེད་དུ་ལྟད་མོ་ཞིག་བསྟན་གྱི་གསུངས་ནས། ་་་
ཐུལ་བཞེས་ནས་ཕྱིར་བྱོན་ཏེ་རྩ་བརྒྱད་གོག་པོ་ཞིག་ཡོད་པ་དེའི་འོག་ཏུ་བྱོན། ར་ཐུལ་
དེ་རྩ་བརྒྱད་ཀྱི་སྟེང་དུ་བཞག །རེ་ཞིག་ནས་རིན་པོ་ཆེ་དུ་མ་ལས་གྲུབ་པའི་རི་དྭགས་་་་

དབྱིབས་དང་། སྤུ་མདོག་སྣ་ཚོགས་པ་སྔར་མཐོང་མ་མྱོང་བ་མང་པོ་རྩ་བརྒྱད་ཀྱི་འོག་
ནས་འཐོན་བྱུང་བས་དིང་གི་ས་གཞི་ཐམས་ཅད་ཁྱབ། སླར་གཅིག་ལ་གཅིག་ཐིམ་་་་་
ནས་རྩ་བརྒྱད་ཀྱི་འོག་ཏུ་སོང་། ཡང་རིན་པོ་ཆེ་དུ་མ་ལས་གྲུབ་པའི་བྱ་མདོག་་་་
དབྱིབས་མི་འདྲ་བ་གྲངས་མེད་པ་རྩ་བརྒྱད་ཀྱི་འོག་ནས་འཐོན་བྱུང་བས་དིང་གི་ནམ་་་་་
མཁའ་ཐམས་ཅད་ཁེངས་པར་བྱས། སྔར་བཞིན་ཐིམ་སོང་། དེ་ནས་རྩ་བརྒྱད་ཀྱི་་་
མདུན་གྱི་བར་སྣང་ལ་འཇའ་དང་འོད་ཀྱི་དབུས་སུ་རིགས་གསུམ་མགོན་པོའི་སྐུ་འོད་ཀྱི་་
རང་བཞིན་ཅན་ཞིག་བསྟན། དེའང་སྔར་བཞིན་ཐིམ། དེ་ནས་དེང་གི་ལུང་པ་
ཐམས་ཅད་ཁེངས་པའི་རྗེ་ཉིད་ཀྱི་སྐུ་སྣང་སྟོང་དབྱེར་མེད་ཞིག་བསྟན། དེ་ནས་རྗེ་་་་
དགོན་པ་བ་ཉིད་ཀྱིས་རྩ་བརྒྱད་རེ་རེའི་སྟེང་དུ་བྱོན་ནས་བཞུགས། སྐུ་ལུས་དེ་ལས་་་་
འོད་ཁ་དོག་སྣ་ཚོགས་པ་དཔག་ཏུ་མེད་པ་འཕྲོ་བས་ལུང་པ་ཐམས་ཅད་འོད་ཀྱི་ར་་་་་
བཞིན་དུ་གྱུར་ཏེ། མཐར་དེ་དག་ཐམས་ཅད་གཅིག་ལ་གཅིག་ཐིམ་པས་རྩ་བརྒྱད་་་་་
དེའི་འོག་ནས་བྱོན་ཏེ་ར་ཐུལ་སྤྲུགས་ནས་བཞེས། ནང་དུ་བྱོན། ཁྱོད་ཀྱིས་སྒྲུབ་པ་
སྙིང་པོར་བྱས་ན་ལུས་མ་སྤངས་པར་ཕྱག་རྒྱ་ཆེན་པོ་འགྲུབ། བཤད་པ་གཙོ་བོར་བྱས་་
ན་མཆོག་ཐོབ་པའི་སློབ་མ་གསུམ། བཟོད་པ་ཐོབ་པ་བདུན། རྟོགས་པ་དང་ལྡན་་་་
པ་བརྒྱད་ཅུ་ཙམ་འབྱུང་བར་འགྱུར། ལོ་བཅོ་བརྒྱད་ཀྱི་བར་དུ་གདམས་ངག་འདི་ཡི་་་
གེ་ལ་མ་འབྲི། མིང་ཙམ་ཡང་ཡོད་པའི་སྒྲོས་མ་བཏང་། དེ་ནས་འཆད་དམ། ཡི་་
གེར་འབྲིའམ། གང་བྱེད་ཀྱང་ཁྱོད་རང་བསྟན་པའི་བདག་པོ་ཡིན་ནོ། །ཞེས་ལུང་
བསྟན་པར་མཛད། སྤྱིར་རྗེ་འདིས་ཀྱུར་ཨ་སྐྱབས། ཞྭ་མ་དཀོན་མཆོག །སྦྱང་་་་
ཡུལ་འོལ་ཀ་བ་བྱ་བ་རྣམས་ལ་གསུང་ངག་ཐོར་བུ་གསན་མོད་རྫོགས་པར་མ་བྱུང་ཞིང་། །
དང་པོ་གཉིས་ཕྱིས་སུ་རྗེ་ས་ཆེན་གྱི་སློབ་མར་གྱུར་པ་ཡིན་གསུངས། དེར་ས་ཆེན་་་་་
གྱིས་རྡོ་རྗེའི་ཚིག་རྐང་ཚར་རེ། ཟླ་བ་རེའི་ཁོངས་སུ་ལམ་རྒྱས་པ་ཚར་རེ་ཤར་སྦྱངས་་་་
མ་ཆག་པར་མཛད་ཀྱིན་ཡོད་པ་ལ། སྔ་སོར་གུང་ཐང་དུ་གྲྭ་བ་མཉམ་པོས་ཆགས་སྡང་
བྱས་ཏེ་དུག་བྱུང་བ་ལ། བཟོ་མོ་ཙི་ཙི་བྱ་བས་སྨན་ཕུལ་པས་དྭངས་མོད། ཡང་ད་་་་་
གཡས་རུའི་གྲོང་ཆུང་དགོན་པ་བྱ་བ་ན་བཞུགས་པའི་ཚེ་དུག་རོ་དེ་ལངས་ནས་ཞག་ཉི་ཤུ་
94

ཙམ་གྱི་བར་དུ་ཐུགས་དྲན་མེད་དུ་སོང་། རྗེས་སུ་བསྙུང་གཞི་ཕན་ཀྱང་། དེའི་རྐྱེན་་
གྱིས་ཆོས་ཐམས་ཅད་བསྙེལ་ནས་མི་འདུག་པ་ལ། གདམས་པ་གཞན་རྣམས་མཆེད་་་་
གྲོགས་དང་། དཔེ་ཆ་སོགས་ལ་བརྟེན་ས་ཡོད། གསུང་ངག་རིན་པོ་ཆེ་ལ་བླ་མ་་་་
མི་བཞུགས། དཔེ་ཆ་དང་མཆེད་གྲོགས་ནི་མེད། རྒྱ་གར་དུ་ཕྱིན་ཀྱང་གདམས་པ་་་
འདི་ཤེས་པ་ཡོད་པ་དཀའ་སྙམ་ནས། གཟིམས་ཁང་རྙིང་མ་ཞེས་པ་བླ་བྲང་ཤར་གྱི་་་
འཇམ་དབྱངས་ཕུག་པར་སྐུ་མཚམས་མཛད་ཅིང་གསོལ་བ་བཏབ་པས་མནལ་ལམ་དུ་་་
ཞང་དགོན་པ་བ་བྱོན་ནས་གདམས་ངག་རྣམས་གསུངས། དེར་གསོལ་བ་དྲག་་་་་
བཏབ་པས་དངོས་སུ་རྗེ་དགོན་པ་བ་བྱོན་ནས་གདམས་ངག་རྫོགས་པར་གསུངས།
དེར་བསྙེལ་བ་རྣམས་ཀྱང་གསོས། ཡང་གསོལ་བ་ཤུགས་བསྐྱེད་ནས་བཏབ་པས།
རྗེ་བཙུན་རྣལ་འབྱོར་གྱི་དབང་ཕྱུག་སྐུ་མདོག་དམར་སྨུག་ཉི་མ་བྱེ་བའི་གཟི་འོད་ཅན།
ཕྱག་གཉིས་ཆོས་ཀྱི་འཁོར་ལོའི་ཕྱག་རྒྱ་མཛད་པ། ཞབས་རྡོ་རྗེའི་སྐྱིལ་ཀྲུང་གིས་་་་་
སྐྱའི་འབལ་གྲོག་ནས་མོན་གྲོག་གི་བར་ཁེབས་ཤིང༌། ས་དཀར་ལོགས་ལ་རྒྱབ་ཡོལ་་
གྱི་ཚུལ་དུ་མཛད་པ། གཡས་ན་གྲུབ་ཆེན་ནག་པོ་པ་གཡོན་མཉམ་གཞག་དང་།
གཡས་རྭ་དུང་འབུད་པ། གཡོན་ན་ག་ཡ་དྷ་ར་པཎྜི་ཏ་རས་དཀར་པོའི་ན་བཟའ་ལྡིང་་་
གོན་བྱས་པ། སྐྱིལ་ཀྲུང་ཅན། ཐུགས་ཀར་རྡོར་དྲིལ་བསྣོལ་བ། རྒྱབ་ཏུ་ཀོ་ཊ་ལི་
པ་གདུགས་འཛིན་པ། མདུན་ན་བི་ན་ས་ཕྱག་གཉིས་ཀྱིས་ཐོད་པ་བཟུང་ནས་བདུད་་་་
རྩི་འདྲེན་པའི། གྲུབ་ཐོབ་གསུམ་པོ་མདོག་སྔོ་ནག་རལ་པའི་ཅོད་པན་ཅན། རས་་་་
དཀར་པོའི་ཨང་ག་རག་རེ་གསོལ་བའི་རྣམ་པ་ཅན་གྱི་གཙོ་འཁོར་ལྔ་ཞལ་གཟིགས།
དེ་ནས་རེས་འཁོར་བཅས། རེས་སྐུ་རྐྱང་དུ་བྱོན་ནས་ལམ་ཟབ་བླ་མའི་རྣལ་འབྱོར།
བིར་སྲུང་ཐུན་མོང་དང་ཐུན་མོང་མ་ཡིན་པ། རྣམ་འཇོམས་བིར་ལུགས། རྒྱུད་སྡེ་་་་
བདུན་ཅུ་རྩ་གཉིས་རྣམས་ཟླ་བ་གཅིག་གི་བར་དུ་གསན། དེ་ལྟར་ན་རྣལ་འབྱོར་་་་་
དབང་ཕྱུག་ལས་དངོས་སུ་གསན་པའི་ཉེ་བརྒྱུད་དེ་བརྒྱུད་པ་གཉིས་འདུས་སུ་གྱུར།
དེར་ལོ་བཅོ་བརྒྱད་ཐིམ་པ་དང་། སྐྱུ་ར་ཨ་སྐྱབས་ཀྱི་སྲས་བྱང་ཆུབ་སེམས་དཔའ་་་་
སེང་གིས་ཁྱེད་ལ་གསུང་ངག་རིན་པོ་ཆེ་མངའ་བར་གདའ་བ་ལ། ངེད་རྣམས་ལ་སྒྲོས་
95

ཙམ་ཡང་མ་བཏང་། ད་གསུང་དགོས་ཞེས་གསོལ་བ་བཏབ་པས། བཀའ་རྒྱའི་ལོ་་་
གྲངས་ཐིམ་པ་དང་། ཁོང་གིས་གསོལ་བ་བཏབ་པ་དུས་མཚུངས་སུ་གྱུར་པས་བླ་མས་
རྟེན་འབྲེལ་བསྒྲིགས་པ་ཡིན་དགོངས་ནས་ཁོང་རང་གཅིག་པོ་ལ་ཚར་གཅིག་གསུངས།
ཁོང་གིས་གསོལ་བ་བཏབ་པའི་ངོར་གཞུང་བཤད་དོན་བསྡུས་མའང་མཛད་དེ།
བརྒྱུད་པ་འདི་པའི་ལུགས་ཀྱི་གཞུང་བཤད་ཐམས་ཅད་ཀྱི་ཐོག་མ་འདི་ཡིན་གསུངས།
དེས་མཚོན་པའི་རིམ་གྱིས་གསུམ་དང་། ལྔ་དང་། ཉི་ཤུ་རྩ་ལྔ་དང་། ད་ལྟའི་་་་་
ཁྲོམ་བཤད་འདི་ལྟ་བུ་ནི་མ་མཛད་མོད། ཉི་ཤུ་རྩ་ལྔ་ལས་མང་ཙམ་ལའང་གསུངས།
ཐོག་མར་ཚོགས་འཁོར་ཀྱང་གསུམ་གསུམ་མཛད། རྗེས་སུ་ཐོག་མར་འཛུགས་པ་་་་
དུས་དང་། དམ་ཚིག་གསོ་བའི་སྐབས་སུ་རེ་རེ་སྟེ་གཉིས་མཛད། དེ་ལྟར་གདུལ་བྱ་
དཔག་ཏུ་མེད་པ་སྨིན་གྲོལ་ལ་བཀོད་ནས། བྱང་གི་སྐྱ་བོ་ཁ་གདངས་ཀྱི་དགོན་པར་་་་་
བདེ་བར་གཤེགས་པའི་ཚུལ་བསྟན་པའི་ཚེ་སྐུའི་བཀོད་པ་བཞི་དུས་གཅིག་ཏུ་ཞིང་་་་་་
ཁམས་བཞིར་གཤེགས་པ་ནི། བདེ་བ་ཅན་དང་པོ་ཊ་ལར་རེ་རེ་གཤེགས་པ་ནི་སྤྱན་་་་་
རས་གཟིགས་ཀྱི་ལོངས་སྤྲུལ་གཉིས་བཞུགས་པའི་གནས་ཡིན་པ་དང༌། གཅིག་་་་་་
འཇིག་རྟེན་གྱི་ཁམས་གསེར་མདོག་ཅན་དུ་གཤེགས་པ་ནི་སྲས་ཀྱི་ཐུ་བོའི་ཞིང་སྦྱང་བའི་་
སླད་དང༌། གཅིག་ཨོ་རྒྱན་དུ་བྱོན་པ་ནི་དེ་ན་རྡོ་རྗེ་ཐེག་པའི་རྒྱུད་སྡེ་ཐམས་ཅད་་་་་
བཞུགས་པས་རྡོ་རྗེ་ཐེག་པ་ཐམས་ཅད་ཀྱི་བདག་པོར་མཚོན་པ་ཡིན་གསུངས། སྐུ་་་་
གདུང་ཞུགས་ལ་ཕུལ་བའི་ཚེ་སློབ་མ་ཕལ་ཆེ་བས་བདེ་མཆོག་དང་། འགའ་ཞིག་གིས་
ཀྱེ་རྡོ་རྗེར་གཟིགས། གདུང་ཐལ་རྣམས་དཔྱིད་མཚོ་ལ་ཕོས་པས། དེའི་མཚོའི་སྟེང་
དམར་བྱིབས་ཀྱིས་ཁྱབ་པ་ལ། འཁོར་ལོ་བདེ་མཆོག་གི་རྟེན་དང་བརྟེན་པར་བཅས་་་་
པའི་དཀྱིལ་འཁོར་གྱི་རྣམ་པར་གྱུར། དེ་ལ་དཔེ་བྱས་གདུང་འབུམ་བཞུགས་པའི་ཐོག་
ལ་བྲིས་པ་ཡིན་ཟེར་བ་དཔེ་རྙིང་པ་རྣམས་སུ་འབྱུང་། ད་ལྟ་ནི་གདུང་བཞུ་བའི་དུ་རིས་
ལས་གྲུབ་པར་བཤད་ཀྱིན་གདའ་གསུངས། དེ་ལྟ་བུའི་བླ་མ་ས་སྐྱ་པ་ཆེན་པོ་དེས་་་་་
གསུང་ངག་རིན་པོ་ཆེ་འདི་ལ་ཡི་གེ་ཇི་ལྟར་མཛད་ན། སྤྱིར་འདི་ཉིད་ཀྱིས་མཛད་པ་་་་
དང༌༑ སློབ་མས་གསུང་སྒྲོས་བྲིས་པ་སོགས་ཀུན་བསྡོམས་ན་གཞུང་བཤད་ཉི་ཤུ་ཙམ་
96

སྣང་མོད། གཙོ་བོར་གྱུར་པ་རྣམ་འགྲེལ་བཅུ་གཅིག་ཞེས་གྲགས་པ་འདི་ཡིན་ལ།
འདི་ལའང་ངོས་འཛིན་མི་འདྲ་བ་དུ་མར་སྣང་མོད། བདག་ཆེན་རིན་པོ་ཆེའི་བཞེད་་་་་
པས་ཨ་སེང་༡། ཞུ༢། ཀློག ༣ །ཡུམ་དང་༤། སྲས། ཟླ༦། བོཟང་་་་
༧༑ སྒར། མང་༩། འ་འ༡༠། གཉགས༡༡། ཞེས་པ་སྟེ། དེའང་རྗེ་་་་
ཆེན་གྱི་བསྟོད་པ་ཞུ་བྱས་ཀྱིས་མཛད་པར། གདམས་ངག་ཡོངས་སུ་རྫོགས་པའི་སློབ་
མ་ནི། ཕོ་བརྒྱད་མོ་གསུམ་དག་ལ་ཡི་གེར་གདམས། ཞེས་པ་ལ་མཆན་སྦྱར་བའི་་་་
དཔེ་རྙིང་པ་ཡར་ལུང་པའི་ཕྱག་ནས་འབྱུང་བ་ཉིད་ཚད་མར་བྱས་ནས། ཐོག་མར་གོང་
དུ་སྨོས་པ་ལྟར། བྱང་ཆུབ་སེམས་དཔའ་ཨ་སེང་གིས་ཞུས་པའི་ངོར་དོན་བསྡུས་མ༡།
འདི་ལ་ཆེ་ཆུང་གཉིས་བྱུང་། དེ་ནས་ཞུ་བྱས་དངོས་གྲུབ་ཀྱིས་ཞུས་པའི་ཞུ་བྱས་མ༢།
སྐྱེར་ཕུའི་ཀློག་སྐྱ་ཆོས་གྲགས་ཀྱིས་ཞུས་པའི་ཀློག་སྐྱ་མ ༣། ཡུམ་ནི་བླ་ཆེན་ལ་ཇོ་མ་་་་་
གཉིས་མངའ་བའི་ཆེན་མ་གཅེན་ཀུན་དགའ་འབར་གྱི་ཡུམ། མ་གཅིག་བཙད་ཚ་ཞེས་
བྱ་བའི་དོན་དུ་མཛད་པ་སྟེཝ། བསྐྱེད་རིམ་བདེ་མཆོག་ལ་བྱས་པ་ཞིག་ཡོད་ལ།
དེང་སང་ཡུམ་དོན་མ་ཡིན་ཟེར་བ་འདི་དང་ཅུང་མི་འདྲ་བ་ཞིག་ཡོད་གསུངས། སྲས་་་་
དོན་མ་ནི་སྐུའི་སྲས་རྗེ་བཙུན་སྐུ་མཆེད་ཀྱི་དོན་དུ་རྡོ་རྗེའི་ཚིག་རྐང་གི་དཀའ་གནས་མང་
པོ་ཐོར་བུར་བཀོད་པ་རྣམས་ཐུགས་ཀྱི་སྲས་གཉན་ཕུལ་བྱུང་བ་གཙུག་ཏོར་རྒྱལ་པོའམ།
བསོད་ནམས་རྡོ་རྗེ་ཞེས་གྲགས་པ་དེས་ཕྱོགས་གཅིག་ཏུ་བསྒྲིགས་པ།། ཟླ་རྒྱལ་མ་ནི་་
བྱང་ཆུབ་སེམས་དཔའ་ཟླ་བ་རྒྱལ་མཚན་གྱི་ངོར་མཛད་པ༦། བཟང་རི་མ་ནི་དགེ་་་་
བའི་གཤེས་གཉེན་བཟང་རི་ཕུག་པ་བྱ་བའི་དོན་དུ་མཛད་པ༧། སྒྲ་ཐེང་མ་ནི་ཁམས་་་
པ་སྒ་ཐེང་བྱ་བས་གསུང་སྒྲོས་ཟིན་བྲིས་སུ་བཀོད་པ་ཅུང་མ་དག་པར་དགོངས་ནས། །
དེར་ཁོང་གིས་དོན་དུ་མཛད་པར། མང་མཁར་མ་ནི་ཇོ་མོ་མང་ཆུང་བྱ་བའི་དོན་དུ་་་་
མཛད་པ༩། འ་འུ་མ་ནི་ཇོ་མོ་འ་འུ་མ་ཞེས་བྱ་བ་ཁྱིའི་གནས་སྦྱོང་ཤར་ནས་འ་འུ་འ་འུ་་
ཟེར་བ་ཞིག་བྱུང་བ་དེའི་དོན་དུ་མཛད་པ༡༠། གཉགས་མ་ནི་དགེ་བཤེས་གཉགས་་་་་
གཞི་ར་བ་དབང་ཕྱུག་རྒྱལ་མཚན་གྱི་དོན་དུ་མཛད་པ་སྟེ་བཅུ་གཅིག་པོ་༡༡འདི་ཡིན་ལ།
འདི་དག་ཀྱང་ཨ་སེང་མ་རྩོམ་ཆོས། གཞན་ཕལ་ཆེར་གསུང་ཇི་ལྟ་བར་བྲིས། སྤྱན་་
97

ལམ་ཕབ་ནས་ཞུས་དག་མཛད་པའི་ཚད་མ་ཡིན་གསུངས། ལུང་རྒྱུན་ནི། བརྒྱུད་པ་
འདི་པ་ལ་ཨ་སེང་མ། སྲས་དོན་མ། གཉགས་མ་རྣམས་ཀྱི་ལུང་བཞུགས་པ་ཡིན་་་་་
གསུངས༑། ༈ གསུམ་པ་དེ་ལ་སློབ་མ་ཇི་ལྟར་བྱུང་བའི་ཚུལ་ནི། སྤྱིར་དེ་དུས་ཀྱི་
མཁས་གྲུབ་ཕལ་ཆེ་བ་འདིའི་སློབ་མར་གྱུར་མོད། གཙོ་བོར་རྗེ་སྒྱི་ཆུ་བ་དང་། རྗེ་་་
དགོན་པ་བའི་ལུང་བསྟན་ལྟར། མཆོག་ཐོབ་པ་གསུམ། བཟོད་པ་ཐོབ་པ་བདུན། །
རྟོགས་པ་དང་ལྡན་པ་བརྒྱད་ཅུ་ཙམ་འབྱུང་བར་གསུངས་པའི་ཕྱི་མ་ལ་ངོས་འཛིན་་་་་
སོར་མ་བྱུང་། དང་པོ་མཆོག་ཐོབ་པ་གསུམ་ནི། རྒྱ་གར་སིངྒ་ལའི་གླིང་དུ་མཁན་པོ་
ཉན་ཐོས་དགྲ་བཅོམ་པ་ཞིག་གིས། དགེ་སློང་ཞིག་ལ་ད་ལྟ་བོད་ན་བིརཱུ་པའི་སྤྲུལ་པ་་་
ས་སྐྱ་པ་བྱ་བ་ཡོད། དེའི་དྲུང་དུ་མཆོག་གི་དངོས་གྲུབ་ཐོབ་པར་ལུང་བསྟན་པ་ལྟར་ཨ་
ཙ་ར་གཉིས་འོངས་པ་ལས། གཅིག་བལ་པོ་ནས་ལོག །གཅིག་བླ་ཆེན་གུང་ཐང་ན་་
བཞུགས་པའི་དྲུང་དུ་འོངས་ཏེ། སྨན་གྱི་བྱེ་བྲག་མང་པོ་དང་། ག་གུ་ལ་བྱ་བའི་ཟབ་
ཆེན་གྱི་བླ་བྲེ་བཟང་པོ་ཕུལ། དེར་དབང་བསྐུར་ཏེ་གདམས་ངག་བསྟན་པས་ཟླ་བ་་་་
དྲུག་ནས་མཆོག་གི་དངོས་གྲུབ་ཐོབ་སྟེ་ལུས་མ་སྤངས་པར་དཔལ་གྱི་རི་ལ་བྱོན། དེ་་་
བཞིན་དུ། སྒོམ་པ་སྐྱི་འབར་ཞེས་བྱ་བ་མང་མཁར་འཕྲང་འོག་ཏུ་འཁྲུངས། ཁོང་གི་
བསམ་གླིང་དུ་དབང་བཞི་པའི་ལམ་ངག་འདྲེན་པ་ཆེ་ཆུང་ཉམས་སུ་བླངས་པས་སྐད་རག་
དུང་ལྟ་བུ་སྟག་རྩེ་ལར་ཚོར་ནས་འབྲོག་པའི་ཁྱི་སྐད་སློང་ཐུབ་པ་བྱུང་ཞིང་། བཞི་པའི་་
ལམ་དེ་ལ་བརྟེན་ནས་ལུས་མ་སྤངས་པར་ཕྱག་ཆེན་ཐོབ། བྱང་ཆུབ་སེམས་དཔའ་་་་
སྟག་ནི། ལ་སྟོད་ཀྱི་སྟག་སྡེ་སེང་གེ་ལུང་བྱ་བར་འཁྲུངས། ཤིན་ཏུ་ཐུགས་རྒྱུད་་་་་
བཟང་བ་ཞིག་ཡོད། དེས་ཀྱང་བླ་ཆེན་ལ་གདམས་པ་ཞུས་ནས་སྤྱིར་ལམ་འབྲས། །
བྱེ་བྲག་ཏུ་ལམ་ཟབ་ཀྱི་ཁྲིད་ཞུས་ནས་བསྒོམས་པས། རེ་ཞིག་ལུས་བོར་མོད།
སླར་ལུས་རྟེན་དེ་ཉིད་ལ་ཞུགས་ཏེ་ལུས་མ་སྤངས་པར་མཁའ་སྤྱོད་དུ་གཤེགས་ཏེ།
ཟམ་པ་སུམ་ཆར་ལ་བསྒྲལ་བ་གསུམ་པོ་དེ་ཡིན་གསུངས། གཉིས་པ་བཟོད་པ་ཐོབ་་་
པ་བདུན་ནི། རྗེ་བཙུན་རིན་པོ་ཆེ། ཞུ་བྱས་དངོས་གྲུབ། ནག་སྒོམ་བསོད་་་་
ནམས་རྒྱལ་མཚན། ཚར་ཁའི་རྣལ་འབྱོར་པ། སྒ་སྟོན་རྡོ་རྗེ་གྲགས། སྒོམ་་་་་
98

འོད་གྲགས། ཇོ་མོ་མང་ཆུང་མ་རྣམས་ཡིན་ལ། དང་པོ་ནི། ངོ་བོ་འཇམ་པའི་་་་་
དབྱངས་ཡིན་མོད། གདུལ་བྱའི་སྣང་ངོར། རྣམ་ཐར་མནལ་ལམ་མར། སྟག་་་་་
བྱང་ཆུབ་སེམས་དཔའ་བཏང་བའི་ལམ་ལ་ང་མི་ཐར། ཞུ་བྱས་དངོས་གྲུབ་བཏང་བའི་
ལམ་ལ་འགྲོ་ཞེས་གསུངས་པས་སྦྱོར་ལམ་བཟོད་པ་ཐོབ་པའི་ཚུལ་འཛིན་པ་ཡིན་་་་་
གསུངས༑ གཉིས་པ་ཞུ་བྱས་དངོས་གྲུབ་ནི། ལ་སྟོད་དུ་ཞུ་སྟོན་རོག་པོ་བྱ་བ་ཕ་་་་
ཕྱིན་བཤད་པ་ཞིག་ཡོད་པའི་དབོན་པོ་ཡིན། ཁོང་བླ་ཆེན་གྱི་དྲུང་དུ་འབྱོན་པར་བཞེད་
ནས་ཡང་ཡང་ཞུས་པས་མ་གནང་། ཐེངས་གཅིག་ནན་གྱིས་ཞུས་པས། ང་བཙུན་་་་
ཆུང་འདི་པ་ལ་ཁ་དམར་དོང་དོང་བཤད་པ་བྱེད་པ་འདི་ཁྱོད་ལ་ཕན་དུ་རེ་བ་ཡིན།
ཁྱོད་ཅི་ལ་འགྲོ་ཞེས་བཀྱོན་པ་ལ། ཁོང་གིས་གདོང་ལ་ཡུན་རིང་དུ་ཅེ་རེ་གཟིགས་་་་་
ནས༑ རང་རེའི་ཕར་ཕྱིན་ན་བདུད་ལ་ལ་ནི་མཁན་པོ་དང་སློབ་དཔོན་གྱི་གཟུགས་སུ་་
འོང་བྱ་བར་གདའ་བ་དེ་ཡས་ལགས་སམ་ཞུས་པས། ཁོང་སྐྱེངས་ནས་ཅིའང་མི་་་་
གསུང་པས་ཁྲོལ། དེར་བླ་ཆེན་གྱི་དྲུང་དུ་བྱོན། གདམས་པ་གསན། སྔར་གྱི་ལོ་
རྒྱུས་ཞུས་པས། ཁྱོད་ཀྱིས་ཕར་ཕྱིན་སོགས་ཐོས་པའི་རྗེས་སུ་དེ་ལྟར་ཞུ་བ་དེ་ཅུང་་་་་
ཐལ་དྲག་གསུངས་སྐད། ཞུ་བྱས་ཀྱིས་གདམས་པ་རྣམས་རྫོགས་པའི་རྗེས་སུ།
བོད་འདིར་སོ་མི་བསོད། རྒྱ་གར་དུ་འགྲོ་གསུངས་ནས་བཞུད། ཐེངས་གཅིག་་་་
ཆེན་ས་དཀར་ལོགས་ན་བཞུགས་པ་ལ། ལྷོ་ཕྱོགས་ནས་བྱ་རྒོད་ཆེན་པོ་ཞིག་འཕུར་་་་
བྱུང་བ། བླ་ཆེན་གྱི་དྲུང་དུ་སླེབས་ཙ་ན་རབ་ཏུ་བྱུང་བ་ཞིག་ཏུ་གྱུར་ནས་ཕྱག་འབུལ་་་་་
བྱས༑ རེ་ཞིག་དྲུང་ན་བསྡད། སླར་བྱ་རྒོད་དུ་བྱས་ཏེ་འཕུར་སོང་བ་ཐམས་ཅད་་་་་
ཀྱིས་མཐོང་ནས་རྒྱུ་མཚན་ཞུས་པས། ཞུ་བྱས་དངོས་གྲུབ་སེམས་ལ་མ་བདེ་བ་དྲི་རུ་་་
འོངས་པ་ཡིན་ཟེར་རྒྱ་གར་ནས་བྱུང་བ་ཡིན་གསུངས། ཡང་བླ་ཆེན་གཤེགས་ནས་་་་་
རིང་པོར་མ་ལོན་པ་ཞིག་གི་ཚེ། རྗེ་བཙུན་སྐུ་མཆེད་སྒོ་རུམ་ན་ཚོགས་འཁོར་ཞིག་་་་་་
མཛད་པའི་ཚེ། དོ་ནུབ་ཨ་ཕོ་ཞུ་བྱས་དེ་ཡོད་ན་དགའ་བ་ལ་གསུངས་པ་ལ། དུམ་
ཙམ་ནས་སྒོ་ཏོག་གིན་འདུག །བལྟས་པས་ཞུས་བྱས་སུ་འདུག །འོལ་མ་སེའི་ཕྲེང་་་་
བ་རློན་པ་དང་འབྲས་ཀྱི་སྙེ་མ་འདྲ་ཕྱག་རྟེན་དུ་ཕུལ། ནམ་འོངས་གསུངས་པས་་་་་

བདག་ཡོད་ན་དགའ་བ་ལ་གསུངས་པའི་ཚེ་འོངས་པ་ལགས་གསུངས། དེར་རྗེ་བཙུན་
གྱིས་དོ་ནུབ་མི་ཉུང་ཞིང་དམ་ཚིག་གཙང་བར་འདུག་པས་རྫུ་འཕྲུལ་ཞིག་སྟོན་གསུངས་་་་
པས༑ དེ་འདྲ་མི་གསུང་བར་ཞུ་ཟེར་ཙབ་ཙོབ་ལངས། ནན་གྱིས་གསུངས་པས་་་་་
མགོན་ཁང་གི་འཁྲིས་ཀྱི་མིག་ཆུང་དེར་སོང་། ཅུང་ཟད་ཅིག་ནས་ཞུ་བྱས་གཅིག་བྱུང་།
ཕྱག་བྱས་གྲལ་ལ་འཁོད། དེ་ལྟ་བུ་བདུན་བསྒྲིགས་ཏེ་མཐར་རང་ཉིད་བྱོན་བྱུང༌།
མཐར་གཅིག་ལ་གཅིག་ཐིམ་ནས་རྒྱ་གར་ལ་འཕུར་སོང་། ད་ལྟར་ཡང་བཞུགས་པའི་་
རིགས་སུ་གདའ་ཞིང་། དེས་མཚོན་པའི་རྫུ་འཕྲུལ་དང་མངོན་ཤེས་ལ་མངའ་བརྙེས་་་་་
པ་ཡིན་གསུངས། གསུམ་པ་ནག་སྒོམ་པ་བསོད་རྒྱལ་ནི། འཁྲུངས་ས་རྟ་ནག་་་་
ཡིན༑ ཆུང་ངུ་ལ་ཕ་མ་ཐམས་ཅད་ཤི །ཁོང་རང་འཁྱམས་ཏེ་ཚལ་གུང་ཐང་ད་་་་་
གཤིན་རྗེའི་གླང་མཚོ་དམར་པོ་བྱ་བ་ལ་ཐུགས་དམ་བྱེད་པའི་སྔགས་པ་ཞིག་གི་གཡོག་་་་
བྱས༑ ཁོང་གིས་ཐུགས་དམ་བྱེད་པ་ཚོར་བས་ཤེས་ཏེ་བ་གླང་འཚོ་སར་གྱེར་བས།
ཇེ་ཞིག་ན་དུད་འགྲོ་རྣམས་གཤིན་རྗེ་དང་། སྐད་རྣམས་ཧཱིཏྟིར་གྲག་ནས་ཁོང་ལ་་་་་་
བཤད་པས། ལས་འཕྲོ་ཡོད་པ་ཡིན་འོང་ཟེར་བསྲེ་བའི་ཆོ་ག་བྱས། རིམ་གྱིས་བླ་་་
ཆེན་དང་མཇལ་ཏེ་གདམས་པ་བསྟན་ནས་བསྒོམས་པས་སྦྱོར་ལམ་བཟོད་པ་ཐོབ།
བཞི་པ་ཚར་ཁའི་རྣལ་འབྱོར་པ་ནི། བླ་ཆེན་ཞི་བར་བཤེགས་རྗེས་དགེ་གཤེས་་་་་
གཉགས་ཉིད་བཟང་རྒྱུད་འབྲོག་པའི་གསེབ་ཏུ་བྱོན་པས། དེ་ན་འབྲོག་པ་རྒད་པོ་་་་
མགྲིན་པ་མན་ཆད་ཐིག་ལེ་བརྟན་པའི་རྟགས་ཡོད་པ་ཞིག་འདུག་པ་དེས་ང་ལ་བླ་མ་སྐུ་་་
དྲིན་ཤིན་ཏུ་ཆེ་བ་ཡིན་ཏེ། ད་ལམ་འབུལ་བ་ཆེན་པོ་མ་ཐུབ་ཟེར་ནས་གསེར་དང༌།
ཚྭ་དང༌། རྔ་མ། མར་ལ་སོགས་པའི་བརྒྱ་འབུལ་མང་པོ། དེ་དག་འགེལ་བ་་་
ཁལ་མ་དང་བཅས་པ་ཕུལ། དེར་ཁྱེད་ནོར་བ་མིན་ནམ། བླ་ཆེན་གྱིས་གུང་ཐང་་་་
བུད་ནས་འབྱོན་མ་མྱོང་གསུངས་པས། ཅི་ནོར། ལོ་ཟླ་འདི་ལ་བླ་ཆེན་ཚར་ཁར་་་་
བྱོན་ནས་ལོ་གསུམ་བཞུགས། དེར་སྒོམ་ཆེན་པ་སུམ་ཅུ་ཙམ་ལ་ཁྲིད་བསྐྱངས་པས། །
ངའང་དེའི་དྲིན་གྱིས་ལམ་རྟགས་འདི་ཤར་བ་ཡིན་ཟེར། དེས་མཚོན་པའི་སློབ་མ་་་་་
བགྲེས་པོ་ཀུན་ཞལ་བསྡུར་བས། གུང་ཐང་དུ་མལ་གྱི་ཉེ་གནས་མཛད་པ། ཚར་་་་
100

ཁར་ཁྲིད་བསྐྱངས་པ། ས་སྐྱར་གསུང་ངག་རིན་པོ་ཆེའི་ཆོས་གསུངས་པ། བཟང་་་་
རྒྱུད་འབྲོག་པའི་གསེབ་ཏུ་འགྲོ་དོན་མཛད་པ། ཤབ་སྒོ་ལྔར་ཆོས་འཁོར་བསྐོར་བ། །
འབྲིང་མཚམས་འགྲོན་ལ་ལྕམ་གྱི་ལྷ་ཁང་ནམ་མཁའ་དྲི་མེད་ཀྱི་དཀྱིལ་འཁོར་ཞལ་ཕྱེ་་་
ནས་རབ་གནས་མཛད་པ་སྟེ། དུས་གཅིག་ཏུ་སྐུའི་བཀོད་པ་དྲུག་བསྟན་མོད། ཕྱིས་
སུ་མ་གཏོགས་པར་སུས་མ་གོ་བར་སྣང་གསུངས། ལྔ་པ་སྒ་སྟོན་རྡོ་རྗེ་གྲགས་ནི།
ཁམས་པ་སྒྲའི་རིགས། ས་ཆེན་དང་རྗེ་བཙུན་གཉིས་ཆར་གྱི་སློབ་མ་ཡིན། ཁོང་་་་་
གིས་སྔ་ཕྱི་འབུལ་བ་མང་པོ་བྱས། ཁྱད་པར་བྱང་གི་ཉི་ལུང་དགོན་པ་ན་བཞུགས་དུས་
འབུལ་བ་ཆེན་པོ་བསྐྱལ་བའི་ལན་དུ་གནང་བའི་གདམས་ངག་སྒ་སྟོན་སྤྲིང་ཡིག་ཅེས་པ་་
འདི་ལམ་འབྲས་ཀྱི་ཡི་གེ་ལ་གནད་ཆེ་ཤོས་ཤིག་ཡིན་གསུངས། དྲུག་པ་སྒོམ་པ་འོད་་་
གྲགས་ནི། བསྒོམས་པས་དམྱལ་བའི་གནས་སྦྱོང་ཤར་ཏེ། ས་སྐྱའི་ཞིང་ཞིག་གི་་་་
སྟེང་དུ་ཤིང་སྡོང་ཆེན་པོ་ཞིག་ཡོད། དེའི་རྩེར་ཁོང་སླེབས་པ་ན། དེའི་རྩ་བར་ཆུ་ཚ་
མོ་ཞིག་བུན་བུན་ཁོལ་བྱུང་། མ་གིར་མ་ལྷུང་ན་དགའ་སྟེ་སྙམ་ཙ་ན། རིལ་གྱིས་་་་་
ལྷུང་ནས་ཤ་རུས་ཐམས་ཅད་དཀར་སངས་ཀྱིས་བྲལ་སོང་། ཆུ་འདི་གྲང་ན་དགའ་སྟེ་
སྙམ་ཙ་ན། དེ་མ་ཐག་ཏུ་སིང་གིས་འཁྱགས་ནས། དེ་ལ་ལུས་འབྱར་ཏེ་མི་ཁོགས།
འབད་པས་ལུས་ཀྱི་ཕྱེད་འབྱར། ཕྱེད་ཁོགས་ནས་གློ་སྙིང་ཁྲོལ་ལེ་ཡོད་པའི་སྣང་བ་་་
ཤར་བར་འདུག་གསུངས། བདུན་པ་ཇོ་མོ་མང་ཆུང་མ་ནི། འཁྲུངས་ས་ག་ར་་་་་
ཡིན༑ བསམ་གླིང་དུ་བསྒོམས་པས་དུད་འགྲོའི་གནས་སྦྱོང་མང་པོ་ཤར། ཁྱད་པར་
ཀོ་ཀོ་གཡག་གི་ཉམས་ཤར་ཏེ་རྒྱ་ལམ་ཁ་ན་གོག་གོག་ཡོད་ཙ་ན། གཡག་མང་་་་་་
རྒྱུག་བྱུང་། འཁྱུས་པས་མ་ཐར་བར་གཡག་གིས་བཅར་གྱིས་བཏང་བའི་རྐྱེན་གྱིས་་་་་
ཉམས་སད། ཉམས་གསལ་དྲག་པས་གཟིགས་ཙ་ན་གཡག་མང་པོ་འགྲོ་འིན་འདུག་་་་
སྐད༑ རྗེས་སུ་སྣང་བ་བདེ་བར་ཤར་ནས་རེ་བ་ལ་སོགས་པའི་གོས་དང་། རྡོ་དང་།
ཚེར་མ་སོགས་རེག་པ་ཐམས་ཅད་བདེ་ཆེན་དུ་ཤར་ནས་གང་མི་བདེ་སར་བཞུགས་ཤིང་་
སྒོམ་པ་ཞིག་ཡིན་གསུངས། དེ་ལྟར་སློབ་མ་མང་དུ་བྱུང་མོད། སློབ་མའི་གཙོ་བོ་ནི་་
སྐུའི་དབོན། ཆོས་ཀྱི་སྲས་རྗེ་བཙུན་སྐུ་མཆེད་གཉིས་ཡིན་ལ། སློབ་དཔོན་རིན་པོ་
101

ཆེ་འདིར་གོང་མ་རྣམས་ལ་མི་འདྲེན་པ་ནི་རྗེ་ས་ཆེན་ཉིད་དང་གཉིས་སུ་མེད་པའམ།
རྟོགས་པ་མཉམ་པའི་དབང་དུ་བྱས་པས་ཟུར་དུ་མ་སྨོས་པ་ཡིན་ཞིང་། དེའང་རྗེ་་་་༌་
བཙུན་འདི་རྒྱ་གར་དུ་མི་ཐུབ་ཟླ་བ་ལ་སོགས་པ་པཎྜི་ཏ་བཅུ་གཅིག་ཏུ་སྐུའི་སྐྱེ་བ་བཞེས།
བོད་དུ་འཁྲུངས་པའི་ཚེའང་མཁའ་འགྲོས་རྡོ་རྗེ་གདན་གྱི་སྒོ་གོང་ལ་ཡི་གེ་སྦྱར་བ་ཀོ་་་་
ཤམྦྷིའི་པཎྜི་ཏ་དེ་བ་ཤཱིས་ཕྱོགས་ཀུན་ཏུ་བསྒྲགས་པས་རྩད་ཆོད་པར་བྱུང་། རིག་པའི་་
གནས་ཐམས་ཅད་ལ་ཐོགས་པ་མེད་པའི་མཁས་པ། དབུ་རྩེ་རྙིང་མར་ལམ་འབྲས་་་་་
གསུངས་པའི་ཚེ་རྗེ་བཙུན་གྱིས་འཇམ་དབྱངས་སོགས་མཐོང་སྣང་མི་འདྲ་བ་གསུམ་དུས་་
གཅིག་ཏུ་བསྟན་ནས་སློབ་མ་བཅུ་དགུ་དག་པའི་སྣང་བ་ལ་བཀོད་པ་དང་། རྗེ་བཙུན་་་་
ཆེན་པོ་ལ་རྒྱུ་དབང་གནང་དུས་དཔལ་ཀྱེ་རྡོ་རྗེ་རྟེན་དང་བརྟེན་པར་བཅས་པའི་དཀྱིལ་་་་
འཁོར་མངོན་སུམ་དུ་བསྟན་ཏེ། བདག་མེད་མ་དང་། བིརླ་པ་བཞིན་དུ་དབང་་་་་
བསྐུར་ཐོབ་བྱུང་ཕྱིར་ཉེ་རྒྱུད་དེ་ཉིད་ནས་དེད་ཀྱང་ཆོག་པ་ཡིན། གཞན་ཡང་པོ་ཊ་ལ་་་
སོགས་ཉི་མ་ཕྱེད་ཙམ་ལ་འཁོར་ཞིང༌། དེ་དག་ན་གནས་པའི་དཔའ་བོ་དང་རྣལ་་་་་
འབྱོར་མའི་ཚོགས་དང་ལྷན་ཅིག་ཏུ་སྤྱོད་པའི་བརྟུལ་ཞུགས་སྤྱོད་པ་སོགས་རྫུ་འཕྲུལ་དུ་་་
མ་ལ་དབང་འབྱོར་པ་དང་། ཉེར་གནས་ཡི་རང་འདུད་ཅེས་གསུངས་པས། ཉེ་བའི་
གནས་ཞེས་པ་ས་གཉིས་པ་དྲི་མ་མེད་པ་ལ་བཞུགས་པར་བཞེད་པ་ཡིན་གསུངས།
ལུས་མ་སྤངས་པར་མཁའ་ལ་སྤྱོད་པར་གཤེགས་པར་གྲགས་མོད། སློབ་དཔོན་རིན་་་་
པོ་ཆེའི་གདུང་གི་གསེབ་ནས་སྦྲང་བུ་ཆེ་ལྟ་བུའི་སྐད་བྱུང་ཞེས་འབྱུང་བ་ལ་དཔག་ན་སྐུ་་་་
གདུང་ཞིག་བཞག་པ་འདྲ། གང་ནའང་དེས་བྱིས་པ་འཇུག་པའི་སྒོ། ཆོས་ལ་འཇུག་
པའི་སྒོ། མཁས་པ་ལ་འཇུག་པའི་སྒོ་སོགས་བཞི་མཛད་བཞེད་པ་ལ་གཉིས་གྲུབ།
རྩ་རྒྱུད་བརྟག་གཉིས། སམྦུ་ཊ་རྣམས་ཀྱི་འགྲེལ་པ། ཀྱེ་རྡོར་མན་ངག་ལུགས་ཀྱི་་་་་
སྒྲུབ་ཐབས། དབང་ཆུ་སོགས་དང༌། ལུང་འདི་ཉིད་དང་སྦྱར་བ་ལ་སོགས་པའི་་་་་
གདམས་ངག་གི་ཡི་གེའང་འགའ་ཞིག་མཛད་དོ། །དེ་ལྟར་སྐུ་མཆེད་གཉིས་ལས་ཀྱང་་
གསུང་ངག་རིན་པོ་ཆེ་འདི་ལ་རྗེ་བཙུན་ཆེན་པོ་འདི་རང་སྐུ་དྲིན་ཆེ་ཞིང་གཙོ་བོར་གྱུར་པ་་་•བས་
ཡིན་ཏེ། སློབ་དཔོན་རིན་པོ་ཆེ་སོགས་རྗེ་ས་ཆེན་གྱི་སློབ་མ་གཞན་རྣམས་ལ་མ་བྱུང་་་་ས་གGIAསར
102.

བའི་ཤིན་ཏུ་ཉེ་བརྒྱུད་ཀྱི་གདམས་པ་ཁྱད་པར་ཅན་འདི་ལས་བྱུང་བ་དང་། སྔར་མེད་་་
པའི་གླེགས་བམ་ཕྱོགས་གཅིག་ཏུ་བསྒྲིགས་པ་སོགས་མཛད་དེ། འདིའི་རྣམ་ཐར་རྒྱས་
པ་ནི་ཡི་གེ་གཞན་ནས་འབྱུང་བ་ལྟར་ཡིན་ལ། བ།དེ་དག་ཏུ་མི་གསལ་བའི་ངོ་མཚར་ཆེ་་་
བའི་གཏམ་ནི། དབུ་རྩེ་རྙིང་མ་བཞེངས་པའི་ཚེ། ས་དེ་ན་ཀླུ་ནག་པོ་འཁུན་ཞེས་བྱ་་
བའི་གདུག་པ་ཅན་ཞིག་གནས་པའི་སར་ཕ་བོང་དམར་རོམ་མེ་བ་མང་པོ་ཡོད་པ་དེ་་་
ཕྱོགས་ལའང་འགྲོ་མི་ནུས་པ་ལྟ་བུ་ཞིག་ཡིན་པ་ལ། རྗེ་བཙུན་གྱིས་ཁོ་ལ། ངས་་་་་
འདིར་གཙུག་ལག་ཁང་བཞེངས་པ་ཡིན་པས་ཁྱོད་སྐྱོས་གསུངས་པ་ལ། ཁོ་སྡུག་་་་་
བསྔལ་དུ་གྱུར་ཏེ། ངའི་ནོར་གཞན་ལྟ་ཅི་སྨོས། གསེར་གཅིག་པོའང་འཁྱོལ་བ་་་་
དུས་མི་འོང་བར་འདུག་ཟེར་བ་ལ། དེ་ཐག་རིང་དུ་འབུད་མི་དགོས་པ། སེམས་་་་་
ཅན་སྤྱི་སྒོས་ལ་གནོད་པ་མི་བྱེད་པའི་དམ་བགགས་ཏེ། མོན་བཛྲ་རཱ་ཛས་བུམ་ཆུས་སྣ་
དྲངས༑ རྗེ་བཙུན་ཆེན་པོས་རྡོ་རྗེ་དྲིལ་བུ་བསྣམས་ཏེ་ཕྱི་ནས་བསྐྲད་པས་ཀླུ་བསྐྱས་པ་་
ལྟ་ཞོག །གནས་སའི་ཕ་བོང་རྣམས་ཀྱང་ལུག་དེད་པ་ལྟར་འཁྱུག་གིས་སོང་ནས་ད་ལྟ་་
བླ་བྲང་ཤར་གྱི་ལྟག་གི་ཕ་བོང་དམར་པོ་དེ་ཚོ་ཡིན་ཏེ། འབྱུང་པོ་མ་རུངས་པ་རྣམས་་་་
ཀྱིས་བཀའ་ལས་ཅུང་ཟད་ཀྱང་འདའ་མི་ནུས་པ་དང་། དེ་བཞིན་དུ་ཁ་ཆེ་པཎ་ཆེན་ས་་
སྐྱར་བྱོན་པའི་ཚེ། པཎ་ཆུང་རྣམས་ཀྱིས། ཁོང་རྡོ་རྗེ་འཛིན་པ་ཆེན་པོ་ཡིན་ཉེན་་་་་
ཡོད་དེ། རང་རེ་རྒྱ་གར་ཤར་ནུབ་ཐམས་ཅད་དུ་གྲགས་པའི་པཎྜི་ཏ་ཡིན་པས་ཕྱག་་་་་
ལན་མཛད་ན་མི་འོང་། ཞེས་བཅའ་བསྒྲིགས་བྱས། པཎ་ཆེན་གྱི་ཕྱི་ལ་རྡོ་རྗེ་་་་
འཇིགས་བྱེད་ཀྱི་བསྐྱེད་རིམ་བརྟན་པོ་ཡོད་པ་ཞིག་སྟོང་ཉིད་སྙིང་རྗེའི་རྩིས་མ་ཟིན་པར་་་་་
རྐྱེན་ངན་པས་མཚམས་སྦྱར་ཏེ་གདོན་མ་རུངས་པར་སྐྱེས་པ་ལྔ་བ་དགུ་བརྩེགས་ཞེས་བྱ་
བ་འོང་གིན་འདུག་པ་གཟིགས་པས། རྡོ་རྗེ་དྲིལ་བུ་ནམ་མཁའ་ལ་བཞག་སྟེ་བགེགས་
བསྐྲད་པས་ཁོ་རྒྱ་གར་ལ་ཟློག་ཀྱང་མ་ཐུབ། བོད་དུ་གནས་ཀྱང་མ་ནུས་པར་རྒྱ་ནག་་་་
གི་ཕ་མཐའ་རྒྱ་མཚོའི་འགྲམ་དུ་ཡུད་ཀྱིས་བྲོས། རྗེ་བཙུན་གྱི་པཎ་ཆེན་ལ་ཕྱག་མཛད་
པས༑ པཎ་ཆེན་གྱིས་ཕྱག་ལེན་མཛད། རྗེས་སུ་པཎ་ཆུང་རྣམས་ཀྱིས་ཅི་ཡིན་དྲིས་་་
པས༑ ཁོང་མ་ཧཱ་བཛྲ་དྷ་ར་གསང་བ་འདུས་པའི་དཀྱིལ་འཁོར་དུ་འདུག །དེ་ལ་་་་་
103

ཕྱག་མ་བཙལ་བས་འོང་ངམ་གསུང་སྐད། ཡང་ཐེངས་གཅིག་པཎ་ཆེན་གྱི་ཞལ་ནས།
རྗེ་ས་པཎ་ལ་ཁྱོད་ཀྱི་ཁུ་བོ་གང་མཛད་བལྟར་འགྲོ་གསུངས་པ་ལ། བདག་སྔོན་ལ་་་་་
འགྲོ་བར་ཞུས་པས། མི་བྱེད་བསྡོངས་ནས་འགྲོ་གསུངས་བྱོན། རྗེ་བཙུན་གས་་་་
འདུས་ཀྱི་བདག་བསྐྱེད་གྲུབ་ནས། མདུན་བསྐྱེད་ཀྱི་མཆོད་པ་མཛད་དགོངས།
རྡོར་དྲིལ་ཕྱག་ཏུ་བཟུང་ནས་བཞུགས་པ་ལ། པཎ་ཆེན་གློ་བུར་དུ་བྱོན་པས་བསུ་བ་མ་་
གྲུབ་དགོངས་པའི་འཚབས་པ་ལྟ་བུར་རྡོ་རྗེ་དྲིལ་བུ་སྟེགས་ལ་མ་འཁྱོལ་བར་བར་སྣང་དུ་
བཞག ་པཎ་ཆེན་གྱི་དགོངས་པ་ལ་ཆེད་དུ་མཛད་པ་ཡིན་དགོངས་ནས། དེ་ལ་ངོ་
མཚར་རྒྱུ་ཙམ་མེད་གསུངས་པ་ལ། རྗེ་བཙུན་གྱི་ཞལ་ནས་ངོ་མཚར་ལ་རེ་བྱས་པ་་་་
མིན་ལགས་ཞེས་སླར་སྟེགས་ལ་བཞག །དེར་པཎ་ཆེན་རྗེ་བཙུན་ཆེན་པོ་དང་དང་་་་
སྔས་སྦྲེལ་ནས་བཞུགས་ཏེ་བརྟགས་པས་སྐུ་གསུང་ཐུགས་ཀྱི་མཛད་པ་གང་ལའང་སྐྱོན་་་་
ཅིའང་མ་རྙེད། ཕྲེང་ཐག་འབྲེང་བ་ཞིག་གིས་མཛད་པ་ལ། ཁྱེད་མ་ཧཱ་བཛྲ་དྷ་ར་་་་་
ཡིན་པ་ལ་ཕྲེང་ཐག་རྒྱུད་སྡེ་ནས་བཤད་པའི་སྲད་བུ་དགུ་སྒྲིལ་ཞིག་བྱེད་པར་རིགས་་་་
ལ་གསུང་སྐད། ཡང་སྐབས་ཤིག་ན་པཎ་ཆེན་དཔོན་སློབ་ཀྱིས་ཉི་མ་གཟའ་འཛིན་་་་་
ཡོད་པར་གསུངས། རྗེ་བཙུན་གྱིས་མི་འོང་གསུངས། དེའི་ངང་ནས་པཎ་ཆེན་་་་་
དཔོན་སློབ་ཤངས་སུ་བྱོན། ཉི་མ་འཛིན་རྒྱུའི་ཉིན་མོ་ཁོང་དཔོན་སློབ་ཐམས་ཅད་་་་་
གཟའ་འཛིན་འོང་། རྗེ་བཙུན་གྱིས་མ་མཁྱེན་གསུངས་གཟིགས་པའི་ངང་ལ་སོང་མོད།
རྗེ་བཙུན་ཆེན་པོས་ཉི་མའི་རྒྱུ་བ་བཀག་པས་ཉི་མ་ལ་སྒྲ་གཅན་འཇུག་མ་ནུས་པར་་་་་
གཟའ་འཛིན་མ་བྱུང་བས། པཎ་ཆེན་གྱི་ཞལ་ནས། སྟོད་ཡ་གི་ན་དགེ་བསྙེན་རྒན་་་་
པོ་ཞིག་ང་རྒྱལ་གྱིས་གས་འགྲོ་འིན་ཡོད་གསུངས་དགོས་པ་བྱུང་བ་ལྟ་བུ། ཡོངས་སུ་་་
རྫོགས་པའི་པཎྜི་ཏ་ཆེན་པོ་རྣམས་ཀྱང་ཟིལ་གྱིས་གནོན་ནུས་པ་བྱུང་། ཡང་བྱང་གི་ཉི་
ལུང་དགོན་པ་ན་བཞུགས་པའི་ཚེ། དེ་ན་ཕུག་པ་གཉིས་གཤིབས་ཡོད་པའི་གཅིག་ན་་་་
རྗེ་བཙུན་བཞུགས། གཅིག་ན་ནག་ཚང་བྱས་པའི་བར་ན་བུག་པ་བྱས་པ་ཞིག་ཡོད།
སྐབས་ཤིག་མདུན་གྱི་ཐང་དེ་ན་ཡར་རྟ་པ་བརྒྱ་ཕྲག་མང་པོ་སླེབ་བྱུང་བ་ཐམས་ཅད་་་་
བཙུན་བཞུགས་སའི་ཕུག་པའི་ནང་དུ་སོང་། ཕྱག་ཕྱི་དེས་ཕུག་པ་ནས་ག་ལེར་བལྟས་
14

པས༑ ཧོར་གྱི་ཆས་བྱས་པའི་མི་མང་པོ་གྲལ་ལ་འཁོད། དེ་དག་གི་དབུས་ན་ཁྱེའུ་་་
དཀར་པོ་གཡུའི་ཐོར་གཙུག་ཅན་ཞིག་གིས་ལོ་ཙཱ་བ་བྱས་ཏེ། ཁོང་ཚོའི་ཞུ་བ་རྣམས་་་་
བོད་སྐད་དུ་བསྒྱུར་ནས་ཞུས། རྗེ་བཙུན་གྱི་བཀའ་ལུང་རྣམས་ཧོར་སྐད་དུ་བསྒྱུར་ནས་
འཆད་ཀྱིན་འདུག །དེའང་ཧོར་གྱི་ལྷ་གནམ་ཐེལ་དཀར་པོས་རྗེ་བཙུན་ལ་ཧོར་་་་་
ཡུལ་དུ་འབྱོན་དགོས་པའི་ཞུ་བ་མང་པོ་འབུལ་གྱིན་འདུག་པ་ལ། རྗེ་བཙུན་གྱི་ཞལ་་་་
ནས༑ ད་ང་ན་སོ་རྒས། ཁྱེད་ཧོར་དང་ལས་འབྲས་ཆེར་མེད་པས་ཕན་མི་ཐོགས།
མ་འོངས་པ་ན་ངའི་དབོན་པོ་ཀུན་དགའ་རྒྱལ་མཚན་བྱ་བ་དེ་སྤྱན་དྲོངས་ཤིག ། ཁྱེད་་་་
ལ་ཕན་ཐོགས་ཆེན་པོ་འབྱུང་གསུངས། ལོ་ཙཱ་བ་དེ་གཉན་ཆེན་ཐང་ལྷ་ཡིན། དེར་་་་
རྗེ་བཙུན་གྱི་ཞལ་ནས་ཆང་འདྲ་མེད་དམ་གསུངས་པ་ལ། ཐོད་པ་ཕྱེད་ཙམ་འདུག་པ་
ཕུལ་བས། རྗེ་བཙུན་གྱིས་འབྲུ་གསུམ་གྱིས་བྱིན་གྱིས་བརླབས་ཏེ་གཏོར་སོང་བས།
ཁོང་རྣམས་ལ་གཟི་གཟི་བོག་བོག་འཐུང་རྒྱུ་བྱུང་། མཚན་ཡལ་ཡལ་ཧོར་གྱི་སྐད་དུ་གླུ་
ལེན༑ བྲོ་འཁྲབ། དགའ་བའི་རྣམ་འགྱུར་མང་པོ་བྱས། ནམ་ལངས་པ་དང་གྱེས་
སོང་༑ དེ་ལྟར་ཧོར་གྱི་ལྷ་གནམ་ཐེལ་དཀར་པོ་རྗེ་བཙུན་ཆེན་པོས་དམ་ལ་བཏགས་་་་
པའི་ཕན་ཡོན་གྱིས། ཕྱིས་སུ་རྗེ་ས་པཎ་རྒྱལ་བུ་གོ་དན་གྱིས་གདན་དྲངས། བོད་་་་
ཆོལ་ཁ་གསུམ་པོ་དབང་དུ་བསྡུས་པའང་རྗེ་བཙུན་ཆེན་པོའི་སྐུ་དྲིན་ཡིན། ཁྱད་པར་་་་་
རྗེ་ས་ཆེན་བདེ་བར་གཤེགས་ནས་ལོ་བཞི་བཅུ་ཞེ་བཞི་སོང་བ། རྗེ་བཙུན་ཉིད་དགུང་་
ལོ་ང་དྲུག་བཞེས་པའི་ཚེ། སྙེ་མོའི་གཙང་ཁ་དགོན་པར་བཞུགས་པའི་དུསji |
མནལ་ལམ་དུ་རྗེ་བཙུན་ས་སྐྱ་པ་ཆེན་པོ་ཡང་ཡང་དུ་འབྱོན་པ་ཞིག་བྱུང་བས། སྔ་སོར་
རྗེ་ས་ཆེན་རྣལ་འབྱོར་དབང་ཕྱུག་དང་མཇལ་དུས་ཀྱང་ཐོག་མར་གནལ་ལམ་དུ་ཡང་་་་་་
ཡང་བྱོན་ཞེས་གྲགས་པ་དེ་དྲན། ཅི་ཡིན་མི་ཤེས་དགོངས། སྐུ་མཚམས་དམ་པར་་་་
བཅད་དེ་གསོལ་བ་བཏབ་པས། རེ་ཞིག་ན་རྗེ་བཙུན་ས་ཆེན་དངོས་སུ་བྱོན་ཏེ་རྡོ་་་་
དཀར་འཇམ་གྲུ་བཞི་པ་ལ། པདྨ་འདབ་བརྒྱད་ཀྱི་དབུས་སུ་ཧཱུྃ་དང་ཨོཾ། ཕྱོགས་་་་་
བཞིར་ཡ་ར་ལ་ཝའི་ཡི་གེ །མཚམས་ཀྱི་འདབ་མ་བཞི་སྟོང་པར་ཡོད་པ་ཞིག་གནང་་་་
ནས༑ བུ་སྔར་ཁྱོད་ལ་བསྟན་པའི་ཆོས་ཐམས་ཅད་ཀྱི་དོན་འདིར་འདུས་པ་ཡིན་་་་་
05

གསུངས་ནས། དང་པོ་ཆོས་ཉིད་གདན་དུ་བྱ། །སོགས་ཀྱི་ཚིགས་བཅད་གསུངས་་་་
སོ༑ །དེའང་། དང་པོ་ཆོས་ཉིད་གདན་དུ་བྱ། །ཞེས་པས་རྒྱུ་དུས་ཀྱི་ལྟ་བ།།
གཉིས་པ་རླུང་ལ་སྤུར་ཟིན་བྱ། །ཞེས་པས་རླུང་གི་རྣལ་འབྱོར། གཏུམ་མོའི་མེ་དྲོད་
རབ་ཏུ་བསྐྱེད། །ཅེས་པས་ཐིག་ལེའི་རྣལ་འབྱོར། བྱང་སེམས་ཆུ་རྒྱུན་དབུ་མ་་་་་
གཞུག །ཅེས་པས་ཕྱག་རྒྱའི་རྣལ་འབྱོར། ། ས་སོགས་འབྱུང་བ་དབང་དུ་སྡུད། །
ཅེས་པས་རྡོ་རྗེའི་རྦ་རླབས། ཡེ་ཤེས་ལྔ་ནི་མངོན་གྱུར་ནས། །འཆི་བ་མེད་པའི་་་་་
གནས་ཐོབ་བོ། །ཞེས་པས་འབྲས་བུ་སྟེ། གསུང་ངག་རིན་པོ་ཆེ་ལམ་རྫོགས་པར་་་་
བརྡའི་སྒོ་ནས་སྟོན་པ་བརྡ་དོན་གསལ་བ་ཞེས་བྱ་བའི་གདམས་པ་ཁྱད་པར་ཅན་འདི་་་་་
གསུངས༑ མདོར་ན་རྗེ་བཙུན་ཆེན་པོ་ལ་བརྒྱུད་པ་གསུམ་མངའ་བའི་རིང་རྒྱུད་དང་།
ཉེ་བརྒྱུད་གཉིས་ལས་འོངས་པའི་གདམས་པ་རྣམས་ནི། རྗེ་ས་ཆེན་ཡབ་སྲས། །
གཉན་ཕུལ་བྱུང་བ་གཙུག་ཏོར་རྒྱལ་པོ། རྒྱ་སྒོམ་ཚུལ་ཁྲིམས་གྲགས་དང་བཞི་ལས་་་་
ལམ་ཡོངས་སུ་རྫོགས་པར་གསན་ཏེ་བརྒྱུད་པ་གསུམ་འདུས་སུ་གྱུར། དེའང་ཉེ་་་་
བརྒྱུད་ཀྱི་བརྒྱུད་པ་ནི། གཞུང་བཤད་ཀྱི་སྒབ་ཏུ་བྲིས་ཡོད་པའི་ཚིགས་བཅད་འདི་་་་་
སློབ་དཔོན་རིན་པོ་ཆེས་མཛད་པ་ཡིན་ལ། ད་ལྟ་རྗེ་བཙུན་གྱི་གསུང་ཡིན་ཟེར་བའི། །
ཡེ་ཤེས་ཟླ་བ་དྲི་མེད་མིག་ལ་ཤར། །སྡེ་སྣོད་གསུམ་གྱི་ཡོན་ཏན་གསལ་བར་བྱས། །
རྒྱ་མཚོའི་ནང་ན་ནོར་བུ་ལྟ་བུར་མཛེས། ། བློ་གསལ་རྣམས་ཀྱིས་རྟོགས་གྱུར་གཞན་་་་་
གྱིས་མིན། །ཞེས་གསུངས་པའི་དོན། ཡེ་ཤེས་ཟླ་བ་སྟེ། ཟླ་བ་གཅིག་གི་བརྡས་་
མཚོན་པའི་བརྒྱུད་པ་དང་པོ་སངས་རྒྱས་རྡོ་རྗེ་འཆང་ཆེན་པོས། མིག་སྟེ་བརྒྱུད་་་་་་
གཉིས་པ་རྣལ་འབྱོར་དབང་ཕྱུག་ལ་གདམས། སྡེ་སྣོད་གསུམ་གྱིས་མཚོན་པའི་བརྒྱུད་
པ་གསུམ་པ་རྗེ་ས་ཆེན་གྱིས་གཞུང་དང་གདམས་པ་རྣམས་གསལ་བར་བྱས། རྒྱ་མཚོ་
སྟེ་བརྒྱུད་པ་བཞི་པ་སློབ་དཔོན་རིན་པོ་ཆེ་ཡིན་ལ། དེ་ལྟ་བུའི་ཉེ་བརྒྱུད་དེ་བློ་གྲོས་་་་་
དང་ལྡན་པ་མ་གཏོགས་གཞན་གྱིས་རྟོགས་པར་མི་ནུས་སོ། །ཞེས་གསུངས་ཤིང་།
ཟཔས་
དེ་བཞིན་དུ་རྗེ་བཙུན་རིན་པོ་ཆེ་ལ་རམ་སྡིང་མ་བ་འབྱུང་གནས་རྡོ་རྗེས། རྒྱུད་སྡེ་་་་
བདུན་ཅུ་རྩ་གཉིས་ཀྱི་བརྒྱུད་པ་གང་ཡིན་དྲིས་པའི་ལན་གྱི་ཚིགས་བཅད་ད་ལྟ་སྟོང་ཐུན་་་
106

གྱི་མཇུག་ཏུ་བྲིས་པའི། བླ་མེད་ཕྱོགས་ནི་རིས་བསྒྱུར་མིག་བཅས་པ། །རིགས་་་་་
བྱེད་ཀྱིས་གསལ་ལག་པས་མེ་ལ་བགོ །དེ་འོད་ཀུན་གསལ་ཆུ་གཏེར་འབྱུང་བར་་་་་
བབས༑ །བློ་ལྡན་དོན་འདི་ཤེས་ན་སྨྲ་བར་གྱིས། །ཞེས་གསུངས་པའི་དོན།
རྣལ་འབྱོར་བླ་མེད་ཀྱི་རྒྱུད་ཕྱོགས་ནི་བཅུ་ཡིན་ལ། དེ་རི་སྟེ་བདུན་གྱིས་བསྒྱུར་བའི་་་་
བདུན་ཅུ། དེ་ལ་མིག་སྟེ་གཉིས་ཀྱིས་བརྒྱན་པས་བདུན་ཅུ་རྩ་གཉིས་ཡིན་ལ། དེ་
རྣམས་འཆད་ཐབས་ཀྱི་མན་ངག་རིག་བྱེད་ཀྱིས་གསལ་ཏེ་རྒྱུད་ཚད་མ་བཞི་དང༌།
མན་ངག་ཐམས་ཅད་སྙན་བརྒྱུད་བཞིས་བཅིངས་ནས་འཆད་པའི་ཚུལ་འདི། ལག་པ་
སྟེ་བརྒྱུད་པ་གཉིས་པ་བིརྱ་པས། མེ་སྟེ་བརྒྱུད་པ་གསུམ་པ་ས་ཆེན་ལ་གསུངས་པ་
ཡིན་ལ། དེའི་རྒྱུད་དང་མན་ངག་ཐམས་ཅད་ཆུ་གཏེར་ཏེ་བརྒྱུད་པ་བཞི་པ་སློབ་དཔོན་
རིན་པོ་ཆེ། འབྱུང་བའི་བརྡས་མཚོན་པ་བརྒྱུད་པ་ལྔ་པ་རྗེ་བཙུན་རིན་པོ་ཆེ་ཉིད་་་་་་
བབས་སོ། ། བློ་ལྡན་དག །དེ་ལྟ་བུའི་དོན་ཤེས་སམ་ཞེས་གསུངས་པ་འདིས་ཤེས་་་་་
པ་ཡིན་གསུངས། མདོར་ན་བརྒྱུད་པ་དེ་དག་དང་ལྡན་པའི་གསུང་ངག་རིན་པོ་ཆེ་་་་
མན་ངག་རྣམས་ཕལ་ཆེ་བ་སྙན་བརྒྱུད་ཉིད་དུ་བཞུགས་ཤིང་། ཡི་གེ་ཐོར་བུ་རྣམས་་་་་
ཀྱང་ཤིན་ཏུ་གཅེས་པ་སག་སྒམ་ཞིག་ཏུ་བཞུགས་པ་མ་གཏོགས་གླེགས་བམ་ཕྱོགས་་་་་
གཅིག་ཏུ་བཀོད་པ་མེད་པ་ལ། རྗེ་བཙུན་འདིས། འཁོར་འདས་དབྱེར་མེད་་་་་
འགྲེལ༑ ཁྲིད་ཀྱི་གཞུང་ཤིང་བཞི་ལ་སོགས་པ་ཡི་གེ་མང་དུ་མཛད། དེ་ཐམས་ཅད་
ཀྱང་དཀར་ཆག་དང་བཅས་ཏེ་གླེགས་བམ་གཅིག་ཏུ་བསྡུ་བར་མཛད་པ་ཡིན་པས་་་་་
གདམས་པ་འདི་ལ་ཤིན་ཏུ་སྐུ་དྲིན་ཆེ་བ་ཡིན་གསུངས། དེ་དུས་གླེགས་ཤིང་དང་ན་་་་་
བཟའ་གཉིས་ཆར་སེར་པོ་ཡོད་པས་པོད་སེར་དུ་གྲགས། དེ་ལྟར་བསྟན་པ་རིན་པོ་ཆེ་
གསལ་བར་མཛད་དེ། བྱང་ཕྱོགས་ཀྱི་སངས་རྒྱས་ཀྱི་ཞིང་གསེར་མདོག་ཅན་དུ་མངོན་
པར་རྫོགས་པར་སངས་རྒྱས་ཟིན་པ་ཡིན་གསུངས། དེ་ལ་སློབ་མ་དུ་མ་བྱུང་མོད། །
ཆོས་སྲས་དང་། རིགས་ཀྱི་དབོན་པོ། སློབ་མ་ཐམས་ཅད་ཀྱི་གཙུག་གི་ནོར་བུ་་་་
རྗེ་བཙུན་ས་སྐྱ་པཎྜི་ཏ་ཆེན་པོ་ཡིན་ཏེ། འདིའི་རྣམ་པར་ཐར་པ་རྒྱས་པ་ལོགས་སུ་་
འབྱུང་བའི་ཡི་གེ་ལས་བྱུང་བ་ལྟར་གསུངས་ལ། འདིས་རྟེན་འབྲེལ་ལྔའི་ཡི་གེ །
107

འཁོར་བཞིའི་རྒྱ་ལ་སོགས་པ་གདམས་ངག་གི་ཡི་གེ་དུ་མ་མཛད་ལ། ད་ལྟ་ནི་མངོན་་་་
པར་རྫོགས་པར་སངས་རྒྱས་ནས་ཡུན་ཡང་རིང་པོ་སོང་བ་ཡིན་ཏེ། འཕགས་པ་རིན་་་་
པོ་ཆེས་བཀའ་གདམས་དོ་སྐོར་བའི་དྲིས་ལན་དུ། ངེད་ཀྱི་བླ་མ་ཆོས་རྗེ་སངས་རྒྱས་་་་་
ནས་ལོ་འགའ་ཡང་འདས་ཞེས་གསུངས་པས་ཤེས་གསུངས། འདི་ལ་སློབ་མའི་་་་་
ཚོགས་དཔལ་གྱི་མཐའ་ཅན་དང་། རྒྱལ་མཚན་གྱི་མཐའ་ཅན་ལ་སོགས་པ་དུ་མ་བྱུང་་
བའི་ནང་ནས། ཁང་སྟོན་འོད་ཟེར་རྒྱལ་མཚན་ནས་བརྒྱུད་དེ། སོ་སོར་ཐར་པ་་་
སྡོམ་རྒྱུན་ཡང་དེང་སང་ལོ་ཕུ་ཕྱོགས་ན་མ་ཆད་ཙམ་ཡོད། སློབ་མའི་གཙོ་བོ་ནི། །
བཤད་པའི་རྒྱུད་འཛིན་ལྷོ་དམར་རྣམ་གཉིས། གདམས་ངག་བརྒྱུད་འཛིན་གྲུབ་་་་
ཚོགས་རྣམ་གཉིས། སྒྲུབ་པའི་བརྒྱུད་འཛིན་རྒྱལ་བ་ཡང་དགོན་པ་སོགས་དུ་མ་བྱུང་་་་
བ་ལས། དམར་ཆོས་ཀྱི་རྒྱལ་པོས་རྗེ་ས་པཎ་གྱི་གསུང་ཇི་ལྟ་བར་བཀོད་པའི་རྣམ་་་་་
ཐར་ཞིབ་མོ་རྡོ་རྗེ། གཞུང་བཤད་དམར་མ་སོགས་མཛད་དེ། སྒོང་སྟོན་ཤེས་རབ་
འབུམ་ལ་གནང་། དེ་ལ་དཀར་པོ་བྲག་པ་རིན་ཆེན་སེང་གེས་གསན་ཏེ། དེང་སང་་་
གི་བར་དུ་བརྒྱུད་པ་མ་ཆད་པར་ཡོད་ལ། ལྷོ་པ་རིན་ཆེན་དཔལ་ནི། རྗེ་ས་པཎ་ལ་་་
ཁྲིད་ཀྱི་ཡི་གེ་ཞུ་བར་རྒྱ་ནག་ཏུ་འབྱོན་པ་སོགས་མན་ངག་འདིའི་ཕྱོགས་སུ་དཀའ་བ་ད་་་་
མ་སྤྱད་ཅིང་ཡི་གེ་ཡང་ཐོར་བུ་མཛད་མོད། དེང་སང་བརྒྱུད་པ་ནི་མི་སྣང་། གྲུབ་་་
ཐོབ་ཡོན་ཏན་དཔལ་ནི། རྗེ་ས་པཎ་གྱི་གཟིམས་དཔོན་ལོ་དྲུག་ཏུ་མཛད་དེ།
གདམས་ངག་ལམ་འབྲས་ཡོངས་སུ་རྫོགས་པ་སོགས་རྗེ་དེ་ལ་མངའ་བའི་ཆོས་ཕལ་ཆེར་
ཐོབ་པ་ཞིག་ཡིན་ལ། ཚོགས་སྒོམ་རིན་པོ་ཆེ་ནི། མཁས་གྲུབ་ཆེན་པོ་རྗེ་ས་པཎ་ལོ་
བཅུ་གསུམ་བརྟེན་ནས་དེ་ལ་མངའ་བའི་ཆོས་མཐའ་དག་དང་། ཁྱད་པར་ལམ་འབྲས་
ལམ་ཡོངས་སུ་རྫོགས་པར་གསན་ནས། སྐྱེར་ཕུ་རྫི་ལུང་ཡང་ཟེར། བསམ་གཏན་་་་
གླིང་ཡང་ཟེར་བ་དེར་སྒྲུབ་པ་ཁོ་ན་གཙོ་བོར་མཛད་པ་ཞིག་ཡིན་ནོ། །དེ་ལྟར་སློབ་མ་་
མང་དུ་བྱུང་བ་ཐམས་ཅད་ཀྱི་གཙོ་བོ་ནི། ཆོས་ཀྱི་སྲས། སྐུའི་དབོན་དུ་གྱུར་པའི་་་་་
ཆོས་ཀྱི་རྒྱལ་པོ་འཕགས་པ་རིན་པོ་ཆེ་སྟེ། དེའང་ཡབ་ཟངས་ཚ་བསོད་ནམས་རྒྱལ་་་་་
མཚན་གྱིས་ཚོགས་བདག་གཟིར་བས། མངར་རིས་གླང་རི་ཐང་གི་སེ་སྟོན་རི་བ་བྱ་བ་་
108

དེ་ཁམས་གསུམ་དབང་དུ་འདུ་བའི་ནུས་ལྡན་དུ་མཁྱེན་ནས་ཚོགས་བདག་གིས་དེ་ལ་་་་་
གསོལ་བ་བཏབ་པས་བསམས་བཞིན་དུ་སྐུའི་སྐྱེ་བ་བཞེས་པ་སྟེ། རྣམ་ཐར་རྒྱས་པ་
ལོགས་སུ་འབྱུང་བའི་ཡི་གེ་བཞིན་གསུངས། དེ་ལ་སློབ་མ་ཇི་སྙེད་བྱོན་ཀྱང་། ཧ་་་
ཅང་ཕྲིན་ལས་ཆེས་པས་གནས་གཅིག་ཏུ་ཡུན་རིང་མ་བཞུགས་པའི་དབང་གིས་རྒྱུད་་་་་་
གདམས་ངག་རྫོགས་པར་ཐོབ་པ་ནི་ཉུང་ལ། དགའ་ལྡན་པ་བཀྲ་ཤིས་དཔལ་གྱིས་་་་་
རྒྱུད་གསུམ་གྱི་བཤད་པ་མཛོ་འགྲོས་མ་ཡོངས་སུ་རྫོགས་པར་གསན། བླ་མ་ཞང་་་་
དཀོན་མཆོག་དཔལ་བས་གསུང་ངག་གི་ཁྲིད་མཛོ་འགྲོས་མ་དེ་ཡོངས་སུ་རྫོགས་པར་་་་་
གསན་ཏེ། དེའང་། དགེ་སློང་ཀུན་བློ་དང་ཁོང་གཉིས་ཀྱིས་གདམས་ངག་ཞུ་བ་ཁོ་་་
ན་ལ་ཞབས་གཏད་དེ་རྒྱ་ཡུལ་ལ་བྱོན་པ་དང་། འཕགས་པ་རིན་པོ་ཆེ་བོད་ལ་ཡར་་་་་
ཕེབ་པ་མདོ་ཁམས་ཀྱི་གཙོ་མདོ་གནས་གསར་བྱ་བར་མཇལ། ལོ་རྒྱུས་ཞུས་པས།
སྤྱིར་དིང་སང་ངའི་རྩར་དབུས་གཙང་ཁམས་གསུམ་གྱི་མི་མང་པོ་འོང་གིན་འདུག་མོད།
ཕལ་ཆེར་ཚེ་འདི་ཁོ་ནའི་ཆེད་མིན་པ་ཆོས་དོན་དུ་གཉེར་བ་མ་བྱུང་། ཁྱེད་གཉིས་ཐག་་
རིང་པོ་ནས་ཆོས་དོན་དུ་གཉེར་བ་ངོ་མཚར་གསུངས་ནས། ལོ་གསུམ་ལ་ལམ་ཡོངས་
སུ་རྫོགས་པར་ཐོབ། བླ་མའི་ཐུགས་ཀྱི་སྲས་གཅིག་པུར་གྱུར་པ་ཡིན་ལ། དགེ་་་་
སློང་ཀུན་བློ་ནི་ཁོང་རང་ཐུགས་དམ་འཕེལ་བོ་མ་གཏོགས་བརྒྱུད་པ་འཛིན་པ་མ་བྱུང་་་་་
གསུངས༑ དེ་ལ་གྲུབ་ཆེན་བྲག་ཕུག་པ་ཆེན་པོས་གསན་ཏེ། དེའང་སྤྱིར་གསུང་་་་་
ངག་རིན་པོ་ཆེ་ལ། ཚོགས་གྲུབ་དབོན་གསུམ་ཞེས་གྲགས་པ་དེ་ཁམ་ཆེ་བ་ལྟ་བུ་ཡིན་་་
པ་ལས་དེ་གསུམ་ཆར་གྱི་གདམས་པའི་བཀའ་བབས་བླ་མ་འདི་ལ་མངའ་བ་ཡིན་ཏེ།
དེའང་༑ གྲུབ་ཐོབ་ཡོན་ཏན་དཔལ་བའི་ལམ་རྫོགས་པའི་སློབ་མ་རྭ་གཉིས་པ་རྒྱལ་་་་་
བ་རིན་ཆེན་ནམ། རིན་ཆེན་རྒྱལ་མཚན་ཡང་ཟེར་བ་དེ་ལས་གསུང་ངག་རིན་པོ་ཆེ་་་་
ལམ་རྫོགས་པ་ཞིག་ཞང་དཀོན་མཆོག་དཔལ་གྱིས་གསན། སླར་ཆོས་འདིའི་བདག་་་་
པོ་ཡིན་པར་དགོངས་ནས་འཕགས་པ་རིན་པོ་ཆེ་ལས་གསན་པ་ན་དབོན་དང་གྲུབ་ཐོབ་་་
ནས་བརྒྱུད་པ་གཉིས་བླ་མ་ཞང་ལས་གསན། ཚོགས་སྒོམ་རིན་པོ་ཆེའི་སློབ་མ་གྲུ་་་
ཆེན་ཉན་ཆེན་པ་ལས་རྗེ་བྲག་ཕུག་པས་ལམ་ཡོངས་སུ་རྫོགས་པར་གསན་པས་ན་བརྒྱུད་
109

པ་གསུམ་ཆར་གྱི་བཅུད་འདུས་པ་ཡིན་ཞིང་། རྗེ་བྲག་ཕུག་པ་འདི་ས་སྐྱ་པའི་ཆོས་ལ་་་
ཚད་མར་གྱུར་པ་ཞིག་ཡིན་པས་ན། རྗེ་བླ་མ་དམ་པས་ཀྱང་། ཐོག་མར་ཕོ་མ་སྟག་་
རི་བ་གུ་རུ་དཔལ་ལྡན་སེང་གེ་ལས་གསུང་ངག་གསན་མོད། སླར་འདིར་བསྐྱར་ནས་་་་
གསན་པ་དང་། དེང་སང་གི་བར་དུའང་ཕྱག་ལེན་ཕྲ་རགས་ཀུན་ལ་བྲག་ཕུག་པ་་་་་
དུས་སུ་ཡོད་མེད་ཅེས་དཔང་དུ་བྱེད་པ་ཡིན་གསུངས། གྲུབ་ཆེན་བྲག་ཕུག་པ་ལ་ལམ་་
རྫོགས་པའི་སློབ་མ་རྗེ་བླ་མ་དམ་པ། རི་ཁྲོད་པ་བློ་གྲོས་བརྟན་པ། བྲག་ཕུག་་་་་་
དཀོན་མཆོག་རྒྱལ་མཚན་རྣམས་བྱུང༌། ཡང་བྲག་ཕུག་པའི་སློབ་མ་ཁམས་པ་གླིང་་་་་
ཚང་ལམ་འབྲས་པ་བློ་གྲོས་དཀར་པོ་བྱ་བས་གསན། ཁོང་གིས་ཁམས་སུ་འཆད་ཉན་་
མང་པོ་བྱས་པར་ཁམས་པ་གྱོན་ཇོ་ཡེ་ཤེས་དཔལ་བྱ་བས་ཞུས། དེར་སླར་དབུ་་་་་
གཙང་དུ་བྲག་ཕུག་པའི་དྲུང་དུ་འོང་ནས་སྣང་གསུམ་ཐོབ་མཚམས་སུ་བྲག་ཕུག་པ་་་་
གཤེགས༑ ཁྲིད་ཀྱི་འཕྲོ་རི་ཁྲོད་པས་བསྐྱངས་ཏེ། ཕག་རི་ཁར་བྱོན་ནས་ལོ་མང་པོ་
སྒྲུབ་པ་དང་སློབ་གཉེར་ནན་ཏན་མཛད་དེ། ས་སྐྱར་བྱོན་པས་ལམ་འབྲས་པ་ཡེ་ཤེས་་
དཔལ་དུ་གྲགས་ཏེ་འཆད་ཉན་མང་དུ་མཛད། དེའི་སློབ་མ་ཁམས་པ་ཆོས་གླིང་པ་བློ་
བཟང་དཀར་མོ། ཕྱིས་ལམ་འབྲས་པ་བློ་བཟང་དཀར་མོར་གྲགས་ཏེ། ཁོང་དཔོན་
སློབ་དེ་དག་གིས་ཀྱང་བཤད་སྒྲུབ་མང་པོ་མཛད། འདི་དག་ནས་བརྒྱུད་པ་རྣམས་ལ་་་་་
རྣམ་འགྲེལ་བཅུ་གཅིག་གི་ལུང་རྒྱུན་བྱེད་མོད། རྗེ་བཙུན་ཆེན་པོའི་དོན་དུ་མཛད་ཟེར་་
བ་སོགས་ཡོད་དེ། དེང་སང་གི་བཅུ་གཅིག་པོ་དང་ཅུང་མི་འདྲ་ཞིང་། ལུང་དེ་དག་་་་
གིས་གོའང་མི་ཆོད་པ་ཡིན་གསུངས། རྗེ་བླ་མ་དང་། རི་ཁྲོད་པ་གཉིས་ཆར་ལ་་་
རྗེ་དཔལ་ལྡན་ཚུལ་ཁྲིམས་པས་གསན། དེ་ལ་གྲུབ་ཆེན་བུདྡྷ་ཤྲཱི་དང༌། ཤར་ཆེན་ཡེ་
ཤེས་རྒྱ་མཚན། མེ་ཉག་གི་སྟོན་པ་རིན་ཆེན་རྡོ་རྗེ་གསུམ་ལས། ཕྱི་མ་ཁམས་སུ་་་
གཞོན་ནུ་ལ་གཤེགས་ནས་གཞན་ཕན་མ་བྱུང་། ཤར་ཆེན་པ་ལ་རྗེ་དཔལ་ལྡན་པས་་་་
སྒྲུབ་པ་ལུང་སྦྱིན་གྱི་དུས་ལོ་བཅོ་བརྒྱད་ཀྱི་བཀའ་རྒྱ་མཛད་གདའ་བ། དགོན་པ་བས་་
ས་ཆེན་ལ་མཛད་པ་ལྟར་དུ་གདའ་སྟེ་རྗེ་དགོན་པ་བས་ཏིག་ཏིག་བྱུང་འདུག །འདིར་་་་
ཅུང་མ་ཐིགས་པ་ཡིན་ནམ། བཀའ་རྒྱ་མ་ཐིམས་པ་ལ་ཤར་ཆེན་པ་གཤེགས་ནས།
11)

ཀྱེ་རྡོར་མན་ངག་ལུགས་ཀྱི་དབང་ཙམ་དང་། ལམ་ཟབ། བིར་སྲུང་སོགས་མན་
ངག་ཕྲ་མོ་ལས་རྫོགས་པར་གནང་རྒྱུ་མ་བྱུང་། དེས་ན་ངོར་ཆེན་རྡོ་རྗེ་འཆང་གིས་་་་་
གསུངས་ངག་གསན་བཞེད་པ་ན། ལོ་ཙཱ་བ་སྐྱབས་མཆོག་རྗེ་བླ་མའི་ཞལ་སློབ་གྲོགས་
ཆེ་བ་ཡིན་པས། དེར་ཕེབ་སྟེ་སྣང་གསུམ་ཡན་གསན་པ་ན། ས་ལུགས་འདྲེས་མེད་་
ཅིག་ཅུང་མ་བྱུང་བས་ཐུགས་ཁ་མ་ཁེངས་པ་དང་། མནལ་ལམ་དུ་ལུང་བསྟན་བྱུང་བ་་་
ལྟར་ཡར་བྱོན་ཏེ། རྩད་བཅད་པས། གྲུབ་ཆེན་བུདྡྷ་ཤྲཱི་ཉིད་དྲག་པར་གསན་ནས་་་་་
དྲུང་དུ་བྱོན་པས། གཟིམས་ཁང་། སྤོས་སྣ་བྱེད་མི། བླ་མ་རང་གི་སྐུའི་དབྱིབས་་
སོགས་མནལ་ལམ་དུ་བྱུང་བ་ཇི་ལྟ་བར་འདུག་པས་ཐུགས་མཉེས། གདམས་ངག་་་་་
རྫོགས་པར་ཐོབ། དེ་ལ་རྗེ་སེམས་དཔའ་ཆེན་པོས། དེ་ལ་བདག་ཆེན་རྡོ་རྗེ་འཆང་་་
ཆེན་པོས་གསན་པ་ཡིན་གསུངས། ཡང་ཚོགས་གྲུབ་དབོན་གསུམ་གྱི་རྗེས་སུ། ལ་་
ཉན་ཞང་གསུམ་ཞེས་བྱ་བ་ཁམ་ཆེ་བར་བྱེད་པ་ལས། ལ་རུ་བ་ནི། ལ་རུ་གསེར་་་་་
ཁང་བ་ཞེས་པའི་སྡེ་དཔོན་གྱི་རིགས་སུ་འཁྲུངས། ཤར་པ་རྡོ་རྗེ་འོད་ཟེར་བསྟེན་ནས་་་་
རྒྱུད་གསུམ་མན་ངག་དང་བཅས་པ་ལ་སྦྱངས། ང་མཁས་སོ་སྙམ་པའང་ཆེན་པོ་ཡོད་་་་
པའི་ཚེ། གྲུབ་ཐོབ་ཡོན་ཏན་དཔལ་དང་མཇལ་བས། སྔར་གྱི་དེ་ཚིག་ཙམ་དུ་སོང་་་
འདུག་པས་ལམ་འབྲས་ལམ་རྫོགས་པར་ཞུས། ལ་རུ་བ་བསོད་ནམས་སེང་གེའི་སློབ་
མ་དོན་རི་གྲགས་ཆེན། དེ་ལ་ཀུན་མཁྱེན་གངས་ཁྲོད་པ། དེ་ལ་པཎ་ཆེན་མ་ཏིས་་་་
ལམ་རྫོགས་པ་ཞིག་གསན་མོད། ཀུན་མཁྱེན་ཇོ་ནང་པ་ལ་སྦྱོར་དྲུག་གསན་པའི་སོར་་
སྡུད་ཀྱི་ཏིང་ངེ་འཛིན་དེས་དབང་གི་ཆུ་བོ་མ་ནུབ་པར་འགྲོ་གསུངས། ལམ་དུས་ཆག་་་་
མེད་མ་མཛད་པས། ཐེག་ཆེན་ཆོས་རྗེས་གསུང་ངག་རྫོགས་པར་གསན་ཀྱང་།
དོན་གྱི་བརྒྱུད་པ་མི་འོང་བར་གཟིགས་ནས། སླར་ས་སྐྱར་བུ་སྟོན་དབང་ཕྱུག་དར་་་་་
རམ༑ དབང་ཕྱུག་རྒྱལ་པོ་ཞེས་བྱ་བ་བྲག་ཕུག་པ་དཀོན་མཆོག་རྒྱལ་མཚན་གྱི་སློབ་་་
མ་ཞིག་ལ་གསན་པས་ཚིག་དོན་གྱི་བརྒྱུད་པ་གཉིས་བྱུང༌། ཐེག་ཆེན་རིན་པོ་ཆེ་ལས་
རྗེ་བཙུན་ཡབ་ཀྱིས་གསན། ཡང་རྗེ་བླ་མ་དམ་པ་ལས་བླ་ཆེན་ཀུན་དགའ་རྒྱལ་མཚན་
གྱིས༑ དེ་ལས་བདག་ཆེན་འཇམ་དབྱངས་ཆེན་པོས་རྫོགས་པར་གསན། དེ་བཞིན་
1

དུ་རྗེ་བླ་མ་ལས་མཁས་གྲུབ་ཉ་དབོན་གྱིས་གསན་པར། དེ་ལས་བརྩེ་ཆེན་པ་གྲུ་་་་
ཆེན་ཀུན་བློས་ལམ་རྫོགས་པར་གསན་མོད། ཉ་དབོན་ཡང་མ་ཏིའི་ལུགས་སུ་ཡོད་་་་
འདུག་པས། སླར་གཡག་སྡེ་བ་ནམ་མཁའ་བསོད་ནམས་ལས་གསནམཆ
 ། དེས་བྲག་་་་
ཕུག་པ་དཀོན་རྒྱལ་ལམ། ལ་སྟོད་དཀོན་རྒྱལ་དུ་གྲགས་པ་ལས་གསན། འདིས་ཀྱེ་
རྡོ་རྗེའི་དབང་གི་མཚམས་སྦྱོར་གྱི་ཡི་གེ་ཞིག་ཀྱང་མཛད་དེ། འདི་ལ་ཐུགས་གཙིགས་་
ཤིན་ཏུ་ཆེ་བ་ཡིན་གསུངས། གྲུབ་ཆེན་ཀུན་བློ་ལས་འཇམ་དབྱངས་དཀོན་མཆོག་་་་
བཟང་པོས་གསན། དེ་ལས་བདག་ཆེན་རྡོ་རྗེ་འཆང་ཆེན་པོས་གསན་ཏེh
 ། བརྒྱུད་པ་་
འདི་ལའང་ཚིག་དོན་གྱི་བརྒྱུད་པ་གཉིས་བྱུང་། མདོར་ན་གོང་དུ་བཤད་པ་ལྟར། །
བརྒྱུད་པ་གསུམ་འདུས་ཀྱི་མན་ངག་ཐམས་ཅད་བདག་ཆེན་རྡོ་རྗེ་འཆང་ཆེན་པོའི་དྲུང་དུ།
རྗེ་བཙུན་ཀུན་སྤངས་ཆེན་པོས་ཚོགས་བཤད་ལན་བཞི། སློབ་བཤད་ལོ་འཁོར་མ་་་་་
དང་བཅས་པ་གསན་ཅིང་སྙན་བརྒྱུད་བཞི་ཟམ་མ་ཆད་པར་བཞུགས་པ་ཡིན། དེ་་་
དྲུང་དུ་བདག་གི་ཕ་བླ་མ་ཉིད་ཀྱིས་ཚོགས་བཤད་ཚར་གཉིས། སློབ་བཤད་ཚར་་་་་
གསུམ་གྱི་བར་དུ་གསན། ཚིག་དོན་གྱི་སྒྲོ་འདོགས་ཐམས་ཅད་ཆོད་ཅིང་སྙན་བརྒྱུད་་་་
བཞིའི་གདམས་པ་ཡིན་གསུངས། དེ་ལྟར་བརྒྱུད་པའི་སྲོལ་དེ་རྣམས་ཀྱི་ནང་ནས། །
གཙོ་བོར་རྗེ་རྡོ་རྗེ་འཆང་ནས་བརྒྱུད་པ་འདིའི་སྒྲོས་འཛིན་པ་ཡིན་ཏེ། དེའི་རྒྱུ་མཚན་་་་
ཡང་། བར་སྐབས་སུ་བྱོན་པའི་ལམ་འབྲས་པ་དེ་དག་བླ་མ་བརྒྱུད་པ་མ་ཉམས་ཤིང་།
སྒྲུབ་པ་ལྷུར་བཞེས་པས་ཉམས་རྟོགས་དང་ལྡན་པ་ཁོ་ནར་བྱོན་མོད། ཧ་ཅང་རྒྱུད་་་་་
མན་ངག་ཐམས་ཅད་ལ་ཐོས་བསམ་གྱིས་སྒྲོ་འདོགས་ཆོད་ཆེན་མ་བྱུང་བའི་དབང་གིས་་་་
ཚད་མ་བཞིས་འཆད་དོ་ཟེར་ཡང་། དེ་དག་ལ་རྒྱུད་ལས་འབྱུང་བའི་གོ་རིམ། དང་་་་
པོར་འབྱུང་བའི་གོ་རིམ། ཉམས་སུ་ལེན་པའི་གོ་རིམ། ཉམས་སུ་མྱོང་བའི་གོ་རིམ།
ཚད་མར་སོང་བའི་གོ་རིམ་གྱིས་ངེས་པ་ཞིག་མ་བྱུང་བ་ལ་བརྟེན། འཆད་ལུགས་་་་་
རིགས་སུ་སོང་བ་དང་། རྡོ་རྗེའི་ཚིག་རྐང་ལའང་། གཞུང་བཤད་ནས་གསུངས་་་་
དང༌༑ བསྟན་བཅོས་ཚད་མ་ལ་སྦྱར་བའི་འབྲུ་ཞིག་དང་། ཁྲིད་ཀྱི་སྐབས་སུ་ཉམས་
མྱོང་ཚད་མ་ལ་སྦྱར་བའི་འབྲུ་སོ་སོར་ཤན་མ་ཕྱེད་པས་གནང་དཀའ་སེ་དང་། ཁྱད་་་་་
112

པར་དེང་སང་བོད་ཀྱི་ཁྲིད་ཕལ་ཆེ་བ་སླ་ཆོས་དཀྱུས་སུ་ཆུག་པའི་དབང་གིས་ཐོག་མར་་་་
དབང་བསྐུར། དེ་ནས་ཁྲིད་གང་ཡིན་ལ་འཇུག་པ་དེའི་རྒྱས་འདིར་ཡང་བཀབ་པ་ལ་་་་་
བརྟེན་ནས། རྒྱུད་དང་བསྟན་བཅོས་ཀྱི་དགོངས་པར་མ་སོང་བ་ཞིག་བྱུང་སྟེ། གང་་
ཞེ་ན། རྩ་རྒྱུད་དུ། དང་པོར་གསོ་སྦྱོང་སྦྱིན་པར་བྱ། །ཞེས་པ་ནས། དེ་ཡི་
རྗེས་སུ་དབུ་མ་བསྟན། །སྔགས་ཀྱི་རིམ་པ་ཀུན་ཤེས་ནས། །ཞེས་པའི་བར་གྱི་་་་
བ་རིམ་པ་ཅན་དང་། སྤྱོད་པ་རིམ་པ་ཅན་ལ་བསླབས་ནས། དེ་རྗེས་ཀྱེ་ཡི་རྡོ་རྗེ་་་་
བརྩམ༑ །ཞེས་གསུངས། ཀྱེ་རྡོ་རྗེ་རྩོམ་ཚུལ་སྨིན་གྲོལ་གཉིས་ནས་རྩོམ་པར་་་་་
གསུངས་པ་ལ་འདིར་ཐོག་མར་དབང་བསྐུར། དེ་ནས་ཐུན་མོང་གི་ལམ་བསྟན། དེ་
ནས་ཐུན་མོང་མ་ཡིན་པའི་ལམ་བསྟན་པས་ཅུང་མི་འགྲིགས་པ་དང་། ཕྱི་ནས་དེ་ཉིད་་
ཡང་དག་བསྟན། །ཞེས་པས། དབང་བསྐུར་ཐོབ་པའི་ཕྱི་དེ་མ་ཐག་ནས། །
དབང་གི་ཡེ་ཤེས་ལ་གང་ཟག་གི་བདག་ལ་སོགས་པ་ལོག་པར་རྟོག་པ་དགག་པའི་ཕྱིར།
རྒྱུ་དུས་ཀྱི་ལྟ་བ་སྟོན་པར་གསུངས་པ་དང་ཤིན་ཏུ་མི་འགྲིགས་ཤིང་། རྡོ་རྗེའི་ཚིག་་་་
རྐང་དུ། སྣང་བ་གསུམ་ཐོག་མར་བསྟན་པའི་རྗེས་སུ། ཀུན་གཞི་རྒྱུ་རྒྱུད་གསུངས་
པ་ནི་སྦྱང་གཞིའི་དབང་དུ་བྱས། ལུས་ཐབས་རྒྱུད་ལ་གདན་སོགས་གསུམ་པ་བཞིས་་་་
རྒྱུའི་དབང་ཞེས་གསུངས་པ་དང་། དོན་བསྡུས་མར་ཡང་། སྣང་བ་གསུམ་གྱིས་་་་་
ལམ་གྱི་གཞི་བཅས་ལ། །ཉམས་བླང་མ་ལུས་རྒྱུད་གསུམ་དག་གིས་ཤེས། །ཞེས་་་་
གསུངས་པ་དང་། པྲ་སྟོན་ཞུ་ལན་སོགས་དང་ཡང་ཅུང་ཟད་མི་མཐུན་པ་ཞིག་བྱུང་ལ།
མདོར་ན་ལུགས་འདི་ལ། རྗེ་བཙུན་གོང་མའི་གསུང་རབ་ཉིད་དང་ཡེ་མ་འགལ་་་་་་
ཞིག་གལ་ཆེ་བ་ལས། སྤྱིར་ངོར་ཆེན་རྡོ་རྗེ་འཆང་ཆེན་པོ་དེ། དམ་ཆོས་པད་དཀར་་་་
ལས༑ དེ་ཚེ་དགེ་སློང་ཀུན་དགའ་བཟང་པོ་འབྱུང་། །ཞེས་དང་། འཕགས་པ་
དགེ་བའི་རྩ་བ་ཡོངས་སུ་འཛིན་པའི་མདོར། དེ་ཚེ་དགེ་སློང་ཀུན་དགའ་བཟང་པོ་་་་
འབྱུང་། །སོགས་དང་། ཁྲོ་དང་གཏུམ་དང་ཤིན་ཏུ་རྩུབ་པ་ཡི། །དགེ་སློང་གཞན་
གྱིས་དེ་ལ་རྩོད་པར་འགྱུར། །ཞེས་ཆོས་རྗེ་མཁས་གྲུབ་པས་མདོ་མ་ཡིན་ཞེས་བསྐུར་་་་
པ་འདེབས་པའང་ལུང་བསྟན་པ་དང་མངོན་པར་ཤེས་པ་ཐོབ་ཅེས་ཀྱང་དེ་ལ་གྲགས།
113

ཞེས་དང་། མངོན་པར་དགའ་བ་བལྟ་ན་སྡུག་པའི་ཞིང་། །ཞེས་སོགས་དང་།
སངས་རྒྱས་ཀྱི་ཞིང་མངོན་པར་དགའ་བ་བལྟ་ན་སྡུག་ཅེས་བྱ་བར། དེ་བཞིན་་་་་
གཤེགས་པ་མངོན་ཤེས་ཐོབ་པའི་རྒྱལ་པོ་ཞེས་བྱ་བར་འཚང་རྒྱ་བར་ལུང་བསྟན་པ་་་་
སོགས་ཤིང་རྟའི་སྲོལ་འབྱེད་རྩོད་མེད་ཡིན་ལ། བྱེ་བྲག་ཏུ་རྗེ་བཙུན་ས་སྐྱ་པའི་བསྟན་་
པ་རིན་པོ་ཆེ་ལ་བསམས་བཞིན་དུ་སྐྱེ་བ་བཞེས་པར་སྣང་བ་དེས། སྤྱིར་མདོ་རྒྱུད་་་་་
ཐམས་ཅད་དང༌། ཁྱད་པར་བླ་མ་གོང་མའི་གསུང་རབ་ཐམས་ཅད་ལ་ཐོས་བསམ་་་་་
གྱིས་སྒྲོ་འདོགས་བཅད་དེ། ཕྱིན་ཅི་མ་ལོག་པར་བསྟན་ལ་ཕབ་པ་ཡིན་ལ། དེའི་་་་
སྲས་ཀྱི་ཐུ་བོ་རྗེ་མུས་ཆེན་ནི། མཁྱེན་རབ་རིན་པོ་ཆེས་བདེ་མཆོག་རྩ་རྒྱུད་གསན་པའི་
ཚེ༑ རྒྱུད་མ་རྫོགས་ཀྱི་བར་འཁོར་ལོ་སྡོམ་པ་ཞལ་བཞི་ཕྱག་བཅུ་གཉིས་པར་དངོས་་་་་
སུ་གཟིགས་པ་དང་། ཡང་ངོར་ནས་མུས་ལ་ཕེབ་པ་ཞིག་གི་ཚེ། རྗེ་སངས་རྒྱས་་་་་
དཔལ་བཟང་བོས་བསུ་བ་ལ་བྱོན་པའི་ཚེ། འཕྲང་དེ་ན་ཡར་བྱོན་བྱུང་བ་ན། བདེ་་
མཆོག་ནག་པོ་པ་རྟེན་དང་བརྟེན་པར་བཅས་པའི་དཀྱིལ་འཁོར་ཡེ་རེ་རེ་བྱོན་བྱུང་བར་་་་
མངོན་སུམ་དུ་གཟིགས་ཤིང་ཉམས་འུར་གྱི་ངང་ནས་དཔལ་ལྡན་ཁྲག་འཐུང་མའི་བསྟོད་་
པ་མཛད་པ་དང་། དེས་མཚོན་པའི་འཁོར་ལོ་སྡོམ་པའི་རྣམ་པར་འཕྲུལ་པ་ཡིན་པར་་་
གྲགས་པ་དེ་ལས་གསན་པ་ཉིད་གཙོ་བོ་ཡིན། བརྒྱུད་པ་གཞན་གཉིས་ལ་མན་ངག་་་་
གི་ཟབ་གནད་དུ་མ་ཡོད་པའི་ཕྱིར། ངོར་པ་ཁོང་རང་གང་བྱེད་ལ་ཅུང་མ་ལྟོས་པའི་་་་་
ཟབ་གནད་ཀྱི་ཉམས་ལེན་དུ་མ་ཡོད་པ་ཡིན། མདོར་ན་ཚོགས་བཤད་དང་། སློབ་
བཤད་ཅེས་སོ་སོར་ཕྱེ་བའི་རྣམ་གཞག་མི་སྣང་ལ། དེ་ལྟ་བུའི་རྣམ་གཞག་ཀྱང་རྗེ་རྡོ་་་
རྗེ་འཆང་གིས་སེམས་དཔའ་ཆེན་པོ་ལ་ཆིག་བརྒྱུད་དུ་གསུངས། སེམས་དཔའ་ཆེན་་་་
པོས་ཀྱང་སོ་སོར་ཕྱེ་ནས་གནང་བ་ནི་བདག་ཆེན་རྡོ་རྗེ་འཆང་ཆེན་པོ་གཅིག་པུ་ཡིན་ལ།
རྗེ་སངས་རྒྱས་དཔལ་བཟང་པ་སོགས་རྒྱུན་བཞུགས་ཀྱི་སློབ་མ་རྣམས་ཀྱིས། རྗེ་་་་
སེམས་དཔའ་ཆེན་པོ་ཞལ་མདངས་དམར་པོར་འགྱུར། ཕྱག་སེ་གོལ་མཛད་ཅིང་།
དེ་ཙམ་དུ་མ་སོང་ན་ཞེས་གསུང་ནམ་བྱུང་ཙ་ན་སློབ་བཤད་དུ་དགོངས་པས་གསུང་སྒྲོས་་་་
ཆེད་དུ་འཛིན་པ་དེ་ལྟ་བུའི་ཚུལ་གྱིས་ཐོར་བུ་གསན་པ་ཡིན་ལ། མདོར་ན་བདག་ཆེན་་
114

རྡོ་རྗེ་འཆང་གི་སློབ་བཤད་རྫོགས་པར་གསན་པའི་ཕྱིར། རྗེ་སངས་རྒྱས་དཔལ་་་་་
བཟང་སོགས་ལ་སློབ་བཤད་ཡོད་མོད་ཀྱི། ངེད་ཚོས་རྫོགས་པར་མ་ཐོབ་གསུངས་པ་་
འབྲིང་༑ ངེད་ཀྱིས་མ་ཐོབ་པའི་ཕྱིར་མེད་ཟེར་མཁན་ཚོ་ཐ་མ་ཡིན་གསུངས། དེ་་་་
ཡན་ཆད་ཀྱི་སྲོལ་ཐམས་ཅད་ས་ལུགས་འདྲེས་མེད་ཁོ་ན་ཡིན་གསུངས། གཞན་ཡང་་་་
བསྲེས་བརྒྱུད་ཅེས་བྱ་བ་འདྲའང་བྱུང་བས། དེའི་སྣང་ཚུལ་མ་ངེས་ན། དཔེ་་་་་
འཁྱམས་མང་པོ་ཞིག་དང་འུད་ཅན་ཁ་རེའི་གཏམ་འཆོལ་ཐོས་པ་ནའང་ཐེ་ཚོམ་དུ་འགྱུར་་
བས༑ དེ་དག་ཀྱང་ཤེས་དགོས་པ་ཡིན། དེའང་བསྲེས་བརྒྱུད་ཐམས་ཅད་ཀྱི་ཐོག་ན
མ་ནི། བདེ་གཤེགས་ཕག་མོ་གྲུ་པ་ཞེས་བྱ་བས་ཐོག་མར་རྗེ་ས་ཆེན་ལོ་བཅུ་གཉིས་་་་་
བསྟེན༑ འཇམ་དབྱངས་ཕུག་པའི་འོག་ཏུ་སྒྲུབ་པ་མཛད་པས་སྒྲུབ་ཆུའང་ཐོན་པ་་་་་
གྲགས༑ དེས་ས་ཆེན་གྱི་གསུང་ཇི་ལྟ་བར་བྲིས་པའི་གཞུང་བཤད་དཔེ་མཛོད་མའམ།
བཤད་མཛོད་མ་ཞེས་པ་མཛད། ཕྱིས་སུ་ཁོང་བཀའ་བརྒྱུད་དྭགས་པོ་ལྷ་རྗེ་དང་་་་
མཇལ་ཏེ་བཀའ་བརྒྱུད་པའི་གྲུབ་མཐའ་བཟུང་ནས། ལམ་འབྲས་ལ་ནཱ་རོ་ཆོས་དྲུག་་་་
དང༌༑ ཕྱག་ཆེན་སོགས་བསྲེས་ནས་གསུངས། སློབ་མ་མཐའ་རྩ་བ་སེང་གེ་རྒྱལ་་་་
མཚན་དང་། པྲཛྙཱ་ཀཱིརྟི་སོགས་ཀྱིས་དཔེ་མཛོད་མ་ལ་ཕྱག་ཆེན་སོགས་བསྲེས་པའི་་་་་
བཤད་འགྲེལ་ཡང་མཛད། ཆོས་དྲུག་བོར་ནས་ལམ་འབྲས་དང་། ཞེས་སོགས་་་་་
གསུངས་པའི་རྒྱུ་མཚན་ཡང་དེ་ཡིན་གསུངས། དེའི་རྗེས་སུ་ས་ཆེན་གྱི་སློབ་མ་རྒྱལ་ཚ་
ཏལ་ཕུག་པ་ལས་ལྕེ་སྒོམ་པས་ཞུས་ཏེ། ལྕེ་སྒོམ་ལས་དབུས་པ་ཞིག་དང༌། གཙང་་་
པ་ཞིག་བྱུང་བ་ལས། འདི་གཙང་པ་མ་གཅིག་རི་མའི་སློབ་མར་གྱུར་པ་དེ་ཡིན་ཏེ། །
ཁོང་གིས་ཀྱང་ཕྱག་ཆེན་སོགས་བསྲེས་པའི་གཞུང་བཤད་བྱས། ཡང་གྲུབ་ཐོབ་་་་་་
བྲག་པས་ཞྭ་མ་ལུགས་ཀྱི་ལམ་འབྲས་ལམ་རྫོགས་པར་ཐོབ་པ་དང་། པཎ་ཆེན་བི་བྷཱ་
ཏི་ལ་སྦྱོར་དྲུག་གསན་པ་དེ་གཉིས་བསྲེས་ནས་ར་སའི་ས་ཆར་ལོ་ཉི་ཤུ་རྩ་བཞི་སྒྲུབ་པ་་་
མཛད་པས་རྣལ་འབྱོར་དབང་ཕྱུག་དང་མཇལ། རྡོ་རྗེ་ལུས་ཀྱི་རྩ་གནས་མངོན་སུམ་དུ་
གཟིགས་ནས། གེགས་སེལ་ཧ་དམིགས་རྒྱ་མཚོ་སོགས་ཐུགས་ལ་འཁྲུངས་པའི་རྩོམ་་་
ཆོས་དང་། སྦྱོར་དྲུག་དང་ལམ་འབྲས་བསྲེས་པའི་ཡི་གེ་མང་པོ་མཛད། ཡང་དེའི་་་་
115

རྗེས་སུ། གྲུབ་ཐོབ་དཀར་པོའམ། ཆ་གན་དུ་གྲགས་པ་དེས་མ་གཅིག་ཉི་ཁྲི་བྱ་་་་
ལས་ཞྭ་ལུགས་དང་། ས་ལུགས་ཀྱི་གསུང་ངག་ལམ་རྫོགས་པར་གསན། ལོ་བཅོ་་་
བརྒྱད་ཀྱི་བར་སྒྲུབ་པ་རྩེ་གཅིག་ཏུ་མཛད་པས་གྲུབ་པ་བརྙེས། རྣལ་འབྱོར་དབང་ཕྱུག་A
སྐུ་མདོག་དམར་པོར་ཡོད་པ་ཞིག་ཞལ་གཟིགས་ཤིང་གནང་བ་ཐོབ་པས། ས་ལུགས་
དང་ཞྭ་ལུགས་བསྲེས་པའི་ལམ་འབྲས་ཀྱི་ཡི་གེ་ཡོངས་སུ་རྫོགས་པ་ཞིག་མཛད།
འདིའི་འགའ་ཞིག་ལེགས་པའི་ཚད་ཐུབ་པ་ཡོད་ཅིང་། ལམ་འབྲས་བཀའ་རྒྱ་མ་་་་་
གྲགས༑ ཁོང་གིས་ཀུན་སྤངས་གྲགས་རྒྱལ་ལ་གསུངས། དེས་ཏ་སི་བྱང་རྒྱལ་ལ་་་་
གསུངས་ཤིང་། ཁོང་གིས་འཆད་ཟེར་བན་བན་བྱས་ཏེ། ཐུགས་བྲེལ་གཞན་གྱིས་
གཡེང་ནས་མ་བྱུང་། དེང་སང་བརྒྱུད་པ་ནི་མེད། དེ་ལྟར་བསྲེས་བརྒྱུད་དེ་ཚོ་་་་
བརྒྱུད་པ་མི་འདྲ་བ་ཙམ་མ་གཏོགས། བརྒྱུད་པ་ཡོད་པ་ཁོ་ན་ཡིན་པས་དྲག་པས་་་་་
ཁུངས་སུ་གདའ་གསུངས། ཡང་ཇོ་ནང་ཀུན་སྤངས་ཆེན་པོས་འཇམ་དབྱངས་གཙང་་་་
ནག་ཕུག་པ་ཤེས་རབ་འོད་ཟེར་ལས་ས་ལུགས་དང་། བྱང་པ་ཆར་པ་རིན་ཆེན་འོད་་་་
ཟེར་ལས་ཞྭ་ལུགས་གསན་ཏེ། སེ་མཁར་ཆུང་པ་ལ་མནལ་ལམ་དུ་གནང་བ་ཐོབ་་་་་
ནས༑ བརྒྱུད་པ་ཡོད་པ་གཉིས་པོས་རྡོ་རྗེའི་ཚིག་རྐང་ལ་བཅོས་མཛད། ཡས་མར་་་
མང་པོ་སྤོས། དེ་དང་མཐུན་པའི་གཞུང་བཤད་མཛད། བརྒྱུད་པ་མེད་པའི་འབྲོམ་
ལུགས་ཀྱི་མན་ངག་མང་པོ་བསྲེས་པ་ཞིག་བྱུང་། དེའི་སློབ་མ་ལ་སྟོད་པ་དབང་རྒྱལ་་་་
གྱིས་སྦྱོར་དྲུག་དང་བཞི་བསྲེས་བྱས། སོར་སྡུད་ཀྱི་ཏིང་ངེ་འཛིན་ལ་ལམ་ཐམས་ཅད་་་་
ཚང་བར་དགོངས་ནས་དགོས་པ་གསུམ་དང་མི་དགོས་པ་གསུམ་ལ་སོགས་པའི་རྣམ་་་་་
གཞག་བྱས་ཏེ་ཐབས་ཀྱི་ཆ་ཐམས་ཅད་ལ་སྐུར་པ་བཏབ་པའི་རྒྱ་ནག་ཧྭ་ཤང་དང་ཆ་འདྲ་
བ་ཞིག་བྱུང་བས། བསྲེས་བརྒྱུད་རྣམས་ཀྱི་ཁྲོད་ནས་འདི་གཉིས་མ་དག་པ་ཡིན་་་་་
གསུངས་༑ དེ་བཞིན་དུ་ཁམས་པ་བྱང་ཆུབ་དཔལ་ལམ། ས་སྐྱའི་རྒན་མོ་གྲོག་་་་
བཞུགས་པས་ཁམས་ཆེན་རྒན་ལྷས་པར་གྲགས་པ་ལ། ལམ་འབྲས་སྲོལ་བཅོ་བརྒྱད་་
ཅེས་བྱ་བའི་ཐ་སྙད་བྱས་པའི། བརྒྱུད་པ་མི་འདྲ་ཙམ་གྱི་རྣམ་གྲངས་བཅོ་བརྒྱད་་་་་
བགྲངས་པ་ཞིག་ཡོད། དེ་ལས་འཛིམ་པ་རྒྱལ་མཚན་དཔལ་གྱིས་ཞུས། དེ་ལས་་་་
116

ཀུན་མཁྱེན་གངས་ཁྲོད་པས་ཞུས། དེ་ལས་མ་ཏིས་གསན་པས་ན། ཞྭ་མ་ལུགས་་་་
ཀྱི་བརྒྱུད་པའང་མ་ཆད་ཙམ་དུ་དོན་གྱིས་འགྱུར་བ་ཡིན་གསུངས། ཡང་རྗེ་བླ་མ་ལས་
ལོ་ཆེན་བྱང་རྩེས་ཞུས། དེ་ལས་རྩིབས་རི་བ་བཀའ་བཞི་པ་ནམ་མཁའ་འོད་ཟེར་གྱིས་
ཞུས་ཏེ། གླེགས་བམ་གྱི་ཡི་གེ་རྣམས་ལ། བསྣོན་འབྲི་དུ་མ་བྱས་པའི་གླེགས་བམ་་་
ཆུང་ངུ་ཞིག་ཀྱང་བཅོས་ཏེ། དེ་ཐམས་ཅད་བསྲེས་བརྒྱུད་ཀྱི་ཁོངས་སུ་འདུས་པ་ཡིན་་་་
ནོ་གསུངས། གང་གི་གསུང་ཟེར་ཕྲ་མོ་ཡིས་ཀྱང་མ་ལུས་ཤེས་བྱའི་པདྨོ་ཁ་འབྱེད་་་་་
ཅིང་༑ །བརྩེ་བའི་སྤྱན་ཟུར་གཟིགས་པའི་མོད་ལ་འཇིགས་རུང་འཁོར་བའི་ཆུ་བོ་ཆེ་་་
ལས་སྒྲོལ། །བཀྲ་ཤིས་མཚན་གྱི་རྔ་གསང་ཐོས་པ་ཙམ་གྱིས་སྙིང་ལ་ཀུན་དགས་་་་་
འབྲས་སྟེར་བ། །སྐུ་དྲིན་འཁོར་མེད་བླ་མའི་གསུང་འདིས་མ་ལུས་ཆོས་ཀྱི་གནས་་་་་
ལུགས་གསལ་བར་བྱེད། ། ཨ་ཧོ་བརྒྱུད་ལྡན་བླ་མའི་ངོ་མཚར་གཏམ། །གཏམ་་་་་
སྙན་སྙིང་ལ་ཀུན་དགའ་སྟེར་བའི་དཔལ། །དཔལ་ནི་མི་མཉམ་ཐོས་པས་བདེ་ཆེན་་་་་
རྒྱུན༑ །རྒྱུན་རིང་གནས་འདི་བླ་མའི་སྐུ་དྲིན་ནོ། །རང་གི་ཕ་ཡི་རབས་ཀྱང་མི་ཤེས་་
པར༑ །ཁོ་བོ་ཆེས་ཁྱད་འཕགས་ཞེས་ང་རྒྱལ་བ། །དེ་དག་བླུན་པོའི་དབུས་ན་ཆེས་
མཐོ་བའི། །ཁྲིར་གནས་མུ་ཅོར་སྨྲ་བའི་མཁས་པའོ། །རྡོ་རྗེ་འཆང་ཆེན་མི་ཡི་
གཟུགས་འཛིན་པ། །ཕ་རྒོད་བླ་མ་དམ་པའི་ཞབས་བསྟེན་ནས། །ཐེག་མཆོག་་་་
བདུད་རྩིའི་དཔལ་ལ་རོལ་བྱེད་པ། །བགྲང་ཡས་བསོད་ནམས་བསགས་པའི་འབྲས་
བུར་ངེས། །དེ་དག་གིས་ནི་གདམས་ངག་ཇི་ལྟར་བྱུང་བའི་ཚུལ་གྱི་རྣམ་བཤད་ཀྱི་སྙིང་
པོ་ཡིད་ལ་གང་ཟིན་བྲིས་པའོ། །མསྡུ་སརྦ་ཛ་ག་ཏཾ། ༈ གསུང་ངག་རིན་པོ་ཆེ་
ལམ་འབྲས་བུ་དང་བཅས་པའི་ཁོག་ཕུབ་རྣམ་བཤད་ལས་གདམས་ངག་གི་བྱུང་ཚུལ་་་་་
ཟིན་རིས་གསང་ཆེན་བསྟན་པ་རྒྱས་བྱེད་ཀྱི་ཞལ་སྐོང་བྱིན་རླབས་གཟི་བརྒྱ་འབར་་་་་
ཞེས་བྱ་བ་བཞུགས་སོ། །རང་བཞིན་འོད་གསལ་ནམ་མཁའི་དཀྱིལ་ལྟ་བུ། །
ཐུགས་རྗེས་བྱམས་པ་ཆེན་པོའི་སྤྲིན་བཀོད་དེ། །མཁས་ཀུན་དགའ་བའི་ལེགས་་་་་
བཤད་གྲུ་ཆར་འབེབས། །བསྟན་པའི་རྒྱལ་མཚན་སྒྲེང་དེས་བདག་སྐྱོངས་ཤིག །
གསུང་ངག་ཐུན་མིན་སློབ་བཤད་ཀྱི། ། བླ་མ་ཚད་མར་བྱ་བའི་ཕྱིར། །བརྒྱུད་པ་་་
【17

ལོ་རྒྱུས་ཁ་སྐོང་བཅས། །སྲི་ཞུའི་ཚུལ་དུ་འདི་ན་སྤེལ། །དེའང་ངོར་ཆེན་རྡོ་རྗེ་་་་
འཆང་ཡན་ལ་དོན་གྱི་ཚོགས་སློབ་གཉིས་ཀ་ཡོད་ཀྱང་སོ་སོའི་མཚན་འདོགས་མ་མཛད་་་་
མོད༑ བདག་ཆེན་རྡོ་རྗེ་འཆང་གིས་རྗེ་སེམས་དཔའ་ཆེན་པོའི་ཕྱག་ལེན་བཞིན་ཐུན་་་་
མོང་དང་ཐུན་མོང་མ་ཡིན་པའི་མན་ངག་སོ་སོར་ཕྱེ་སྟེ་གནང་བ་ནས་བཟུང་ལམ་འབྲས་་་
ཚོགས་སློབ་ཏུ་གྲགས་པ་བྱུང་ཞིང་ད་ལྟའི་བར་དུ་དེ་གཉིས་ཀའི་རྒྱུན་ཉམས་མེད་དུ་་་་་
བཞུགས་ཤིང་། སླར་ཡང་བཞུགས་པར་འགྱུར་བ་འདི་ཡིན་ལ། དེ་ལྟར་ཚོགས་་་་
སློབ་གཉིས་སུ་ཕྱེ་བའི་སློབ་བཤད་བསྟན་པའི་ཆུ་མགོ་བདག་ཆེན་རྡོ་རྗེ་འཆང་ཆེན་པོ་་་་
འདི་ཉིད་ཤིང་བྱི་ལོར་འཁྲུངས། རྗེ་འདི་ས་སྐྱ་པ་ཆེན་པོ་ཉིད་སླར་ཡང་གསུང་ངག་་་་་
རིན་པོ་ཆེ་སོགས་སྙན་བརྒྱུད་ཀྱི་བསྟན་པ་སྤེལ་བ་ལ་ཆེད་དུ་སྐྱེ་བ་བཞེས་པ་ཡིན་ཏེ།
དེ་ལྟར་ཡིན་པའང་རྗེ་འདིས་ས་ཆེན་གྱི་ཕྱག་བྲིས་གང་ཡིན་གཞན་གྱིས་རྒྱུ་མཚན་མ་ཕུལ་
ཡང་ཐོགས་མེད་དུ་ངོ་མཁྱེན་པ་དང་། མགོན་པོའི་རྟེན་བསེའི་གའུ་ན་ཡོད་པའི་ལས་་་
སྦྱོར་གྱི་ཡི་གེ་སུས་ཀྱང་གར་ཡོད་མི་ཤེས་པ་ལ་རྗེ་འདིས་ས་ཆེན་གྱིས་གཏེར་དུ་སྦས་་་་་
པར་གསུངས་པ་དང་། གཞན་དག་གིས་དེ་ལྟར་མཁྱེན་པའི་རྒྱུ་མཚན་ཞུས་པས།
རྒྱུ་མཚན་ཤིན་ཏུ་ཆེ་བ་ཞིག་ཡོད་ཀྱང་དེས་ཆོག །སུ་ལའང་མ་ཟེར་གསུངས་པ་སོགས་
ཕེབ་སྒོ་དུ་མ་ནས་རྗེ་ཉིད་ཀྱིས་ཀྱང་ས་ཆེན་གྱི་སྤྲུལ་པར་ཞལ་གྱིས་བཞེས། སྐུ་ཆུང་་་་་
ངུའི་དུས་ནས་མཁྱེན་རབ་ཐོགས་མེད་དུ་མངའ་བ་ཡིན་ཏེ། དགུང་ལོ་གཉིས་གསུམ་་་་
ནས་དྲུག་གི་བར་དུ་ཡབ་འཇམ་དབྱངས་ཆེན་པོའི་དྲུང་ནས། ལམ་འབྲས་ཞལ་ངོ་ནང་
བརྒྱུད་དང་། ནག་པོ་ཆེན་པོའི་ཆོས་སྐོར་སོགས་སྙན་བརྒྱུད་ཀྱི་གདམས་པ་མ་ལུས་པ་་
གསན་པའང་ཚིག་དོན་ཇི་བཞིན་ཐུགས་སུ་ཆུད་པར་གྱུར། དེ་ལས་དགུང་ལོ་བཅུ་་་་
གསུམ་གྱི་བར་དུ་འཇམ་དབྱངས་དཀོན་མཆོག་བཟང་པོའི་ཞབས་པད་བསྟེན་ནས།
མདོ་སྔགས་ཀྱི་ཆོས་མང་པོ་དང་། ཁྱད་པར་གསུང་ངག་རིན་པོ་ཆེ་ཚར་གཅིག་གསན།
དེ་ནས་བདག་ཆེན་ཀུན་དགའ་དབང་ཕྱུག་གིས་ལུང་བསྟན་པ་བཞིན་མུས་སུ་གསང་་་་་
ས་་་
ཐབས་ཀྱིས་ཕེབ་པ་ནས་མུས་ཆེན་དཀོན་མཆོག་རྒྱལ་མཚན་ལས་ཚོགས་པ་བྱིང་དང་་་་
ལྷན་དུ་སྣང་གསུམ་དང༌། སྔགས་ལམ་གྱི་ཁྲིད་སྤོམ་མེ་བ་དང་། རྗེ་ཉིད་གཅིག་་་་་
18

པུས་ཐུན་མོང་མ་ཡིན་པའི་ཟབ་གནད་མ་ཚང་བ་མེད་པར་གསན་ཅིང་། དེའི་ཕྱག་་་་་
རྒྱུན་བཞིན་ཚོགས་སློབ་སོ་སོའི་ཐ་སྙད་མཛད་ནས་གདན་ས་ཆེན་པོ་དང་། འཕན་་་་་
ཡུལ་ནཱ་ལེནྡྲ་སོགས་དབུས་གཙང་ཁམས་གསུམ་གྱི་དགོན་གནས་དུ་མར་ལམ་འབྲས་་་་་
མང་དུ་གནང་བས་ཁྱོན་ལན་ཉི་ཤུ་ལྷག་ཙམ་སོང་ཞིང་། གསུང་ངག་འཆད་པ་ལ་་་་་་
བར་མཁོ་བའི་ཡི་གེའང་འཁོར་འདས་དབྱེར་མེད་ཀྱི་ཁྲིད། ལམ་དབང་བསྐུར་ཆོག །
དམ་ཚིག་རྣམ་བཤད། བདུད་རྩི་རིལ་བུ་སྒྲུབ་ཡིག་སོགས་མེད་དུ་མི་རུང་བ་དུ་མ་་་་་
མཛད༑ ནང་ཟབ་མོ་ལུས་ཀྱི་དཀྱིལ་འཁོར་མངོན་སུམ་དུ་གཟིགས་ཤིང་མངོན་ཤེས་་་་
དང་གྲུབ་རྟགས་ཐོགས་མེད་མངའ་བ་ཡིན། སྤྱིར་ཡང་འཆད་རྩོད་རྩོམ་གསུམ་གྱི་སྒོ་་་
ནས་སངས་རྒྱས་ཀྱི་བསྟན་པ་དར་རྒྱས་སུ་མཛད་ནས་དགུང་ལོ་ལྔ་བཅུ་རྩ་གཉིས་པ་ཤིང་
ཡོས་ཟླ་བ་དགུ་པའི་ཚེས་བཞི་ལ་གཟུགས་སྐུ་ཆོས་དབྱིངས་སུ་བསྡུ་བའི་ཚུལ་བསྟན་ཏོ། །
རྗེ་དེ་ཉིད་ལ་སློབ་མ་དཔག་ཏུ་མེད་པ་ཡོད་ཀྱང་གཙོ་བོ་ནི་རྗེ་བཙུན་རྡོ་རིང་པ་ཉིད་ཡིན་་་་
ལ༑ འདི་ནི་ནང་སོ་རྡོ་རིང་པའི་སྲས་སུ་ས་སྦྲུལ་ལོར་འཁྲུངས། དགུང་ལོ་སོ་བདུན་
གྱི་བར་ལ་སྲིད་སྐྱོང་མཛད་ཅིང་། ངོར་ཆེན་རྡོ་རྗེ་འཆང་ཡབ་སྲས་ཀྱི་དྲུང་ནས།
གསང་སྔགས་ཀྱི་ཆོས་སྐོར་ཡང་ཅི་རིགས་པ་གསན། དེ་ནས་གྲྭ་ཐང་པ་ཤེས་རབ་ཟླ་་་
བའི་དྲུང་དུ་རབ་བྱུང་ཞུས་ཤིང་རི་ཁྲོད་དུ་སྒྲུབ་པ་མཛད་པའི་སྐབས་ཤིག་འཚོ་བ་དཀོན་་་་
ཙམ་བྱུང་ནས་རིག་བྱེད་མ་ལ་གཏོར་མ་ཕུལ་བས། དེའི་ནུབ་མོ་ཁྱོད་ཚེ་མཇུག་ལ་་་་་
ལོངས་སྤྱོད་ཆེན་པོ་འོང་། སང་འཕྲལ་དུ་འཚོ་བ་སྐྱེལ་མི་འོང་བ་ཡོད། ཅེས་ལུང་་་་་
བསྟན་པས་དེ་བཞིན་ཐོག་ཏུ་ཁེལ་བ་བྱུང་། དེ་ནས་མནལ་ལམ་དུ་མགོན་པོའི་སྤྲུལ་པ་
དུ་མས་ས་སྐྱར་སྤྱན་འདྲེན་གྱི་ཆོ་འཕྲུལ་མང་དུ་བྱུང་ཀྱང་རྗེ་ཉིད་ཐུགས་སྣང་ཡེ་མ་མཛད་་
པར་བཞུགས་པའི་སྐབས་དེར། ཉེ་གནས་ལའང་དེ་བཞིན་དུ་བྱུང་བ་ན། ཆོ་འཕྲུལ་
ལ་འཇིགས་ནས། ད་ཅིས་ཀྱང་བྱོན་པ་དྲག །མི་འབྱོན་ན་ང་ནི་ཕྱག་ཕྱི་ལ་སྡོད་་་་
ནུས་པར་འདུག་ཟེར་ནན་གྱིས་བསྐུལ་བས་ས་སྐྱར་ཕེབ། བདག་ཆེན་ཆོས་ཀྱི་རྒྱལ་པོ་་
བློ་གྲོས་རྒྱལ་མཚན་གྱི་དྲུང་ནས། ཐོག་མར་ལམ་འབྲས་ཚོགས་བཤད་ཟླ་བ་བཞིའི་་་་
བར་དུ་གསན། དེ་རྗེས་སློབ་བཤད་ཁྲིད་ཆ་ལག་དང་བཅས་པ་ཟླ་བ་བཅོ་བརྒྱད་ཀྱི་་་་
19

བར་དུ་མྱོང་ཁྲིད་དུ་གསན་ནས་ཚིག་དོན་གྱི་ཆ་ལ་སྒྲོ་འདོགས་ཤིན་ཏུ་ཆོད་པར་མཛད་དོ། །
དེ་རྗེས་ཀྱང་ཚོགས་བཤད་ལན་གསུམ་དང་། གཞན་ཡང་གསེར་ཆོས་བཅུ་གསུམ།
མགོན་པོ་ཆེ་ཆུང་སོགས་སྙན་བརྒྱུད་ཀྱི་གདམས་པ་མ་ལུས་པ་བུམ་པ་གང་བྱོར་གསན་་་་
ཅིང་ཐུགས་སུ་ཆུད་པར་མཛད། ཨཥྛའི་གཞི་བསྙེན་ལན་གསུམ་མཛད་པའི་ནུས་པས་
ལྗགས་ཆབ་གནང་བ་ཙམ་གྱིས་སྐྱེ་བོ་མང་པོ་ངག་ལྐུགས་པའི་སྐྱོན་ལས་གྲོལ་བའང་མང་
དུ་བྱུང་། དེར་མ་ཟད་ཁམས་འདུས་ཀྱིས་སྨྱོ་ནས་ཅིས་ཀྱང་མ་ཕན་པ་དུ་མ་ལ་གེགས་་་་
སེལ་མཛད་པས་དེ་མ་ཐག་གྲོལ་བ་དང་། མ་རུངས་པ་ལ་ཆེད་དུ་དམིགས་པ་གཏད་་་་
པ་ཙམ་གྱིས་ཆོས་དབྱིངས་སུ་སྒྲོལ་བ་སོགས་ངོ་མཚར་བའི་མཛད་པ་བསམ་པའི་ར་་་་་
ལས་འདས་པ་ཡིན། ཐོག་མར་ལམ་འབྲས་གསན་པ་ནས་མ་གཤེགས་ཀྱི་བར་ལ་་་
དུས་ཐུན་བཞི་མ་ཆག་པར་ཉམས་བཞེས་མཛད། ལམ་འབྲས་ཀྱང་ཚར་མང་དུ་་་་
གནང་༑ སྐུ་གཤེགས་པར་ཉེ་བ་ན་ཚར་ཆེན་རྡོ་རྗེ་འཆང་ལ་བསྟན་པ་གཏད་པའི་ཚུལ་་
གྱིས་གདམས་ངག་གི་ལྷག་མ་མ་ལུས་པར་གནང་ཞིང་། ཁྱེད་དད་པ་ཡོད་པ་རྣམས་ང་
དང་འདུ་འབྲལ་མེད། རྗེ་འབྲོག་མིའི་གསུང་སྒྲོས་ལས། བླ་མ་དེ་མནར་མེད་ན་་་་་་
བཞུགས་ཀྱང་རང་གིས་སངས་རྒྱས་སུ་མོས་ནས་གསོལ་བ་བཏབ་ན་རང་རྒྱུད་ལ་སངས་
རྒྱས་ཀྱི་བྱིན་རླབས་འཇུག་སྟེ། དེ་གཉིས་ཀྱི་ཆོས་ཉིད་ལ་དབྱེ་བ་མེད་པའི་རྟེན་འབྲེལ་
ཡིན་བྱ་བ་ཡོད་དེ། ཅིས་ཀྱང་འོང་བ་ཡིན་པར་གདའ་གསུངས་ནས། མཐར་དགུང་་
ལོ་བདུན་ཅུ་རྩ་དྲུག་བཞེས་པ་ཤིང་སྤྲེལ་ཧོར་ཟླ་བཅུ་པའི་ཚེས་བཅོ་ལྔ་ལ་འདའ་ཁ་མ་་་་་
ཟབ་མོའི་སྒོ་ནས་མཁའ་སྤྱོད་དུ་གཤེགས་སོ། །དེའི་ཐུགས་སྲས་སློབ་བཤད་ཀྱི་་་་་
བདག་པོ་སྒོ་ཚར་གཉིས་ལས། དང་པོ་རྗེ་བཙུན་སྒོ་རུམ་པ་ཆེན་པོ་ནི། མར་པ་ལྷོ་་་
བྲག་པའི་ཐུགས་སྲས་གཙང་རོང་གི་མེས་སྟོན་ཚོན་པོའི་གདུང་རིགས་ལས་མེ་བྱ་ལོ་་་་
འཁྲུངས༑ དགུང་ལོ་བཅུ་བདུན་པ་ལ་བདག་ཆེན་རྡོ་རྗེ་འཆང་གི་དྲུང་ནས། ལམ་་་་
འབྲས་ལམ་ཡོངས་སུ་རྫོགས་པ་གསན་ཅིང་། དབང་གི་ཡེ་ཤེས་ཕབ་པའི་ཚེ་མཚོན་་་་
བྱེད་དཔེའི་ཡེ་ཤེས་རྒྱུད་ལ་སྐྱེས། དེ་ནས་རྗེ་རྡོ་རིང་པ་ཆེན་པོ་ནས་ལམ་འབྲས་སློབ་་་
བཤད་ཚར་གཅིག་དང་། བྱས་འགྱུར་བ་བསོད་ནམས་སེང་གེ་ལས་ཚོགས་བཤད་་་་་
12)

ཚར་གཉིས། ས་ལོ་ཀུན་དགའ་བསོད་ནམས་དང་ཞྭ་ལུ་པ་དཀོན་མཆོག་ཚུལ་ཁྲིམས་་་
ལས་ཚོགས་བཤད་ཚར་རེ་རྣམས་གསན་ནས་ཚིག་གི་དོན་མ་ལུས་པར་ཐུགས་སུ་ཆུད་་་་་
ངེས་མཛད་ཅིང་། ཨཥྛའི་བཟླས་པ་འབུམ་ཕྲག་ཉི་ཤུ་རྩ་ལྔ་ཙམ་སོང་བ་སོགས་ཐུགས་
དམ་གྱི་མཐིལ་མཛད། ལུས་དཀྱིལ་གསལ་འདེབས་པ་ན་ཡེ་ཤེས་པ་བཅུག་པའི་རྐྱེན་་
གྱིས་བདེ་བ་ཆེན་པོ་ཞིག་སྐྱེ་བ་རྟག་ཏུ་ཡོད་གསུང་བ་དང་། སྐུ་གཉིས་སུ་སྤྲུལ་པ་དང༌།
མུན་པའི་ཁྲོད་དུ་ཕྱག་དཔེ་གཟིགས་པ་སོགས་ཉམས་དང་རྟོགས་པའི་ཡོན་ཏན་བསམ་་་་
གྱིས་མི་ཁྱབ་པ་མངའ་བ་ཞིག་ཡིན། དགུང་ལོ་རེ་བརྒྱད་པ་མེ་འབྲུག་ཟླ་བ་དྲུག་པའི་
ཚེས་ཉེར་དགུ་ལ་མཁའ་སྤྱོད་ཆེན་པོར་གཤེགས་སོ།། ༈ གཉིས་པ་རྗེ་བཙུན་མཐུ་
སྟོབས་དབང་ཕྱུག་གི་རྣམ་འཕྲུལ་ཚར་ཆེན་རྡོ་རྗེ་འཆང་ཆེན་པོ་ནི། རྗེ་རྡོ་རིང་པའི་་་་་
ཐུགས་སྲས་སྙན་བརྒྱུད་བསྟན་པའི་སྲོག་ཤིང་གཅིག་པུ་བ་ཡིན་ལ། རྗེ་འདི་ལྡོང་་་་་
རིགས་ལས་ཆུ་ཁྱི་ལོར་འཁྲུངས། ཐམས་ཅད་མཁྱེན་པ་དགེ་འདུན་རྒྱ་མཚོ་ལས་རབ་
ཏུ་བྱུང་། བཀྲ་ཤིས་ལྷུན་པོར་སློབ་གཉེར་མཛད་ཀྱིན་བཞུགས་པའི་སྐབས་ཤིག །
གྲྭ་པ་རྣམས་ནས་ཆོས་རྗེ་ཚར་པ་སློབ་གཉེར་མི་བྱེད་པར་འདུག་ཟེར་བ་བསྒྲགས་པས།
ཉིན་གཅིག་ཆོས་སར་བྱོན་ནས་དེར་འཁོད་ཀུན་དང་རྩོད་པ་གནང་བས་ཁོང་རྣམས་ཕམ།
དེར་རྗེ་འདིས་ཁོ་བོ་བློ་གསལ་རྒྱ་མཚོ་ཉལ་ནས་བསྡད་དེ་འདི་ཙམ་ཤེས་ད་ཤོག་་་་་
གསུངས་པས་ཆོས་ར་བ་ཀུན་རྩོད་པའི་སྤོབས་པ་མེད་པར་གྱུར་ཏེ་དད་པ་ལ་བཀོད།
དེར་བཞུགས་མུས་ན་ཉིན་གཅིག་ཁྲོན་པའི་ཁ་ནས་བུད་མེད་ཅིག་གིས་ཁྱོད་རྗེ་བཙུན་རྡོ་
རིང་པ་ཆེན་པོའི་དྲུང་དུ་ཤོག་གསུང་གིན་གདའ། དེའི་ཕྱག་རྟགས་འདི་ཡིན་ཟེར་པོ་ཏི་
ཞིག་ཕྱག་ཏུ་ཕུལ་ནས་གར་སོང་ཆ་མེད་དུ་གྱུར། པོ་ཏི་དེ་ཞལ་ཕྱེ་བས་མཁའ་སྤྱོད་་་་་
མའི་ཆོས་སྐོར་དུ་འདུག །དེར་རྗེ་བཙུན་རྡོ་རིང་པའི་དྲུང་དུ་བྱོན་ནས་སྔར་གྱི་ལོ་རྒྱུས་་་
དང་བཅས་དཔེ་ཆ་དེ་ཕུལ་བས། ཁར་སང་མཁའ་སྤྱོད་མ་འདི་ཁྱོད་གདན་འདྲེན་དུ་་་་
སོང་བར་གདའ། དཔེ་འདིའང་དེའི་ཆོས་སྐོར་ཡིན། ད་རེ་ཞིག་དཔེ་ཁྲོད་དུ་སྐྱོལ་་་་་
མཛོད་གསུངས་པ་བཞིན་དཔེ་ཁང་དུ་བྱོན་པས། ཕྱག་དཔེ་མང་པོ་བཞུགས་པའི་ཁྲོད་་
ནས་དཔེ་བཏོན་ཤུལ་གྱི་གྲྭ་མིག་ཧ་རེ་འདུག་པ་དེར་བཅུག་པས་ཁྲིག་འགྲིགས་སོང་བས།
121

ངོ་མཚར་ཞིང་དད་པ་ཐུན་མོང་མ་ཡིན་པ་འཁྲུངས། དེ་ནས་བཟུང་རྗེ་བཙུན་དེ་ཉིད་ཀྱི་
ཞབས་པད་བསྟེན་ནས། གསུང་ངག་རིན་པོ་ཆེ་སློབ་བཤད་ཚར་གསུམ། ཚོགས་་་་
བཤད་ཚར་གཉིས་རྣམས་མྱོང་ཁྲིད་དུ་གསན་ནས་ཚིག་དོན་མ་ལུས་པ་ཐུགས་སུ་ཆུད་་་་་
པར་མཛད། དེ་ལས་གཞན་པའི་མན་ངག་མང་པོ་དང༌། གསེར་ཆོས་མགོན་པོ་ཆེ་་་
ཆུང་སོགས་མདོར་ན་རྗེ་ཉིད་ལ་བཞུགས་པའི་ཟབ་ཆོས་མ་ལུས་པར་གསན་ཅིང་། དེ་་
དག་གི་ཕྱག་ལེན་ཕྲ་མོ་ཚུན་ལ་བརྡར་ཤ་ཆོད་པར་མཛད་པས་སྙན་བརྒྱུད་ཐམས་ཅད་ཀྱི་་
བདག་པོར་གྱུར། གསུང་ངག་རིན་པོ་ཆེ་སློབ་བཤད་འཆད་པ་ལ་མེད་དུ་མི་རུང་་་་་
རྣམ་བཤད་ཉི་མའི་འོད་ཟེར་དང་། དབང་ཆུའི་ལྷན་ཐབས་ནོར་བུའི་ཕྲེང་བ་སོགས་་་་
ལྗགས་རྩོམ་གནང་། རྗེ་བཙུན་རྡོ་རིང་པ་གཤེགས་ཁར་ཆོས་ཀྱི་འཕྲོ་རྣམས་ཀྱང་་་་་
ལུས་པར་སྩལ། གདམས་པ་ཟབ་མོ་འགའ་ཞིག་ནི་རེས་ཇ་ཁང་ཆུང་ངུ་ཞིག་ཡོད་པ་དེ་་
ནས་གནང་། རེས་སྤང་ཁ་ལྟ་བུའམ། མཆོད་རྟེན་ལ་བསྐོར་བར་ཕེབ་པ་སྐད་་་་་
མཛད་དེ། ཕྱག་ཕྱིར་འགྲོ་གསུངས་ནས་མི་གཞན་མེད་སར་བཞུགས་ནས་རྗེ་འདི་ཁོ་་་
ན་ལ་ཆིག་བརྒྱུད་དུ་གནང་། འཕགས་པ་རིན་པོ་ཆེའི་དམ་རྫས། བདག་ཆེན་རིན་་་་
པོ་ཆེའི་བདུད་རྩི་རིལ་བུ་དང༌། སྒྲུབ་ཡིག་རྣམས་གནང་ནས་བདུད་རྩི་རིལ་བུ་བསྒྲུབ་་
དགོས་ཀྱི་བསླབ་སྟོན་དང་། རྗེ་ཉིད་ཀྱི་ཕྱག་དྲིལ་ཀྱང་གནང་ནས་ཆོས་རྗེ་པས་འདི་་་་་
བཀྲོལ་ནས་དབང་སྐུར་མཛོད་གསུངས་བསྟན་པའི་བདག་པོར་མངའ་གསོལ་མཛད་དོ། །
ཡང་རྗེ་སྒོ་རུམ་པ་ལས་ཀྱང་ལམ་འབྲས་སོགས་ཟབ་ཆོས་མང་དུ་གསན། དུས་རྒྱུན་་་་
གྱི་ཐུགས་དམ་ལ་ཨ ། ཨོ་གསུམ་མ། ཡ་མ་རཱ་ཛ། ཤཱ་ས་ན་རྣམས་ཉིན་རེ་་་་
བཞིན་སྟོང་ཕྲག་རེ་ཆག་མེད་མཛད། སྐུ་ཆུང་ངུའི་དུས་ནས་ས་ཕྱོགས་ཐམས་ཅད་་་་་
སངས་རྒྱས་ཀྱི་སྐུ་བརྙན་ཁོ་ནས་ཁེངས་ཏེ་ཞབས་ས་ལ་འཇོག་མི་ནུས་པ་ལྟ་བུ་བྱུང་་་་་་
དང་༑ གཞན་ཡང་མཁའ་སྤྱོད་དབང་མོ། ཨོ་རྒྱན་ཆེན་པོ། ཀྱེ་རྡོ་རྗེ། དཔལ་་་་
རྡོ་རྗེ་འཇིགས་བྱེད་སོགས་ཡི་དམ་ཞི་ཁྲོ་མང་པོའི་ཞལ་ཡང་ཡང་གཟིགས་ཤིང་། གུར་
ཞལ་སོགས་དམ་ཅན་རྒྱ་མཚོ་བྲན་བཞིན་དུ་འཁོལ་བའི་ནུས་མཐུ་བསམ་གྱིས་མི་ཁྱབ། །
དབུས་གཙང་གི་དགོན་སྡེ་དུ་མ་ལ་ལམ་འབྲས་མང་དུ་གནང་བས་གསུང་ངག་རིན་པོ་ཆེ་་
122

སློབ་བཤད་ཀྱི་བསྟན་པ་ཉིན་མོ་ལྟར་གསལ་བར་མཛད་ནས། དགུང་ལོ་རེ་ལྔ་པ་མེ་་་
སྟག་ཟླ་བ་བདུན་པའི་ཚེས་བཅོ་ལྔ་ལ་མཁའ་སྤྱོད་ཀྱི་དཔའ་བོ་མཁའ་འགྲོ་རྣམས་ཀྱི་་་་
ཚོགས་དཔོན་དུ་གཤེགས་སོ། །རྗེ་འདི་ལ་སློབ་མ་མཁས་གྲུབ་གྲངས་ལས་འདས་པ་་་
བྱུང་མོད། འདིར་སྐབས་སུ་བབས་པ་སའི་སྟེང་ན་འགྲན་ཟླ་ཐམས་ཅད་དང་བྲལ་བའི་
མཁས་གྲུབ་ཆེན་པོ་དྲུག་ཙམ་ཞིག་གི་ལོ་རྒྱུས་རིམ་པར་འཆད་པ་ལ། དང་པོ་འཇམ་་་་
དབྱངས་མཁྱེན་བརྩེའི་དབང་ཕྱུག་ནི། འ་ཞྭའི་གདུང་བརྒྱུད་དུ་ཤིང་སྤྲེལ་ལོར་་་་་
འཁྲུངས༑ ཆུང་ངུ་ནས་རྗེ་སྒོ་རུམ་པ་ཆེན་པོ་དང་བཅར་བཞུགས་མཛད་ནས་གསུང་་་་་
ངག་རིན་པོ་ཆེ་ལན་གཉིས་ལ་སོགས་པའི་ཟབ་ཆོས་མང་དུ་གསན། དེ་ནས་རྟ་ནག་་་་
ཐུབ་བསྟན་དུ་མཚན་ཉིད་གསན་སྦྱོང་ལ་ཕེབ། དེ་དུས་བརྩེ་གདོང་བདག་ཆེན་ངག་གི་
དབང་པོ་ལས་ལམ་འབྲས་བསྡུས་ཙམ་ཞིག་གསན། ཕྱིས་ཚར་ཆེན་ཆོས་ཀྱི་རྒྱལ་པོ་་་་་་
དཔལ་སྦུག་ཏུ་སྤྱན་དྲངས་ནས་ལམ་འབྲས་ཤིན་ཏུ་རྒྱས་པ་མྱོང་ཁྲིད་དུ་གསན།
གཞན་ཡང་གསེར་ཆོས། གུར་ཞལ་ལ་སོགས་པའི་སྙན་བརྒྱུད་ཀྱི་གདམས་པ་མ་ལུས་་
པར་གསན་ཅིང་ཐུགས་སུ་ཆུད་པར་མཛད་ནས། གཞི་བསྙེན་མཛད་པའི་ཚེ་ཨ་་་་
འབུམ་ཕྲག་གསུམ་ཙམ་སོང་མཚམས། ཉི་མ་ཤར་སྟོད་བཟླས་པའི་སྒང་ལ་མནལ་དུ་
ཅུང་ཟད་སོང་བ་ན། མདུན་གྱི་ནམ་མཁར་དཔལ་ཀྱེ་རྡོ་རྗེ་ཞལ་བརྒྱད་ཕྱག་བཅུ་དྲུག་
པ་ཡུམ་བཅས་སྐུ་མདོག་གཡུ་དྲུག་དཀར་གྱི་མདོག་ལྟ་བུ་དྭངས་གསལ་རྙོག་པ་མེད་པ་་་་
འོད་ཀྱི་རང་བཞིན་ཅན་ཞིག་ཞལ་གཟིགས་པས་རེ་ཞིག་གི་བར་ལ་འཛིན་མེད་དུ་གནས་་
པ་བྱུང་། ཚར་ཆེན་རིན་པོ་ཆེའི་གསུང་དྲི་མ་མེད་པ་ཡི་གེར་བཀོད་པའི་སློབ་བཤད་ཀྱི་
ཁྲིད་ཡིག་བསྟན་པ་རྒྱས་བྱེད་ཅེས་བྱ་བ་འདིའང་ཟིན་བྲིས་སུ་མཛད་པས། རྗེས་་་་་
འཇུག་ལམ་འབྲས་སློབ་བཤད་འཆད་སྒོམ་མཛད་པ་པོ་ཀུན་ལ་རྗེ་འདི་བཀའ་དྲིན་ཤིན་་་་
ཏུ་ཆེ་བར་མངོན། ཞྭ་ལུ་ལ་སོགས་པ་དགོན་པ་ཆེ་ཆུང་མང་པོའི་མཁན་པོ་མཛད།
སྣོད་ལྡན་གྱི་སློབ་མ་མང་པོ་ལ་གསུང་ངག་རིན་པོ་ཆེའི་བཀའ་དྲིན་ཡང་ཡང་སྩལ།
གཞན་ཡང་གསར་རྙིང་གི་གདམས་པ་ཕལ་ཆེ་བ་གསན་ཅིང་། འཆད་ཉན་གྱིས་དར་་་་
རྒྱས་སུ་མཛད། ལྷག་པའི་ལྷ་དུ་མའི་ཞལ་གཟིགས། མཁའ་འགྲོ་ཆོས་སྐྱོང་ཐམས་་་
123

ཅད་བྲན་བཞིན་དུ་ཉན་པ་དང་། དག་པའི་གཟིགས་སྣང་བསམ་གྱིས་མི་ཁྱབ་པ་་་་
མངའ་༑ མཁྱེན་རབ་འཇམ་དབྱངས་ལྟ་བུར་ཡོད་པ་ཀུན་གྱི་མཐུན་སྣང་དུ་གྲུབ་པ་་་་
ཡིན་༑ རྗེ་འདི་ཉིད་དགུང་ལོ་ཞེ་ལྔ་པ་ས་འབྲུག་འབྲུ་པའི་རྣམ་ཐར་ཞལ་གསུངས་མར་་་་
ཡོས་སྣང་ནའང་། དབང་རབ། ཡབ་རྗེ། ལྔ་པ་གསུམ་མཐུན་པར་ས་འབྲུག་ཏུ་སྣང་ངོ༌། །
ཟླ་བ་ལྔ་པའི་ཚེས་ཉེར་གཅིག་ལ་མཁའ་སྤྱོད་དུ་གཤེགས་སོ། །སློབ་མའི་ཚིལ་བུ་་་་
བུ་ཀུན་མཁྱེན་ཀླུ་སྒྲུབ་རྒྱ་མཚོ་ནི། གཉགས་གསེར་དཔོན་གྱི་རིགས་ལས་ཆུ་ལུག་་་་
ལོར་འཁྲུངས། མདོ་སྔགས་ཀུན་ལ་སྦྱངས་པ་མཐར་ཕྱིན་པར་མཛད། རྗེ་བཙུན་་་་་
ཀུན་དགའ་གྲོལ་མཆོག་ལས་ལམ་འབྲས་ཚར་གཅིག་དང་། ཚར་ཆེན་རྡོ་རྗེ་འཆང་་་་་་
ནས་ལམ་འབྲས་ཚོགས་བཤད་ཚར་གཅིག །སློབ་བཤད་ཚར་གཅིག་རྣམས་གསན།
དུ་བ་ལྟ་བུ་དང་། སྨིག་རྒྱུ་ལྟ་བུའི་ཉམས་ཁོར་ཡུག་དུ་འཆར་བ་བྱུང༌། སློབ་བཤད་་་་
ཀྱི་ཁྲིད་བཀའ་རྣམས་ཟིན་བྲིས་གནང་ནས་ཚར་ཆེན་རིན་པོ་ཆེར་གཟིགས་མོ་ཕུལ་བས་་་
ཤིན་ཏུ་དགྱེས་ཏེ། ངའི་སློབ་བཤད་འདི་ཁྱེད་ཀྱིས་ཇི་ལྟ་བ་བཞིན་གོ་འདུག ། སློབ་
མའི་ཚིལ་བུ་ལྟ་བུ་ཡིན་གསུངས། རྒྱུན་གྱི་ཐུགས་དམ་ཡང་ཀྱེ་རྡོར་རང་ལ་མཛད། །
ལན་གཅིག་ཀླུའི་གནོད་པས་ཕྱག་བསྙུང་དུ་བྱུང་བ་ལ། ཀྱེ་རྡོར་གྱི་སྔགས་བཟླས་་་་་
དམིགས་པ་ཆེད་དུ་གནང་བས་མནལ་ལམ་དུ་སྦྲུལ་ནག་པོ་ཞིག་ཞལ་ནས་འཐོན་གྲབས་་
འདུག་པ་ཕྱག་གིས་འཐེན་པས་སྐེད་པ་ནས་ཆད་སོང་བ་དང་མནལ་སད། ཡང་་་་་་
སྔགས་བཟླས་དམིགས་པ་མཛད་པས་མནལ་དུ་ཅུང་ཟད་སོང་བའི་གནལ་ལམ་དུ་སྦྲུལ་་་
འཇུག་མ་ཙམ་མ་གཏོགས་ཐོན་པ་བྱུང་། དེ་ལས་སད་པས་སྔགས་བཟླས་དམིགས་པ་་
མཛད་པ་ལ་བརྟེན་ནས་འཕྲོ་ཡོངས་རྫོགས་ཐོན་པའི་མནལ་ལམ་བྱུང་། མནལ་སད་་་་
པ་ན་བསྙུང་དྭངས་པ་སོགས་ངོ་མཚར་བའི་རྣམ་པར་ཐར་པ་དཔག་ཏུ་མེད་པ་མངའ་་་་
ཞིང་། པཎ་ཆེན་ངག་ཆོས་སོགས་སྣོད་ལྡན་གྱི་སློབ་མ་མང་པོ་ལ་གསུང་ངག་སློབ་་་
བཤད་ཆ་ལག་ཚང་མ་གནང་། ཀྱེ་རྡོར་རྒྱུད་གསུམ་གྱི་བཤད་བཀའ་གཟབས་བཤད་་་
དུ་གནང་བས། ས་སྐྱའི་ཡབ་ཆོས་ཀྱེ་རྡོར་གྱི་སྐོར་ལ་རྗེ་འདི་བཀའ་དྲིན་ཤིན་ཏུ་ཆེ་
ཞིང་༑ སྤྱིར་ཡང་མདོ་སྔགས་ཀྱི་གཞུང་ལུགས་རྒྱ་མཚོ་ལྟ་བུ་ལ་འཆད་རྩོད་རྩོམ་་་་་
124

གསུམ་གྱི་སྒོ་ནས་བསྟན་པའི་བྱ་བ་རྒྱ་ཆེན་པོ་མཛད་ནས། དགུང་ལོ་བདུན་ཅུ་ཡབ་རྗེ་་་
རྡོ་རྗེ་འཆང་གིས་དགུང་ལོ་དོན་གཅིག་པ་ཆུ་སྦྲུལ་ལོར་གཤེགས་པར་གསུངས་ནའང་། དོན་་་་་
གཉིས་པ་ཤིང་རྟ་ཟླ་བ་ལྔ་པའི་བར་བཞུགས་པར་རྣམ་ཐར་ཞལ་གསུང་མར་གསལ་བས། འདིའི་
གཤེགས་ལོ་ངེས་ཅན་ཞིག་མ་རྙེད་ལགས། དོན་གྲངས་ཤིག་ལ་མཁའ་སྤྱོད་དུ་གཤེགས་་་་་
པར་གདའོ།། །།༈ ཉམས་རྟོགས་མཐར་ཕྱིན་རྗེ་བཙུན་བོད་མཁར་བ་ཆེན་པོ་ནི། །
བོད་ཆོས་རྒྱལ་གྱི་གདུང་རྒྱུད་ལས་མེ་ཕག་ལོར་འཁྲུངས། སྐུ་ཆུང་ངུས་ལྗགས་ལ་ཨ་་་
གསལ་པོར་བཀྲ་བ་སོགས་ངོ་མཚར་ཅན་ཞིག་བྱུང་། ཅུང་ཟད་ནར་སོན་ནས་འབུམ་་་
རམས་པ་ཤེས་རབ་རྒྱལ་མཚན་ལས་རབ་ཏུ་བྱུང་སྟེ། འབྲས་ཡུལ་སྐྱེད་ཚལ་དུ་སློབ་་་
གཉེར་མཐར་ཕྱིན་པར་མཛད། བྱང་ངམ་རིང་གི་ཆོས་སྡེ་ཆེན་པོར་གྲྭ་བསྐོར་ལ་བྱོན།
ཚོགས་པ་ཤིན་ཏུ་མང་བས་དང་པོ་འཇིགས་པའི་སྣང་བ་ཞིག་བྱུང་། དེ་ནས་ད་་་་་
འདུན་འདི་ལྟ་བུའི་དཀྱིལ་དུ་བཤད་པ་བྱ་ཆོག་པའི་ཚོགས་གསག་དགོངས་པ་ཐུགས་ལ་
འཁྲུངས་ནས། དགེ་འདུན་རྣམས་སྤྱི་བོར་བསྒོམས་ཏེ་བཤད་པ་བྱས་པས་སྔར་མི་ཐོན་
པ་ཚོའང་ཁྲ་ལམ་ལམ་ཐོན་པ་བྱུང་། སླར་སྐྱེད་ཚལ་དུ་བྱོན་ནས་སྔར་རྒྱུན་བཞིན་་་་་
ཚོགས་ལ་ཕེབ་ཀྱིན་ཡོད་ཙ་ན། སྐབས་ཤིག་ཚར་ཆེན་རིན་པོ་ཆེ་དབུ་ཞྭ་དམར་པོ་་་་
དང༌༑ སྐུ་གཟན་ངུར་སྨྲིག་བཞེས་ཏེ་རྒྱ་མཐོང་ནས་ཚོགས་ལ་གཟིགས་མོ་གནང་བས་་
རྗེ་འདིས་དེ་སྔོན་མཇལ་མ་མྱོང་ཡང་ཞལ་མཐོང་བ་ཙམ་གྱིས་སྨྲ་མི་ཤེས་པའི་དད་པ་་་་
ཐོབ༑ ཚོགས་གྲོལ་མ་ཐག་མཇལ་ནས་ཆོས་འབྲེལ་གྱི་ཐོག་མར་མགོན་པོ་གདོང་་་་་་
བརྙན་ཅན་གྱི་རྗེས་གནང་གསན་པས་མངོན་སྤྱོད་ཀྱི་ལས་འགྲུབ་པའི་རྟེན་འབྲེལ་་་་་
འགྲིགས༑ དེ་ནས་ཕྲ་མ་བས་སྡེ་སྲིད་ལ་ངན་ཞུ་བྱས་ནས་ཡབ་ཚན་མང་པོ་བཀྲོང་།
ནོར་རྫས་ཐམས་ཅད་འཕྲོག་པ་སོགས་ཀྱིས་རྐྱེན་བྱས། ཚར་ཆེན་རིན་པོ་ཆེའི་དྲུང་དུ་་་
བྱོན༑ ལམ་འབྲས་སློབ་བཤད་ཤིན་ཏུ་ཞིབ་པ་དང༌། སྙན་བརྒྱུད་ཀྱི་གདམས་པས་་་་་
བསམ་གྱིས་མི་ཁྱབ་པ་ཞུས། ཐུགས་ཡིད་གཅིག་འདྲེས་སུ་གྱུར། རྡོ་རྗེ་ནག་པོ་ཆེན་
པོའི་ལས་སྦྱོར་གྱི་སྒོ་ནས་བསྟན་དགྲ་ཕྲ་མ་རྩད་བརླག་ཏུ་བཏང་། དབུས་གཙང་གི་ཆེ་
རྒུ་ཀུན་གྱིས་རིགས་ཀྱི་བདག་པོར་བཀུར་ཞིང་། གསུང་ངག་རིན་པོ་ཆེ་ལ་སོགས་པའི་
125

ཆོས་ཀྱི་འཁོར་ལོ་རྒྱུན་མི་འཆད་པ་བསྐོར་བ་སོགས་བསྟན་འགྲོའི་དོན་བསམ་གྱིས་མ་་་་
ཁྱབ་པ་མཛད་ནས། རེ་གཅིག་པ་མེ་ཕག་གི་ལོར་སྒྲ་འོད་མེ་ཏོག་གི་ཆར་དང་བཅས་་་་
མཁའ་སྤྱོད་དུ་གཤེགས་སོ། །དཔལ་དུས་དགྲའི་དབང་པོ་མ་ཧེའི་ཞལ་གྱི་རྣམ་པར་་་་་
སྤྲུལ་པ་མཐུ་སྟོབས་དབང་ཕྱུག་འབྲུའི་སྔགས་འཆང་བསོད་ནམས་ཆོས་འཕེལ་ནི། མེ་
ཕག་ལོར་འཁྲུངས། འཇམ་དབྱངས་བསོད་ནམས་དཔལ་འབྱོར་ལས་རབ་ཏུ་བྱུང་།
ཐོས་བསམ་མཐར་ཕྱིན་པར་མཛད། ཚར་ཆེན་ཆོས་ཀྱི་རྒྱལ་པོའི་དྲུང་ནས། ལམ་་་་
འབྲས་སློབ་བཤད་སྨིན་ཅིང་ཞིབ་པར་ཞུས་ནས། དེ་འཕྲལ་གཞི་བསྙེན་མཛད་པས་་་་t + F
ཟླ་བ་གསུམ་ཙམ་སོང་བ་ན་མནལ་ལམ་དུ་རྡོ་རིང་པ་ཆེན་པོ་ཡང་ཡང་བྱོན། སྙན་་་་་
བརྒྱུད་ཀྱི་བདག་པོར་ལུང་བསྟན། དེ་སྐབས་ཚར་ཆེན་རྡོ་རྗེ་འཆང་ནས་ཁྱོད་ཀྱི་སྒྲུབ་་་
ཁང་དེར་གནས་རྙིང་རྒྱལ་པོ་འདི་ཡང་ཡང་འགྲོ་འདུག་པས་བར་ཆད་ཀྱི་རྣམ་པ་འདྲ་མི་་
ཡོང་འདུག་གམ། ལར་ཁོས་རྡོ་རིང་རིན་པོ་ཆེར་རང་རེའི་བརྒྱུད་འཛིན་ལ་མི་གནོད་་་་
པའི་དམ་བཅའ་ཕུལ་ཡོད། ངས་ཀྱང་དམིགས་པ་སོགས་གང་དྲག་བྱེད། དེ་ལ་་་་་་
དམིགས་པའི་གཏོར་མ་འདྲ་དང་། དགེ་སྦྱོར་ལ་འབུང་མཛོད། ལྷག་པར་ལམ་ཟབ་
མོ་བླ་མའི་རྣལ་འབྱོར་འདི་ལ་ནན་ཏན་གྱིས་གསོལ་བ་ཐོབ། གེགས་སེལ་བོགས་་་་་
འདོན་གྱི་སྐྱེལ་སོ་འདི་གཅིག་པོ་ཡིན་ནོ་གསུངས། དེ་ནས་བསྙེན་པ་མཐར་ཕྱིན་པར་
མཛད༑ ཕྱིས་ཐམས་ཅད་མཁྱེན་པ་མཁྱེན་བརྩེའི་དྲུང་ནས་ལམ་འབྲས་ཚོགས་བཤད་་
ཚར་གཉིས་དང༌། སློབ་བཤད་ཚར་གཅིག་སོགས་རྗེ་ཉིད་ལ་མངའ་བའི་སྙན་བརྒྱུད་་་་
ཀྱི་ཆོས་སྐོར་ཕལ་མོ་ཆེ་གསན་ཅིང་། དེ་དག་གི་ཕྱག་ལེན་ཕྲ་མོ་ཚུན་ཆད་ལ་བྱང་ཆུབ་་
པར་མཛད། དོགས་གཅོད་སོགས་ཀྱང་འཕྲལ་དུ་ཞུས་པས་མཁས་པར་གྱུར། རྗེ་རྡོ་
རིང་པའི་ལུང་བསྟན་ལྟར་འདར་རྣམ་རྒྱལ་རྩེར་གསུང་ངག་སློབ་བཤད་འཆད་སྐབས་་་་་
ཀྱང་རྗེ་རྡོ་རིང་པ་དང་ཚར་ཆེན་ཡབ་སྲས་རྣམས་ཞལ་གཟིགས། ཐུགས་དོག་ཕྲན་བུ་་་
ཞིག་ཡོད་པ་ཞུ་དགོངས་པས། ཨེ་མ་ལེགས་པའི་ལམ་ལ་ལེགས་སོ་ཞེས། །དེ་་་་
ཡིན་པས་བཀའ་སྩལ་མི་དགོས་ཏེ། །ལོགས་སུ་ཡོད་པའི་འབྲས་བུ་ཏིལ་ཙམ་མེད། །
བློ་གྲོས་ལྡན་པ་ཁྱོད་ལ་ཅི་ཞིག་དགོས། །ཞེས་གསུངས་ནས་མི་སྣང་བར་གྱུར་ཏོ། །
126

དེ་ལྟར་གསུང་ངག་རིན་པོ་ཆེ་ལ་སོགས་པའི་སྙན་བརྒྱུད་ཀྱི་འཆད་སྤེལ་རྐང་ཚུགས་པར་་་
གནང་བས་སྙན་བརྒྱུད་ཀྱི་བསྟན་པ་ལ་རྗེ་འདི་ཉིད་ཀྱང་བཀའ་དྲིན་ཤིན་ཏུ་ཆེ་ཞིང་། །
དགུང་ལོ་དོན་བདུན་ཕེབ་པ་ཆུ་ཡོས་རྣམ་ཐར་ཁ་སྐོང་ལས་ས་ཡོས་སུ་བཤད་ཀྱང་ལོ་ཚིགས་མི་་
འགྲིགས་པའི་ཡིག་སྐྱོན་དུ་སྣང་ལ། ཡབ་རྗེ་རྡོ་རྗེ་འཆང་གིས་ཆུ་ཡོས་སུ་གསུངས་པ་འཁྲུལ་མེད་་་་
འདི་ག་ཡིན། ཟླ་བ་བཅུ་གཉིས་པའི་ཚེས་བཅུ་གཉིས་ལ་མཁའ་སྤྱོད་དུ་བཤེགས་སོ།། །།
བསྟན་པའི་ཀ་བ་ལྟ་བུ་མཁན་ཆེན་གཞོན་ནུ་བློ་གྲོས་ནི། ། མེ་ཕག་ལོར་འཁྲུངས།
ཟབ་པ་དང་རྒྱ་ཆེ་བའི་ཆོས་ཚུལ་རྒྱ་མཚོ་ལྟ་བུ་ལ་ཐོས་བསམ་མཐར་ཕྱིན་པ་དང་།
ཁྱད་པར་ཚར་ཆེན་རྡོ་རྗེ་འཆང་ཉིད་ནས་གསུང་ངག་རིན་པོ་ཆེ་སློབ་བཤད། ནཱ་ར་་་་་
མཁའ་སྤྱོད་སོགས་གསེར་ཆོས་དང་། ཆོས་སྐྱོང་སྐོར་གྱི་སྙན་བརྒྱུད་ཀྱི་གདམས་པ་
ཐམས་ཅད་གསན་ཅིང་ཐུགས་དམ་ཁོ་ནར་ཆིག་དྲིལ་དུ་མཛད། ཕྱིས་ས་ཡོས་ལོར་་་་་
བཀྲ་ཤིས་ཆོས་སྡེ་འདེབས་པར་མཛད་པས་ཁའུ་པའི་བསྟན་པའི་ཀ་བ་ཚུགས་པ་ལྟ་བུར་་
གྱུར༑ སྣོད་དང་ལྡན་ངེས་ཀྱི་རྡོ་རྗེའི་སློབ་མ་རྣམས་ལ་སྐལ་པ་དང་མཚམས་པའི་ཆོས་་
ཀྱི་འཁོར་ལོ་བསྐོར་བ་སོགས་བསྟན་འགྲོའི་དོན་བསམ་གྱིས་མི་ཁྱབ་པར་མཛད་ནས།
དོན་གསུམ་པ་ས་ཕག་ཟླ་བ་བཅུ་གཉིས་པའི་ཉེར་ལྔ་ལ་ངོ་མཚར་བའི་ལྟས་དང་བཅས་་་་
མཁའ་སྤྱོད་དུ་གཤེགས་སོ།། །།སྙན་བརྒྱུད་ཀྱི་བསྟན་པའི་སྲོག་ཤིང་སྡིང་མ་བ་ནི། །
མེ་ཁྱི་ལོར་སྐུ་བལྟམས། མཁས་གྲུབ་བློ་གྲོས་ཆོས་འཕགས་ཀྱི་དྲུང་ནས། མདོ་ཆོག་
གི་གསན་སྦྱོང་མཛད་ཙ་ན་སྤྱི་བསོད་ཀྱི་སྐབས་ཤིག་ནམ་མཁའ་ལ་རེས་ལྷའི་གཞལ་་་་་
མེད་ཁང་དང་། རེས་དོན་སྙིང་ནང་ཁྲོལ་ལ་སོགས་པའི་འཕྱང་འཕྲུལ་སོགས་རྣམ་་་་་
འགྱུར་མང་པོ་གཟིགས་པ་རྫོགས་ཆེན་དང་། དུས་འཁོར་སོགས་ནས་མཆོག་གི་ལམ་་་
རྟགས་སུ་བཤད་པའི་ཉམས་དེ་ཡང་ཡང་འཁྲུངས། དེ་ནས་ཚར་ཆེན་ཆོས་ཀྱི་རྒྱལ་་་་་
པོའི་དྲུང་ནས། གསུང་ངག་རིན་པོ་ཆེ་སློབ་བཤད་ཆ་ལག་དང་བཅས་པ་དང་།
གཞན་ཡང་གསེར་ཆོས་བཅུ་གསུམ། མགོན་པོ་ཆེ་ཆུང་སོགས་སྙན་བརྒྱུད་ཀྱི་ཆོས་་་་་
•。
སྐོར་མང་པོ་གསན། ཆ་དེའི་ཚེ་གསུང་ཆོས་ཚོགས་སྐབས་རྗེ་འདི་ཕེབ་པར་འགོར་ཙམ་་་་
g
བྱུང་བ་ན། ཚར་ཆེན་རིན་པོ་ཆེའི་བཀའ་ལས། དྲུང་པ་འདིས་བསྟན་པ་ལ་ཕན་་་་་
32

པར་འདུག་པས་བསྒུག་དགོས་གསུངས་པའང་ཕྱིས་བསྟན་པའི་སྲོག་ཤིང་ཆེན་པོར་་་་་
འགྱུར་བའི་ལུང་བསྟན་དུ་གདའ། ཐམས་ཅད་མཁྱེན་པ་མཁྱེན་བརྩེའི་ཞབས་དྲུང་་་་་
ནས༑ གསུང་ངག་རིན་པོ་ཆེ་ཚོགས་བཤད་ཚར་གཅིག །སློབ་བཤད་ཚར་གཉིས་་་་
ཀྱིས་ཐོག་དྲངས་པའི་གསར་རྙིང་གི་གདམས་པ་རྒྱ་མཚོ་ལྟ་བུ་གསན། དཔལ་སྦུག་ཏུ་་་
ཀྱེ་རྡོར་གཞི་བསྙེན་མཛད་ཙ་ན་ཐུན་གྱི་སྒང་ཙམ་ཞིག་ལ་མནལ་དང་འོད་གསལ་འདྲེས་་་
པའི་གསལ་སྣང་ལ་བུད་མེད་གཞོན་ནུ་གཉིས་ཀྱིས་ཀ་པཱ་ལ་བདུད་རྩིས་གང་བ་རེ་་་་་
ཕུལ་བ་གསོལ་བས་བརྗོད་མེད་བདེ་ཆེན་གྱི་ཡེ་ཤེས་ཐུགས་ལ་འཁྲུངས། དེའི་ཚུལ་་་་
འཇམ་དབྱངས་མཁྱེན་བརྩེ་ལ་ཞུས་པས་ཁ་སྦྱོར་ཡན་ལག་བདུན་ཐོབ་པའི་ལྟས་སུ་་་་་
འདུག་གསུངས། ཡབ་རྗེ་དབང་ཕྱུག་རབ་བརྟན་སོགས་སྣོད་དང་སྐལ་པར་ལྡན་པའི་
སློབ་མ་མང་པོ་ལ་གསུང་ངག་རིན་པོ་ཆེ་གནང་བའི་སྐབས་སུ་རྒྱུ་དབང་གི་ཚེ། མདུན་
གྱི་ནམ་མཁར་ཚར་ཆེན་ཡབ་སྲས་བཞུགས་ནས་དབང་མ་གྲོལ་བར་ལ་དབང་བསྐུར་གྱི་་
ཆོ་ག་མཛད་པ་བྱུང་བས། ཁོང་ཡབ་སྲས་ཀྱིས་དབང་ཚིག་ཇི་ལྟ་བ་བཞིན་ཁྱེད་རྣམས་་་་
ལ་བཤད་པ་ཡིན། དེ་འདྲའི་དགའ་བ་ལ་ཨང་གསུངས་པ་སོགས་དག་སྣང་བསམ་་་་་
གྱིས་མི་ཁྱབ་པ་མངའ། རྗེ་འདི་དགུང་ལོ་ང་གཉིས་པ་མེ་གླང་ཟླ་བ་བཅུ་པའི་ཚེས་་་་་
གསུམ་ལ་འཇའ་འོད་མེ་ཏོག་གི་ཆར་དང་བཅས་མཆོག་གི་གོ་འཕང་བརྙེས་སོ། །འདི་
དང་འབྲུའི་སྔགས་འཆང་ཆེན་པོ་གཉིས་ཚར་ཆེན་དང་མཁྱེན་བརྩེ་གཉིས་ཀའི་སློབ་མ་་་་་
ཡིན་ནོ།། །།སྔགས་འཆང་ཆེན་པོ་བསོད་ནམས་ཆོས་འཕེལ་དང༌། ཀླུ་སྒྲུབ་རྒྱ་མཚོ་
གཉིས་ཀྱི་ཐུགས་སྲས་པཎ་ཆེན་ངག་དབང་ཆོས་གྲགས་ནི། ཆུ་སྤྲེལ་ལོར་འཁྲུངས།
སྤྱན་སྔ་དཀོན་མཆོག་རྒྱ་མཚོ་ལས་རབ་ཏུ་བྱུང་། ངའི་བླ་མའི་མཚན་འདོགས་་་་་
གསུངས༑ མཚན་ངག་དབང་ཆོས་གྲགས་སུ་སྩལ་ཞིང་བདག་རྐྱེན་ཤིན་ཏུ་ཆེ་བར་་་་་
མཛད༑ མདོ་ལུགས་ཀྱི་གསན་སྦྱོང་རྫོགས་པར་གྱུར་ནས། ཀུན་མཁྱེན་ཀླུ་སྒྲུབ་རྒྱ་
མཚོའི་དྲུང་ནས། གསུང་ངག་སློབ་བཤད་ཀྱི་ཁྲིད་ཆ་ལག་དང་བཅས་པ་དང་།
དཔལ་ཀྱེ་རྡོ་རྗེའི་རྒྱུད་གསུམ་གྱི་བཤད་བཀའ་སྨིན་རྒྱས་སུ་གསན་ནས། ལམ་འབྲས་་
ཀྱི་ཁྲིད་ཆ་ལག་དང་བཅས་པའི་ཟིན་བྲིས་དང་། རྒྱུད་གསུམ་གྱི་བཤད་པའི་ཟིན་བྲིས་་
128

ཡོངས་རྫོགས། བརྟག་གཉིས་ཀྱི་ཊཱི་ཀ་སོགས་ཟབ་ཅིང་རྒྱ་ཆེ་བའི་ཡིག་ཆའང་མང་དུ་
མཛད༑ ལམ་འབྲས་གསན་སྐབས་མནལ་ལམ་དུ་ཆུ་སྣ་ཆེ་རབ་གཅིག་དང་བསྡོངས་
ནས་ཕྱིན་པས། ཆུ་སྣ་དེ་དང་ལྷན་ཅིག་ལྷ་སར་སླེབ་སོང་བའི་མོད་ལ་ཇོ་བོ་བཞུགས་་་་
པའི་ལྷ་ཁང་ན་གྲྭ་པ་མང་པོ་གསུང་རབ་སྒྲོག་གིན་འདུག་པར་བལྟས་པས། གླེགས་་་་
བམ་གསེར་མ་འབའ་ཞིག་ལ་ཨg་ཁོ་ན་བྲིས་པ་ཞིག་ཀློག་པ་བྱུང་བ་དེ་སློབ་བཤད་ཀྱི་
ཆོས་སྐོར་རྣམས་གདན་ས་ཡས་ཕྱིན་ལ་འབུལ་བའི་ལྟས་སུ་གདའ་གསུངས་ཤིང་།
ཕྱིས་མཁན་ཆེན་དབང་ཕྱུག་དཔལ་བཟང་ལས་གསུང་ངག་ཚོགས་བཤད་ལམ་ཡོངས་སུ་
རྫོགས་པར་གསན། གསུང་ངག་རིན་པོ་ཆེ་གཙོས་པའི་མདོ་སྔགས་ཀྱི་འཆད་ཉན་་་་་
བསམ་གྱིས་མི་ཁྱབ་པར་མཛད་པས་བསྟན་པ་སྤྱི་དང་བྱེ་བྲག་ལ་བཀའ་དྲིན་ཤིན་ཏུ་ཆེ།
རྗེ་འདི་དགུང་ལོ་བདུན་ཅུ་པ་ལྕགས་སྦྲུལ་ས་ག་ཟླ་བའི་ཚེས་བརྒྱད་ལ་ངོ་མཚར་བའི་་་་་
ལྟས་དང་བཅས་ཏེ་མཁའ་སྤྱོད་དུ་གཤེགས་སོ།། །།༈ རྡོ་རྗེ་འཆང་དབང་ཕྱུག་རབ་
བརྟན་ནི། ས་ལུག་ལོར་འཁྲུངས། ཞག་བདུན་ཐོག་ལ་ཚར་ཆེན་རིན་པོ་ཆེར་མཚན་
ཞུས་པར་ནམ་མཁའ་དོན་གྲུབ་དབང་པོར་བཏགས། དེ་ནུབ་ཚར་ཆེན་གྱི་ཐུགས་དམ་་
འོད་གསལ་ལ། གཞོན་ནུ་འདི་ཚུལ་ཁྲིམས་རྒྱལ་མཚན་གྱི་སྐུའི་སྐྱེ་བ་ཡིན་ཞེས་པའི་་་་
ལུང་བསྟན་ལན་གསུམ་བྱུང་། དགུང་ལོ་སོ་གཅིག་པ་ལ་མཁན་ཆེན་ངག་དབང་རབ་་་
བརྟན་ལས་བསྙེན་པར་རྫོགས། སྔ་ཕྱིར་ཚར་ཆེན་ཡབ་སྲས། སྔགས་འཆང་བསོད་
ནམས་ཆོས་འཕེལ། རྗེ་བསླབ་གསུམ་པ་རྣམས་ལས་སྙན་བརྒྱུད་ཀྱི་ཆོས་སྐོར་མང་པོ་་
དང༌། ཁྱད་པར་བསླབ་གསུམ་པ་ལས་སློབ་བཤད་ཟབ་མོ་སྨིན་རྒྱས་སུ་གསན།
ནུབ་ཆོས་ལུང་དུ་ཨཉྫའི་བསྙེན་ཆེན་གནང་སྐབས་དཔལ་ཀྱེ་རྡོ་རྗེ་ལྷ་དགུའི་རྟེན་བརྟེན་་་་
པ་ཐོག་ཚད་ཙམ་ཞལ་དངོས་སུ་གཟིགས། ཡང་ནུབ་གཅིག་གྱང་ཤིང་ལྟ་བུ་ཞིག་་་་་་
སྟེང་ན་རྗེ་བཙུན་དཀར་པོ་རྣམ་གསུམ་ཞལ་འཛུམ་མེ་རེ་རེ་བཞུགས་པའི་གཟིགས་སྣང་་་་
ཀྱང་བྱུང་། དཔལ་སྦུག་ཏུ་བྱོན་པའི་ནུབ་མནལ་ལམ་གྱི་ཚུལ་དུ་ཚར་ཆེན་ཆོས་ཀྱི་རྒྱལ་
པོས་གསུང་ངག་རིན་པོ་ཆེ་དབང་བྱིན་རླབས་ཁྲིད་དང་བཅས་པ་གནང་བའི་ཉམས་ཤར་
བ་བྱུང་། དབུས་གཙང་གི་ཆོས་སྡེ་མང་པོར་གསུང་ངག་རིན་པོ་ཆེ་གཙོས་པའི་ཟ་་་་་
129

ཆོས་བསམ་གྱིས་མི་ཁྱབ་པའི་ཆར་ཕབ་ནས་སྣོད་ལྡན་གྱི་སློབ་མ་བགྲང་ལས་འདས་པ་
བསྐྲུན༑ དག་ཞིང་དུ་མ་གཤེགས་ཙམ་ལ་ད་རང་དགུང་ལོའི་བབ་དང་གང་ཅི་ནས་་་་་
དཀྱིལ་འཁོར་ཆེན་པོ་རྣམས་ཀྱི་ཉམས་ལེན་ལྕོགས་དཀའ་བས་ཨོ་རྒྱན་སྒྲུབ་པ་ཁོ་ནར་་་་
ཆིག་དྲིལ་མཛད་དགོངས་པར་འཁྲུངས་པ། དེ་ནུབ་མནལ་ལམ་དུ་ཀྱེ་རྡོ་རྗེའི་ཐུགས་་་་
ཀར་སློབ་དཔོན་ཆེན་པོ་བཞུགས་འདུག་པ་གསལ་བར་ཤར་བས། བསྒྲིལ་ན་་་་་
བཏུབ་པར་དགོངས་ཏེ་མ་གཤེགས་བར་དུ་ལམ་དུས་ཐུན་གཉིས་མ་ཆད་པར་མཛད།
རྗེ་འདི་དགུང་ལོ་དོན་བརྒྱད་པ་མེ་བྱི་ཧོར་ཟླ་བཅུ་པའི་ཚེས་གཉིས་ལ་སྒྲ་དང་། འོད་་་་
དང་། མེ་ཏོག་གི་ཆར་དང་བཅས་མཁའ་སྤྱོད་དུ་གཤེགས་སོ།། །།ཁྱབ་བདག་་་་་
བཀའ་འགྱུར་བ་ཆེན་པོ་ནི། ཆུ་ཡོས་ལོར་འཁྲུངས། སྐུ་ཆུང་ངུའི་དུས་ནས་རྗེ་དབང་
ཕྱུག་རབ་བརྟན་གྱི་ཞབས་པད་བསྟེན་ཏེ། གསུང་ངག་སློབ་བཤད་ཀྱིས་ཐོག་དྲངས་་་་
པའི་ས་སྐྱ་པའི་སྙན་བརྒྱུད་ཀྱི་གདམས་པ་མ་ལུས་པ་དང་། གཞན་ཡང་གསར་རྙིང་གི་
སྨིན་གྲོལ་གྱི་ཆོས་བཀའ་དཔག་ཏུ་མེད་པ་བུམ་པ་གང་བྱོར་གསན། གངས་ཅན་་་་་
ལྗོངས་སུ་འགྱུར་རོ་ཅོག་གི་རྒྱལ་བའི་བཀའ་ཐམས་ཅད་ཀྱི་ལུང་རྒྱུན་ཁུངས་རྣམ་པ་་་་་་
དག་པ་ལས་བཙལ་ཏེ་གསན་ཅིང་ལུང་སྤེལ་བར་མཛད་པས་དེང་སང་གི་བར་དུ་རྒྱུན་མ་་
ཉམས་པར་བཞུགས་པ་རྗེ་འདིའི་སྐུ་དྲིན་ཁོ་ནར་ངེས། རྒྱུད་སྡེ་བཞི་ནས་བཤད་པའི་་་་
ཡི་དམ་གྱི་ལྷ་བརྒྱ་རྩ་བརྒྱད་ཀྱི་གྲངས་དུས་ཀྱི་བསྙེན་པ་བསྐྱལ་བ་སོགས་ཐུགས་དམ་ལ་་
ཤིན་ཏུ་བརྩོན་པ་དང་། བཀའ་འགྱུར་རིན་པོ་ཆེ་དང༌། ཚར་ཆེན་ཡབ་སྲས་དབང་་་་
རབ་གསུམ་གྱི་བཀའ་འབུམ་བཅས་གསར་བཞེངས་མཛད། དག་པའི་སྣང་བར་བི་རཱུ་
པ་ཤིན་ཏུ་ཆེ་ཞིང་གསལ་བ་དང༌། རྗེ་ས་སྐྱ་པ་ཆེན་པོ་ན་བཟའ་སྔོན་པོ་འོད་འཕྲོ་་་་་
བཞེས་པ། ཞལ་རས་དམར་མདངས་ཆེ་བ་ཞིག་བཅས་ཞལ་གཟིགས། ཡང་ཨོ་་་་
ནགསརྒྱན་ཆེན་པོའི་ཐུགས་ཀར་ཀྱེ་རྡོ་རྗེ་ལྷ་དགུ་བཞུགས་པ་གཟིགས་པ་སོགས་ངོ་མཚར་བའི་་
རྣམ་ཐར་བློ་ལས་འདས་པ་མངའ་ཞིང་། ལྷག་པར་བྱང་ཆུབ་ཀྱི་སེམས་འབྱོངས་པས་་་་
གཞན་ཕན་དཔག་ཏུ་མེད་པ་མཛད་ནས། དགུང་ལོ་ང་བདུན་པ་ས་ཕག་ཟླ་བ་དགུ་་་་
པའི་ཚེས་བཅུ་བཞི་ལ་འདའ་ཁ་མའི་ཐུགས་དམ་གྱིས་མཚམས་སྦྱར་ནས་མཁའ་སྤྱོད་དུ་་་
130

གཤེགས་སོ།། །།རྗེ་འདི་ལ་ཐུགས་སྲས་མང་པོ་ཡོད་ཀྱང་། ཁའུ་པའི་ལུགས་འཛིན་
ལ་བཀའ་དྲིན་ཆེ་བ་ཞྭ་ལུ་མཁན་ཆེན་དང་། ཀུན་གཟིགས་ལྔ་པ་གཉིས་ལས། དང༌
པོ་ནི། ནང་སོ་སྨན་ཁང་པའི་སྲས་སུ་ཆུ་རྟ་ལོར་འཁྲུངས། སྐུ་ཆུང་ངུ་ནས་སློབ་་་
གཉེར་ལ་ཤིན་ཏུ་བརྩོན་པར་མཛད་ཅིང་། སྤྱི་དང་བྱེ་བྲག་གི་ཟབ་ཆོས་མང་དུ་གསན་་
མོད༑ ཁྱད་པར་ཤིང་ལུག་ལོར་ཉི་མ་གླིང་པ་ཚུལ་ཁྲིམས་བཀྲ་ཤིས་པའི་དྲུང་ནས། །
ལམ་འབྲས་གོང་དཀར་ལུགས་ཀྱི་དབང་བྱིན་རླབས། གཞུང་བཤད། ལུང་མན་་་་་
ངག་ཐམས་ཅད་གསན། དེ་རྗེས་ཁྱབ་བདག་བཀའ་འགྱུར་བ་ཆེན་པོ་ལས། གསུང་
ངག་སློབ་བཤད་ཀྱི་ཉམས་ཁྲིད་ཟླ་བ་གསུམ་དང་ཞག་བཅོ་བརྒྱད་ཀྱི་བར་དུ་གསན་པས་
ཟབ་གནད་མ་ཚང་བ་མེད་པ་ཐུགས་སུ་ཆུད་པར་གྱུར། ཆོས་ཡོན་དུ་རི་ཕུག་་་་་་
གཟིམས་ཁང་སྤྲོ་མོ་ཁྲིག་ཡོད་པ་དེ་ལ་སོགས་པ་དཔངས་མཐོ་བ་ཕུལ་ཞིང་། ཞྭ་ལུ་
བྱོན་ནས་བསྟན་པའི་བྱ་བ་རྒྱ་ཆེན་པོ་མཛད། ས་ཕག་ལོར་ཀྱེ་རྡོར་བསྙེན་ཆེན་ལ་་་་་་
བཞུགས་པས། དེ་ཝ་པི་ཅུ་ལ་གྲངས་འཛིན་སྐབས་མནལ་ལམ་དུ། རྡོ་རྗེ་འཆང་་་་་
དབང་ཕྱུག་རབ་བརྟན་ཕེབ་སྟེ། སྔགས་ཕྲེང་ཞལ་ནས་འཁོར་བཞིན་པར་ཡོད་པ་ད་་་་
ཕྱག་གིས་བཟུང་ནས། ཁྱོད་ལ་མི་དགོས་ན་བཏོན་གཏོང་གསུངས་པ་དང་། ཡང་་་་
ནུབ་གཅིག་ཕྱག་གཡོན་པ་ནས་ཁྲག་མང་པོ་ཐོན་བྱུང་བ་ལ། མི་ཞིག་གིས་ཁྲག་་་་་་
ལྷག་མ་ལུས་སོང་ཟེར་བ་རྣམས་སྐུ་མཚམས་འཕྲོ་འཇོག་དགོས་པའི་མཚན་ལྟས་ལྟ་བུར་་
འདུག་ཀྱང་། དེའི་གནས་ཚུལ་རྗེ་བཙུན་བཀའ་འགྱུར་བར་ཞུས་པས། ཞིབ་ཆ་སླར་
འབུལ་གསུངས་པ་ལས་གཞན་ཅིའང་མ་གསུངས་པའང་དེར་གདའ། དེ་ནས་རྗེ་་་་
བཙུན་བཀའ་འགྱུར་བ་དག་ཞིང་དུ་གཤེགས་པས། ཀུན་གཟིགས་ལྔ་པ་ཆེན་པོ་་་་
ཕྱག་བྲིས་ཕེབ་སྟེ། སྐུ་མཚམས་ཀྱི་འཕྲོ་བཞག་ནས་གདུང་ཞུགས་འབུལ་ལ་ཕེ་་་་
དགོས་པ་བྱུང་ཀྱང་། ཕྱིས་གོང་དཀར་དུ་བསྙེན་ཆེན་ཤིན་ཏུ་རྒྱས་པ་མཐར་ཕྱིན་ནས།
ལམ་འབྲས་སློབ་བཤད་ལན་མང་དང༌། གཞན་ཡང་བསྙན་བརྒྱུད་ཀྱི་ཆོས་སྐོར་རྣམས་
ལ་འཆད་སྤེལ་རྒྱ་ཆེན་པོའི་སྒོ་ནས་སློབ་བཤད་ཀྱི་བསྟན་པ་ཉི་མ་ལྟར་གསལ་བར་་་་་
མཛད་ནས། དགུང་ལོ་བརྒྱད་ཅུ་པ་ལྕགས་བྱ་ལོར་གཟུགས་སྐུའི་བཀོད་པ་དབྱིངས་་་་
131

སུ་བསྡུ་བའི་ཚུལ་བསྟན་པ་ཡིན་ནོ།། །།ལྔ་པ་ཆེན་པོ་ནི། མེ་སྦྲུལ་ལོར་ཟ་ཧོར་གྱི་
རིགས་སུ་འཁྲུངས། རིས་མེད་པའི་གྲུབ་མཐའ་སྤྱི་དང་། ཁྱད་པར་ཚར་ལུགས་ཀྱི་་
བསྟན་པ་ལ་བཀའ་དྲིན་ཤིན་ཏུ་ཆེ་བ་ཡིན་ཏེ། དེའང་རྗེ་བཙུན་བཀའ་འགྱུར་བ་ཆེན་་་་
པོའི་དྲུང་ནས། ལམ་འབྲས་སློབ་བཤད་ཤིན་ཏུ་ཞིབ་པ་ལམ་སྐོར་ཡོངས་རྫོགས་དང་
བཅས་པ་གསན་ཅིང་། ཐུགས་དམ་གྱི་གཙོ་བོར་མཛད་། སློབ་བཤད་ཁྲིད་ཀྱི་་་་
སྐོང་ཡང་ཟིན་བྲིས་གནང་། ལམ་འབྲས་ཀྱི་བླ་མ་བརྒྱུད་པའི་རྣམ་ཐར་གྲས་ནས་ཚར་་
ལུགས་གོང་མ་རྣམས་ཀྱི་རྣམ་ཐར་གང་ཡོད་སྟེང་ཚར་ཆེན། བཀའ་འགྱུར་བ།
དབང་རབ། ཞྭ་ལུ་པ་བཞིའི་རྣམ་ཐར་རྣམས་གསར་བསྒྲིགས་བཀའ་དྲིན་བསྐྱངས་་་་་
པས༑ ཁྱོན་རྣམ་ཐར་བཅུ་བཞི་དང་། ཉི་ཟེར། དབང་ཆུ། ལྷན་ཐབས་སོགས་
ཀྱེ་རྡོར་གྱི་ཆོས་སྐོར་མང་པོ་སྤར་དུ་བསྒྲུབ་པར་མཛད། བཀའ་འགྱུར་བ། ཞྭ་ལུ་པ།
ཟུར་ཆེན་གསུམ་གྱི་དྲུང་ནས། དཔལ་ལྡན་ས་སྐྱ་པའི་གསེར་ཆོས་བཅུ་གསུམ།
མགོན་པོ་ཆེ་ཆུང་སོགས་སྙན་བརྒྱུད་ཀྱི་གདམས་ངག་ཐམས་ཅད་དང་། ཚར་ཆེན་རྡོ་་་
རྗེ་འཆང་གི་བཀའ་འབུམ་སོགས་ཟབ་ཆོས་མཐའ་དག་བུམ་པ་གང་བྱོར་གསན་ཅིང་། །
ཁའུ་པའི་ལུགས་ཀྱི་གྲུབ་མཐའི་རྐང་འཛིན་པར་མཛད། ཁམས་གསུམ་དབང་སྡུད་་་་་
དམར་པོ་སྐོར་གསུམ་གྱི་ལས་མཐའ་ལ་བརྟེན་ནས་ཤར་ཕྱོགས་རྒྱལ་པོ་གཙོས་པའི་ཆེ་་་
ཆུ་དམངས་བཅས་དབང་དུ་བསྡུས་ཤིང་། དབུས་གཙང་དཔོན་ཕྲན་སོ་སོས་ཁོལ་བུར་་
བདག་པོ་བྱེད་སྐབས་སུ་རང་རྒྱལ་གཞན་ཕམ་གྱི་བསམ་སྦྱོར་ངན་པ་ནར་མར་འཆད་་་་་
བས་འཁྲུགས་རྩོད་རྒྱུན་དུ་སློང་བ་སོགས་ཀྱི་ལས་ངན་ལས་སྐྱོབ་པའི་ཆེད་དུ་བོད་གངས་
ཅན་པའི་ཆོས་སྲིད་ཀྱི་བདག་པོར་བཞེངས་ཏེ། ཡངས་པའི་རྒྱལ་ཁམས་ཐམས་ཅད་་་་
འཇམ་དར་ཡུག་གཅིག་ཏུ་བསྐྱངས་ཤིང་ཟིལ་གྱིས་མནན། མཐའ་བཞིའི་འབྱོར་་་་་
ཐམས་ཅད་ངང་གིས་འདུ་བར་མཛད་དེ། དགུང་ལོ་རེ་དྲུག་པ་ཆུ་ཁྱི་ཟླ་བ་གཉིས་པའི་་
ཉེར་ལྔ་ལ་རེ་ཞིག་དགོངས་པ་ཆོས་དབྱིངས་སུ་ཐིམ་པའི་ཚུལ་བསྟན་ཏོ། །༈ རྡོ་་་
རྗེ་འཆང་མཁྱེན་རབ་བྱམས་པ་ངག་དབང་ལྷུན་གྲུབ་ནི། ཆུ་བྱ་ལོར་འོད་གསལ་ལྕེ་་་་་
རིགས་སུ་འཁྲུངས། སྐུ་ཆུང་ངུ་ནས་ཁུ་བོ་རྡོ་རྗེ་འཆང་བསྟན་འཛིན་བཟང་པོའི་དྲུང་དུ་
132

བཅར་བཞུགས་མཛད་ནས་མདོ་སྔགས་ཀྱི་བསླབ་སྦྱང་མཐར་ཕྱིན་པ་དང་། ཀྱེ་རྡོར་་་་
གཞི་བསྙེན་སོགས་ལྷག་པའི་ལྷ་ཞི་ཁྲོའི་བསྙེན་པའང་དཔྱིས་ཕྱིན་པར་མཛད་ཅིང་།
ཟབ་པ་དང་རྒྱ་ཆེ་བའི་ཆོས་ཚུལ་སྤྱི་དང་། ཁྱད་པར་རོང་སྟོན་ཐམས་ཅད་མཁྱེན་པ་
ཐེག་ཆེན་ཆོས་རྗེ་དང་། ལ་སྟོད་པ་རྡོ་རྗེ་མགོན་པོ་ལས་གསན་པའི་ལམ་འབྲས་་་་་
བཀའ་བབས་ཉིས་ལྡན་གྱི་སྟེང་། ངོར་ཆེན་ཡབ་སྲས་ནས་རྡོ་རྗེ་འཆང་མཁྱེན་ར་་་་
ཆོས་རྗེ་བརྒྱུད་པའི་བཀའ་བབས་བཅས་སྟོང་ར་བ་ཁུ་དབོན་ནས་བརྒྱུད་པ་གསུམ་་་་་
གཅིག་འདུས་ཀྱི་ལམ་འབྲས་པོད་སྔོན་མར་གྲགས་པ་ཚར་མང་དུ་གསན་པའི་ལན་་་་་
གཉིས་པའི་སྐབས་སུ་སྣང་གསུམ་གྱི་ནང་ནས་གྲང་དམྱལ་གྱི་སྡུག་བསྔལ་དང་ཚེ་ཚད་་་་
སོགས་སྩལ་སྐབས་མནལ་ལམ་དུ་གྲང་དམྱལ་གྱི་གནས་སུ་ཕེབ་ནས་སེམས་ཅན་དུ་མ་་་་
སྡུག་བསྔལ་གྱིས་གཟིར་བར་གཟིགས་པ་སོགས་གནས་སྦྱོང་གི་ཉམས་ཁྱད་པར་ཅན་་་་་
འཁྲུངས༑ རྒྱུ་དབང་སྐབས་རྩ་བའི་བླ་མ་ཀྱེ་རྡོ་རྗེ་ཡབ་ཡུམ་དུ་དངོས་སུ་གཟིགས་་་་་
ཤིང་། དེ་ནས་བཟུང་བླ་མ་འདི་རྫོགས་པའི་སངས་རྒྱས་དངོས་ཡིན་སྙམ་པ་ལས།
ཁུ་བོ་དང་མི་ཕལ་པའི་སྣང་བར་སྐད་ཅིག་ཀྱང་མི་འཆར་བའི་དད་པའི་གཏིང་ཚུགས་པ་
བྱུང་༑ ཡང་བྷི་ཥིའི་བསྙུང་གཞི་དྲག་པོ་ཞིག་བྱུང་སྐབས་གཟིགས་སྣང་དུ་འཇའ་འོད་་་་་
ཀྱི་དབུས་ན་ས་ཆེན་དང་། འཇའ་འོད་ཀྱི་ཀྱེ་རྡོ་རྗེའི་ཕོ་བྲང་རྟེན་དང་བརྟེན་པར་་་་་
བཅས་པ། ལྷའི་བུ་དང་བུ་མོ་དུ་མས་རྒྱལ་མཚན་དང་བ་དན་སོགས་ཀྱིས་མཆོད་ཅིང་།
མཐའ་སྐོར་དུ་དུར་ཁྲོད་ཀྱི་མཆོད་རྟེན། ཀེང་རུས། འཇའ་སྤྲིན། ཞིང་སྐྱོང་་་
སོགས་ཤིན་ཏུ་གསལ་བ་ཞིག་གཟིགས་པས་བསྙུང་ལས་གྲོལ་བ་སོགས་དག་སྣང་དུ་
ཞལ་གཟིགས་ཀྱི་རིགས་ཤིན་ཏུ་མང་ཞིང་། རྗེ་དབོན་རིན་པོ་ཆེར་ལམ་འབྲས་ཚོགས་
བཤད་གསན་པས། རྒྱུ་དབང་དངོས་གཞིའི་ཉིན་རྡུལ་ཚོན་གྱི་དཀྱིལ་འཁོར་གྱི་སྟེང་གི་
བར་སྣང་ལ་སྤྲུལ་པའི་དཀྱིལ་འཁོར་བཀྲ་ལམ་གྱིས་དངོས་སུ་གཟིགས་ཤིང་། བླ་མ་
འདི་ཀྱེ་རྡོ་རྗེ་དངོས་ཡིན་དགོངས་པའི་མོས་གུས་ཚད་མེད་པ་འཁྲུངས། ཁྱབ་བདག་ཞྭ་
ལུ་པར་ལམ་འབྲས་སློབ་བཤད་ཤིན་ཏུ་རྒྱས་པ་གསན་ཅིང་། གྲུབ་འཕྲལ་སློབ་བཤད་
ཀྱི་པོ་ཏི་རྗེ་འདི་ལ་གནང་ནསབia
 ། ཉིད་ཆོས་ཀྱི་བདག་པོ་ཡིན་པས་བཤད་སྒྲུབ་འཕེལ་་་ག -
133

བར་མཛོད་གསུང་ཞིང་། རྗེ་འདིས་ཀྱང་རྨོར་ཆེན་རྡོ་རྗེ་འཆང་སོགས་སྣོད་ལྡན་གྱི་་་་་
སློབ་མ་རྣམས་ལ་ལམ་འབྲས་སློབ་བཤད་ཀྱི་ཁྲིད་ཤིན་ཏུ་ཞིབ་པ་དང་། རོང་སྟོན་ནས་
བརྒྱུད་པའི་ལམ་འབྲས་པོད་སྔོན་མའི་ཁྲིད་བཅས་གཟབས་བཤད་མཛད་དེ། བརྒྱུད་་་
པ་སོ་སོའི་ཕྱག་ལེན་ཕྲ་མོ་ཚུན་མ་འདྲེས་པར་དབང་བྱིན་རླབས་ལུང་བཅས་སྩལ་བར་་་་་
ནུབ་གཅིག་མནལ་ལམ་གྱི་ཚུལ་དུ། རྗེ་བཙུན་ཆེན་པོ་རྡོ་རྗེ་དྲིལ་བུ་འཛིན་པ་ཞིག་ལ་་་་
འཁོར་ཞུ་བྱས་དང་། ཟངས་ཚ་བཅས་ཞལ་གཟིགས་ནས་མཉེས་ཤིང་བྱིན་གྱིས་་་་་
བརླབས་པའི་མཚན་མའང་འཁྲུངས་འདུག་ལ། རྗེ་འདིས་སྔ་ཕྱིར་ལམ་འབྲས་ཚོགས་་་
སློབ་བསྡམས་པ་ཚར་ཉི་ཤུ་རྩ་ལྔ་གནང་། རྡོ་རྗེ་ཕྲེང་བ་ཚར་བཅུ་བདུན། སྦྱོར་་་་་
དཀྱིལ་བཅུ་གཉིས་ཚར་སུམ་བརྒྱ་སྐོར། རྒྱུ་དབང་དྲུག་བརྒྱ་སྐོར། ལམ་དབང་ལྔ་་་་
བརྒྱ་སྐོར། གཞན་ཡང་དབང་། བྱིན་རླབས། རྗེས་གནང་གི་རིགས་ཤིན་ཏུ་མང་་་
བོ་གྲངས་ལས་འདས་པ་འཆད་སྤེལ་གནང་བས་དེང་སང་ས་སྐྱ་པའི་ཟབ་ཆོས་ཐུན་མོང་་་་
དང་ཐུན་མོང་མ་ཡིན་པ་འདི་དག་གི་རྒྱུན་མ་ཉམས་པར་བཞུགས་པ་ནི་རྗེ་འདི་ཁོ་ནའི་སྐུ་
དྲིན་དུ་འཁུམས་ལགས། དེ་ལྟར་བསྟན་འགྲོའི་དོན་དཔག་ཏུ་མེད་པ་མཛད་དེ། །
དགུང་གྲངས་དོན་གཅིག་པ་ཆུ་ལུག་ཟླ་བ་ལྔ་པའི་གནམ་གང་ཉིས་བརྩེགས་ཀྱི་ཕྱི་མ་
སྐྱ་རེངས་ཤར་ཙམ་ལ་མཁའ་སྤྱོད་དུ་གཤེགས་སོ།། །།སྙན་བརྒྱུད་རྒྱ་མཚོའི་མངའ་་་་
བདག་རྨོར་ཆེན་རྡོ་རྗེ་འཆང་ཆེན་པོ་ནི། ཤིང་རྟ་ལོར་འཁྲུངས། དགུང་ལོ་ལྔ་པ་ལ་
འཇམ་མགོན་ཨ་མེས་ཞབས་དབུས་ཕེབ་སྐབས་ར་བ་སྨད་དུ་མཇལ། གཙུག་ཕུད་་་་
ཕུལ་བས་མཚན་ཀུན་དགའ་ལྷུན་གྲུབ་ཏུ་བཏགས། ཚེ་དབང་། ཁྲོ་བཅུའི་རྗེས་་་་་
གནང་༑ ཤེར་ཕྱིན་བཀའ་བབས་དྲུག་གི་ཁྲིད། ཕུར་པ་སྟོད་ལས། སྒྲུབ་ཐབས་
བརྒྱ་རྩ་སོགས་ཞུས། དེ་ནས་རིམ་བཞིན་བར་རྨོར་དུ་ཕེབ་ནས་ཆོ་ག་ཕྱག་ལེན་ལ་་་་་
སྦྱོང་མཐར་དང་། ར་བ་སྨད་དུ་མཚན་ཉིད་ཀྱི་སློབ་གཉེར་མཐར་ཕྱིན་པར་མཛད་་་་་
ཅིང་༑ ས་སྐྱར་གྲྭ་སྐོར་ཕེབ་ནས་བཤད་པ་འབེལ་གཏམ་ལ་སོགས་པ་ཐོགས་མེད་དུ་་་
གནང་བས་བདག་ཆེན་ཡབ་སྲས་ཀྱིས་བདག་རྐྱེན་ཕུལ་དུ་བྱུང་བར་མཛད། དགུང་ལོ་
ཉེར་ལྔ་པ་ལ་རིག་འཛིན་པདྨ་ཕྲིན་ལས་ཀྱི་དྲུང་དུ་བསྙེན་རྫོགས་བཞེསགས ད་། དེ་རྗེས་ལོ་་་
134

ཤས་ཤིག་ནས་སྐུའི་མཆེད་ཟླ་ཆུང་བ་གསུམ་མགོ་ནད་ཅིག་གིས་གཤེགས། རྗེ་ཉིད་་་་
ཀྱང་བསྙུང་གཞི་དེས་ཟིན་ནས་གཤེགས་ལ་ཁད་དུ་གྱུར་པ་ན། དད་ལྡན་ཞིག་གི་་་་
བདུད་རྩི་དུམ་ཙམ་ཞུས་པས་བདེ་རུ་སོང་། དེ་ནུབ་མནལ་ལམ་དུ་རིག་འཛིན་ཆེན་་་་་
པོས་ཁྱུར་མིད་བྱས། ལྟོ་བར་ཅུང་ཟད་བཞུགས། གསང་ལམ་ནས་ཐོན་པ་ཞིག་་་་་
རྨིས༑ མནལ་སད་ཙ་ན་བསྙུང་གཞི་ཐམས་ཅད་སྦྲུལ་ཤུན་བརྗེས་པ་ལྟར་དྭངས་འདུག །
ཐུགས་ལ་རྨི་ལམ་རང་ཡིན་ནམ། དེ་སྔ་ཕན་མདོ་ལེའི་སྟེང་ན་མཁྱོགས་བྱས་ཏེ་ཁྱེར་བ་
མ་གཏོགས་མེད་དགོངས་ནས། ཧར་གྱིས་བཞེངས་ཏེ་གོམ་པ་ལྔ་དྲུག་ཙམ་གྱི་སྐོར་ལ་་
ཕེབ་པས་ཐོགས་མེད་དུ་ཕེབ་ཐུབ་པར་བྱུང་འདུག །ཤིན་ཏུ་མཉེས་ནས་ནམ་འདི་་་་་
ལྟ་རང་ལངས་ན་དགའ་བ་ལ་ཨང་དགོངས་པ་ལས་མནལ་ཡེ་མ་བྱུང་། ནམ་ལངས་་་་
མ་ཐག་ཕེབ་པས་སྐས་གདང་དགུ་ཙམ་ཡོད་པ་དེར་ཡང་ཐོགས་མེད་དུ་ཕེབ་ཐུབ་པ་བྱུང་་་
བས༑ ཡབ་ཡུམ་སྐུ་འཁོར་ཐམས་ཅད་དགའ་ཞིང་ངོ་མཚར་ཟེར། ཡིད་བདེ་བ་་་
གྱུར༑ དེར་སྔ་སོར་རིག་འཛིན་ཆེན་པོས་གསུང་ངག་གནང་སྐབས་ཀྱང་བསྙུངས་ནས་་
ཞུ་མ་ནུས་པར། ད་ལམ་འབྲས་ཞུ་ས་འཕེན་ཡུལ་ནཱ་ལེནྡྲར་རྡོ་རྗེ་འཆང་མཁྱེན་རབ་
བྱམས་པ་ལས་ལྷག་པ་མི་འདུག་དགོངས་ཏེ་ཐོག་མར་སྙན་འབུལ་དུ་ལན་གཅིག་བཅར།
དེ་ནས་སླར་ཕེབ་ནས་ལམ་འབྲས་སློབ་བཤད་དང༌། ཚོགས་བཤད་གཉིས་ཀ་མྱོང་་་་་
ཁྲིད་དུ་གསན། ལོ་གཅིག་ལྷག་ཙམ་བཞུགས། སླར་ཡང་ལོ་བཅུ་གསུམ་བར་་་་་
དབུ་སྔས་སྦྲེལ་ཏེ་བཞུགས། བཀའ་ཆོས་གནང་སྐབས་སུ་མཆོད་དཔོན་དང་།
དབོན་ངག་དབང་མཁྱེན་བརྩེའི་ཡོངས་འཛིན་ལོ་བདུན་གྱི་བར་མཛད་ཅིང་། ཆོས་་་་་
གསན་རྒྱུའང་ལམ་འབྲས་ཚོགས་སློབ་བསྡམས་པ་ཚར་བཅུ་གཉིས། རྡོར་ཕྲེང་ཚར་་་་་
བརྒྱད་སོགས་མདོར་ན་དེས་གང་གསན་ཐམས་ཅད་བུམ་པ་གང་བྱོར་གསན། སླར་་་་
རྨོར་དགོན་པ། ར་སྨད། བཀྲ་ཤིས་ཆོས་སྡེ་སོགས་དགོན་པ་ཆེ་ཕྲ་མང་པོའི་མཁན་
པོ་མཛད། ལམ་འབྲས་སློབ་བཤད་གཙོར་གྱུར་གྱི་འཆད་སྤེལ་ནར་མར་གནང་ཞིང་།
རྒྱལ་བསྟན་སྤྱི་དང་ཁྱད་པར་གསང་ཆེན་སློབ་བཤད་པའི་བསྟན་པ་སྲིད་མཐར་མི་ཉམས་
པའི་རྒྱུན་བཙུགས་ཏེ། དགུང་ལོ་དོན་ལྔ་པ་ས་སྤྲེལ་ཟླ་བ་བཅུ་གཅིག་པའི་ཚེས་བཅུ་་་
135

གཉིས་ལ་མཁའ་སྤྱོད་ཆེན་པོར་ཟང་ཐལ་དུ་གཤེགས་སོ།། །།རྩོད་དུས་ཀྱི་རྡོ་རྗེ་འཆང་
ཆེན་པོ་ཁྱབ་བདག་གནས་གསར་བ་ནི། ཤིང་སྤྲེལ་ལོར་འ་ཞྭ་རྒྱལ་པོའི་གདུང་དུ་་་་
འཁྲུངས༑ སྐུ་ཆུང་ངུའི་དུས་དེར་ཕྱལ་གྱི་ཡུལ་མ་བདེ་བར། རྡོར་ལེགས་སྐུ་ཕེབ་པ་་
ལ་ཞུས་པས་གྲིས་གཤགས་ཏེ་ནད་བཏོན་ནས་ཟོས། ན་བཟའི་ཕྱི་ལ་ཕྱག་རྗེས་ཤིག་་་་
བཏབ་སྟེ་བཞག་པས་མ་འགྱང་བར་རྨའང་སོས་ཤིང་བསྙུངས་པ་ལེགས་པར་དྭངས།
དེ་ནས་བཀྲ་ཤིས་ཆོས་སྡེར་སྤྱན་དྲངས་ཏེ་མདོ་སྔགས་ཀྱི་གསན་སྦྱོང་རྣམས་རིམ་བཞིན་་་་
མཛད༑ རྨོར་ཆེན་རྡོ་རྗེ་འཆང་གི་དྲུང་ནས་དཀར་པོ་ལྷ་གསུམ། བྲག་རྫོང་མ་་་་་
ལ
ནང་གསང་གསུམ། རྡོ་རྗེ་ཕྲེང་བ་དང་ལམ་འབྲས་སློབ་བཤད་ཚར་གཉིས་རྣམས་་་་་་
གསན༑ གཞན་ཡང་ནཱ་རོ་མཁའ་སྤྱོད། གསེར་ཆོས་སྐོར། མགོན་པོ་ཆེ་ཆུང་་་་་་
སོགས་ཚར་ལུགས་ཀྱི་ཟབ་ཆོས་རྣམས་རྫོགས་པར་གསན། ཀྱེ་རྡོ་རྗེའི་གཞི་བསྙེན་་་་་
སོགས་གསར་རྙིང་གི་ལྷ་མང་པོའི་གྲངས་དུས་ཀྱི་བསྙེན་པ་ཕུལ་ཕྱིན་པར་མཛད།
རྒྱུན་དུ་བསྐྱེད་རྫོགས་ཀྱི་ཉམས་ལེན་ལ་ཤིན་ཏུ་བྱང་བའི་སྟབས་ཀྱིས་མི་གཞན་ལ་་་་་
གསུང་སྒྲོས་གནང་བའི་ཚེ་ནའང་། དེའི་མིག་གི་རྒྱལ་མོའི་ནང་དུ་ཀྱེ་རྡོ་རྗེའི་རྟེན་དང་་་
བརྟེན་པར་བཅས་པའི་དཀྱིལ་འཁོར་གསལ་འདེབས་པར་ནུས་ལ། རྗེ་འདིས་གསུང་་
ངག་རིན་པོ་ཆེ་ཚར་བདུན་གནང་ཞིང༌། ས་སྐྱར་ཡབ་རྗེ་རྡོ་རྗེ་འཆང་ལ་ཞལ་གྱི་གསང་
ཁྲིད་འབུལ་སྐབས་ཀྱེ་རྡོ་རྗེ་དང་། ཞལ་བྲམ་གཟུགས་བཅས་གཟིགས་སྣང་ལ་བྱུང་བ་
སོགས་ལྷག་པའི་ལྷ་དུ་མའི་ཞལ་གཟིགས་པའི་ལོ་རྒྱུས་མང་དུ་མཆིས། རིས་མེད་ཀྱི་་་
ཆེ་རྒུ་ཀུན་གྱི་ཞབས་ཟུང་གཙུག་ཏུ་མཆོད་ཅིང་། དབུས་གཙང་ཁམས་གསུམ་དུ་ཟབ་་་
རྒྱས་ཆོས་ཀྱི་རྒྱུན་བཟང་མི་ཉམས་དབྱར་མཚོ་ལྟར་སྤེལ་བར་མཛད་དེ། དགུང་ལོ་ང་་་
བདུན་པ་ལྕགས་འབྲུག་ཟླ་བ་དྲུག་པའི་ཚེས་བཅུ་དྲུག་ལ་གཟུགས་སྐུའི་བཀོད་པ་བསྡུ་་་
བའི་ཚུལ་བསྟན་ཏོ།། །།རྗེ་དེ་ལ་ཐུགས་སྲས་དཔག་ཏུ་མེད་པ་ཡོད་མོད། སློབ་་་
བཤད་ཀྱི་བརྒྱུད་ཚུལ་འདི་ལ་བཞུགས་པའི་མཁས་གྲུབ་དམ་པ་དཔལ་ས་སྐྱ་པ་ཡབ་རྗེ་་་
རྡོ་རྗེ་འཆང་ཀུན་དགའ་བློ་གྲོས་ནི། མཚན་མཆོག་སུམ་ལྡན་འཁོན་གྱི་གདུང་བརྒྱུད་དུ་
ས་བྱ་ལོར་འཁྲུངས། སྐུ་ཆུང་ངུ་ནས་ཡབ་རྗེ་བསོད་ནམས་རིན་ཆེན་ལས་ལམ་འབྲས་་་
136

སོགས་ཆོས་བཀའ་མང་དུ་གསན་ཅིང་། འཕགས་པ་ཀླུ་སྒྲུབ་དང་གོང་མ་ལྔ་ཞལ་་་་་
གཟིགས༑ སྤོས་རིང་ལ་སྐུ་ལྗིད་བཀལ་ཏེ་བར་སྣང་དུ་བཞུགས་པ་དང་། གུར་་་་
མགོན་ལྷ་བརྒྱད་གཉན་མགོན་བཅས་ཡང་ཡང་གཟིགས་པ་སོགས་ངོ་མཚར་བའི་རྣམ་་་་་
ཐར་བློ་ལས་འདས། དེ་ནས་གནས་གསར་རྡོ་རྗེ་འཆང་རིགས་བདག་ཏུ་བཞེས་ཏེ་་་་
གསུང་ངག་སློབ་བཤད་གནད་སྨིན་དང་། གསེར་ཆོས་སྐོར་གྱི་དབང་རྗེས་གནང་།
པོད་ལུང་། གུར་ཞལ་གྱི་དབང་རྗེས་གནང༌། ཁྲིད། པོད་ལུང་ཚང་མ་སོགས་ས་་་
སྐྱ་པའི་ཡབ་ཆོས་སྙན་བརྒྱུད་ཀྱི་གདམས་པ་མ་ལུས་པ་གསན་བཞེས་གནང་ཞིང་ཐུགས་་་
A
སུ་ཆུད་པར་གྱུར། ཀྱེ་རྡོར་གཞི་བསྙེན་ལན་གསུམ་གནང་བས་དངོས་ཉམས་སུ་རྟེན་་་་
དང་བརྟེན་པར་བཅས་པའི་དཀྱིལ་འཁོར་ཡང་ཡང་གཟིགས། གསུང་ངག་ཚོགས་་་་་
བཤད་ལན་མང་དང་། ལྷག་པར་ལྕགས་གླང་ལོར་གསུང་ངག་སློབ་བཤད་ཀྱི་ཁྲིད་་་་
ཤིན་ཏུ་ཞིབ་ཅིང་རྒྱས་པ་གནང་། དེ་སྐབས་བདག་མེད་མའི་བྱིན་རླབས་ཀྱི་ཚེ་ན་་་་་
མཆོད་ཁོལ་ནས་སྐྱ་ཐོལ་ཐོལ་ལུད་ཅིང་ལག་ཏུ་བླུགས་པའང་ཚ་དབལ་དང་བཅས་མ་་་་་
ཚུགས་པ་ལྟ་བུ་བྱུང་བ་དང་། ངོར་ཆེན་རྡོ་རྗེ་འཆང་ཞལ་གཟིགས་ཤིང་། ཞལ་སློབ་་
བཞི༑ གདུང་བརྒྱུད་སོགས་འབྱུང་བར་ལུང་བསྟན། བིར་སྲུང་ཕྱི་ནང་གནང་རྒྱུའི་་་་
གནམ་གང་གི་ཉིན། རྩིས་པ་གཞི་བྱེས་ཐམས་ཅད་ཀྱིས་ཉི་འཛིན་ཡོད་པར་ཐག་་་་་་
བཅད༑ སྒོ་ཡིག་ཀྱང་སྦྱར་བས། རྗེ་ཉིད་ཀྱི་བཀའ་ལས། དེ་རིང་ཉི་འཛིན་ཡོད་་་
ངེས་དེ་བཞིན་ལ། ང་རྒད་པོ་རྣལ་འབྱོར་དབང་ཕྱུག་ཏུ་ལངས་རྒྱུ་ཡིན་པས། ཁྱེད་་་་
རང་ཚོ་ཉི་འཛིན། རྩིས་པའི་སྒོ་ཡིག་དང་བཅས་པ་ལ་ལྟད་མོ་ལྟོས་ཨང་གསུངས་ཏེ།
སྒྲ་གཅན་ཉིན་མོར་བྱེད་པའི་ཕྱོགས་སུ་ཉེ་མི་ནུས་པར་བྱིན་གྱིས་བརླབས་པ་སོགས་གྲུབ་
པའི་མཚན་མ་བསམ་གྱིས་མི་ཁྱབ་པ་བསྟན་པར་མཛད། བསྟན་འཛིན་གྱི་སྐྱེས་་་་་
དམ་པ་རྣམས་ལ་དབང་རྗེས་གནང་ལུང་སོགས་གང་ལ་གང་དགོས་སུ་སྩལ་ནས་བསྟན་་
པ་སྲིད་མཐར་རྒྱས་པའི་བྱ་བ་རྒྱ་ཆེན་པོ་མཛད་ནས། དགུང་ལོ་ང་ལྔ་པ་ཆུ་ཡོས་ཟླ་བ་
ལྔ་པ་ཉིས་བརྩེགས་ཀྱི་ཕྱི་མའི་ཚེས་གཉིས་ལ་གཟུགས་སྐུ་ཆོས་དབྱིངས་སུ་བསྡུ་བར་་་་་
མཛད་དོ།། །།མགོན་དེས་རྗེས་སུ་བཟུང་བའི་སློབ་མའི་མཆོག་ནི་མཁན་ཆེན་བྱམས་་་་
137

པ་ནམ་མཁའ་འཆི་མེད་དེ། སྔོན་གྱི་དུས་སུ་ཆོས་རྒྱལ་སྲོང་བཙན་སྒམ་པོའི་བླ་སྨན་མི་
དགུའི་ཡ་གྱལ་བྲང་ཏི་རྒྱལ་གཉེན་མཁར་ཕུག་ནས་བཟུང་དངོས་གྲུབ་བརྙེས་པའི་དམ་་་་
པའི་སྐྱེས་བུ་བར་མ་ཆད་པར་བྱོན་པའི་རྒྱུད་དུ་སྐྱེས་ཏེ། སྔོན་གནས་རྗེས་སུ་དྲན་པ་་་
སོགས་ཡོན་ཏན་བསམ་གྱིས་མི་ཁྱབ་པ་མངའ། ཤྲཱི་ཨེ་ཝཾ་ཐར་པ་རྩེར་ཕེབ་ནས་་་་་་་
ནང་གི་རིག་གནས་དང་། ཀུན་ཏུ་དགོས་པའི་གཞུང་བདུན། རྒྱུད་ཆུང་བཞི་སོགས་་
མདོ་སྔགས་ཀྱི་གཞུང་དུ་མ་ཐུགས་ལ་བཟུང་། ཁང་སར་མཁན་ཆེན་ངག་དབང་ཆོས་་་་
སྐྱོང་བཟང་པོ་ལས་ལམ་འབྲས་ཚོགས་བཤད་གསན། དཔལ་ལྡན་ས་སྐྱའི་མཁན་པོ་
སྦྱིན་པ་བཀྲ་ཤིས་ལས་བསྙེན་རྫོགས་ཀྱི་སྡོམ་པ་ནོད། འཇམ་མགོན་ངག་དབང་ཀུན་
དགའ་བློ་གྲོས་ལས་ལམ་འབྲས་ཚོགས་སློབ་གཉིས་ཀྱིས་ཐོག་དྲངས་པའི་སྙན་བརྒྱུད་་་་་
ཚད་མ་བཞི་ལྡན་གྱི་གདམས་པ་མཐའ་དག་ལ་ཐོས་བསམ་སྒོམ་གསུམ་གྱིས་གཏན་ལ་་་་
ཕབ༑ ཕན་ཁང་སྐུ་དབོན་དང་སྐྱོ་མདའ་བླ་མ་སོགས་ཡོངས་འཛིན་དམ་པ་བཅུ་ཕྲག་་་་
ལྔ་ལས་ལྷག་པ་ལ་ཟབ་རྒྱས་ཀྱི་གདམས་པ་རྒྱ་མཚོ་ལྟ་བུ་གསན། ཕྱག་ལེན་ཕྲ་མ་་་་་
ཙམ་ལའང་མ་འདྲེས་པར་སོ་སོའི་ལུགས་བཞིན་མཛད། སློབ་དཔོན་ཆེན་པོ་པདྨ་ཀ་་་
ར་སོགས་ལྷག་པའི་ལྷས་ཞལ་གཟིགས། བྲག་ལ་ཕུར་པ་བཏབ་པ་སོགས་གྲུབ་པའི་
ས་ལ་བཞུགས་པའི་མཚན་རྟགས་མངོན་སུམ་དུ་བསྟན། རྗེ་རྡོ་རྗེ་འཆང་གི་ཁྲི་ལ་་་་་
ཞབས་པད་བཀོད་དེ་ལོ་གྲངས་དུ་མའི་བར་དུ་སྣོད་ལྡན་རྣམས་སྨིན་གྲོལ་ལ་བཀོད། །
སྡེ་དགེ་ཆོས་རྒྱལ་ཆེན་པོའི་དབུའི་མཆོད་གནས་སུ་ཕེབ། ཕྱོགས་དེར་གཏོགས་པའི་་་་
ཨེ་ཝཾ་པའི་རྗེས་འཇུག་ཆོས་གྲྭ་ཆེ་ཆུང་ཐམས་ཅད་ལ་དབང་ལུང་མན་ངག་གི་འཆད་སྤེལ་་
དང་༑ ཆོ་གའི་ཕྱག་ལེན། རིམ་གཉིས་ཀྱི་རྣལ་འབྱོར་སོགས་བཤད་སྒྲུབ་ཀྱི་བསྟན་་
པ་འཁྲུལ་མེད་དུ་བསྐྱངས་པའི་ཕྱག་རྗེས་ད་ལྟའི་བར་དུ་གནས་པ་ཁོང་གི་སྐུ་དྲིན་ཡིན།
སྔ་ཕྱི་ཀུན་ཏུ་གསུང་ངག་ཚོགས་བཤད་དུ་མ་དང་། སློབ་བཤད་ལན་གཉིས་ཀྱིས་་་་་
མཚོན་པའི་ཟབ་རྒྱས་ཆོས་ཀྱི་གདམས་པ་དུ་མ་སྩལ་བས་བསྟན་འཛིན་གྱི་སྐྱེས་བུ་མང་དུ་
བསྐྲུན་པའི་ངང་། རེ་ཞིག་ཞིང་འདིའི་གདུལ་བྱ་དེ་ཙམ་དུ་གཟིགས་ནས། སྐུ་དབོན་
རྣལ་འབྱོར་འཇམ་དཔལ་བཟང་པོ་དང་བར་། ས་དབང་བླ་ཆེན་སོགས་ལ་ཞལ་ཆེམས་་་་་
138

ལྷུག་པར་སྩལ་ཅིང་། དགུང་ལོ་ལྔ་བཅུ་རྩ་དྲུག་པར་ངོ་མཚར་བའི་ལྟས་དུ་མ་དང་་་་
བཅས་ཏེ། སྐུའི་བཀོད་པ་བསྡུ་པའི་ཚུལ་བསྟན་པས། ཆོས་རྒྱལ་བླ་སློབ་རྣམ་པ་
སྔར་ལས་ཀྱང་དད་མོས་ཇེ་ཆེར་གྱུར་ནས་གཤེགས་རྫོང་རྣམས་མཐར་ཕྱིན་པར་མཛད་་་་
དོ༑། །།རྗེ་དེ་ཉིད་ཀྱི་དབོན་དང་ཐུགས་ཀྱི་སྲས་སུ་གྱུར་པ་བདག་ཅག་གི་སྐྱབས་རྗེ་་་་
གཅིག་ཆོག་རྒྱལ་པོ་རྡོ་རྗེ་འཆང་བྱམས་པ་ཀུན་དགའ་བསྟན་འཛིན་ནི། རབ་བྱུང་བཅུ་
གསུམ་པའི་མེ་སྤྲེལ་ལོར་བྲང་ཏི་མཁས་པའི་རིགས་སུ་འཁྲུངས། གཞོན་ནུའི་དུས་་་་་
ནས་ཡོན་ཏན་དུ་མས་བརྒྱན་པ། བྱིས་པའི་སྤྱོད་པ་ལས་འདས་པ། ཨེ་ཝཾ་ཆོས་་་་་t
ལྡན་གྱི་བླ་བྲང་ཐར་པ་རྩེར་ཕེབ། རྒྱུན་གྱི་བྱ་བ་ཆོས་སྤྱོད་ནས་བརྩམས་ཏེ་ཀུན་ཏུ་་་་
དགོས་པའི་གཞུང་བདུན་སོགས་མདོ་སྔགས་ཀྱི་གཞུང་ལུགས་ཆེན་པོ་རྣམས་དཀའ་་་་
མེད་པར་ཐུགས་སུ་ཆུད། རྡོ་རྗེ་འཆང་ནམ་མཁའ་འཆི་མེད་ལས་སྡོམ་པ་གསུམ་་་་་
བཀའ་དྲིན་ནོས་ཏེ་ཐུབ་བསྟན་ཡོངས་རྫོགས་ཀྱི་བདག་པོར་གྱུར། སྐྱེ་བ་དུ་མ་་་་་
བཅས་རང་ཉེས་པའི་ཚོགས་ཀྱིས་མ་གོས་པའི་ཕྱིར་ཚུལ་ཁྲིམས་ཀྱི་དྲི་བསུང་ཞིམ་པོ་་་་
གར་བཞུགས་ཀྱི་ཕྱོགས་ཐམས་ཅད་ཁྱབ་པ་ཀུན་གྱིས་མངོན་སུམ་དུ་གྱུར། ཡོངས་་་་་
འཛིན་གྱི་བླ་མ་ཉི་ཤུ་རྩ་ལྔ་ལས་རྗེ་བཙུན་ས་སྐྱ་པའི་སྙན་བརྒྱུད་ཀྱི་གདམས་པ་རྒྱ་མཚོ་ལྟ་
བུར་གསན་པ་རྣམས་ཀྱང་ཚིག་དོན་དང་ཕྱག་ལེན་ཕྲ་མོ་དག་ཀྱང་འཁྲུལ་མེད་དུ་མཁྱེན།
དཔལ་ཀྱེ་རྡོ་རྗེའི་བསྙེན་པ་ལན་གཉིས་དང་། མགོན་པོ་ཆེ་ཆུང་སོགས་ཀྱི་བསྙེན་པ་
མཐར་ཕྱིན་པར་མཛད་པས་ཡི་དམ་ལྷས་དངོས་གྲུབ་ཀྱི་གནང་བ་དང་། ཆོས་སྐྱོང་་་་་
སྲུང་མས་ཕྲིན་ལས་སྒྲུབ་པའི་མཚན་མ་མང་པོས་ཐུགས་རྒྱུད་གཏམས། ཐུབ་དབང་་་་
གནས་བརྟན་བཅུ་དྲུག་དང་། སློབ་དཔོན་སངས་རྒྱས་གཉིས་པ་སོགས་ཀྱིས་དགྱེས་་་་
པའི་འཛུམ་ཞལ་བསྟན། རྗེ་རྡོ་རྗེ་འཆང་གི་ཆོས་ཀྱི་ཁྲི་ལ་བགྲང་བྱ་དགུའི་བར་དུ་་་་
འཆད་རྩོད་རྩོམ་གསུམ་དང་། མཁྱེན་བརྩེ་ནུས་པའི་ཕྲིན་ལས་ཀྱིས་རྒྱལ་བ་གཉིས་་་་་
པའི་བསྟན་པ་སྔར་ལས་ཀྱང་རྒྱས་པར་མཛད། སྡེ་དགེ་ཆོས་རྒྱལ་ཆེན་པོས་ལན་་་་་
གཉིས་ཀྱི་བར་དུ་སྤྱན་དྲངས་ཏེ་འབྲེལ་ཚད་དོན་ལྡན་གྱི་ཕྲིན་ལས་བསྐྱངས། ཆོས་་་་
རྒྱལ་ཆེན་པོ་ལ་བསྙེན་པར་རྫོགས་པའི་དགེ་སློང་གི་སྡོམ་པ་སྩལ། སྔ་ཕྱིར་ལམ་་་་་
139

འབྲས་ཚོགས་བཤད་ཚར་བཅུ་དང་། སློབ་བཤད་ཚར་བཞི། རྡོ་རྗེ་ཕྲེང་བ་ཚར་་་་་
གཉིས་སོགས་ཀྱི་ཆོས་ཀྱི་འཁོར་ལོ་བར་མེད་དུ་བསྐོར། །གསུང་གི་གསང་བ་འཛིན་་་་
པའི་ཐུགས་སྲས་ས་སྐྱ་བདག་ཆེན། ཡར་ཀླུང་མཆོག་སྤྲུལ། སྐུ་དབོན་རྣམ་གཉིས།
ཐམས་ཅད་མཁྱེན་པ་མཁྱེན་བརྩེའི་དབང་པོ། འཇམ་མགོན་ངག་དབང་ལེགས་གྲུབ། །
གནས་ལྔ་རིག་པའི་པཎ་ཆེན་ཁུ་ན་ཤེས་རབ་རྒྱལ་མཚན། ས་དབང་བླ་ཆེན།
མཁས་དབང་ཀུན་དགའ་དཔལ་ལྡན་སོགས་མཁས་པའི་གཙུག་རྒྱན། གྲུབ་པའི་ཁྱུ་་་
མཆོག་གསེར་ཕྲེང་ལྟ་བུ་ལ་སྨིན་གྲོལ་གྱི་བཀའ་དྲིན་ཇི་སྙེད་སྩལ། དཔལ་ལྡན་ས་ངོར་
ཚར་གསུམ་གྱི་བསྟན་འཛིན་རྣམས་ཀྱི་གཙུག་ན་སངས་རྒྱས་གཉིས་པ་ལྟར་མཛད།
སྡེ་དགེའི་རྒྱལ་ཁབ་རྣམས་སུའང་ལུགས་གཉིས་ཀྱི་ཁྲིམས་སྔ་མུ་ལས་བཟང་དུ་སོང་་་་
སོགས་འགྲོ་ཕན་རྒྱ་ཆེན་མཛད། སླར་ཡང་ཨེ་ཝཾ་ཆོས་ལྡན་དུ་བྱོན་ནས་བླ་བྲང་ཐར་པ་
རྩེ་བའི་དབུ་འཕང་ཇེ་མཐོར་སོང་བ་འདི་རྗེ་རྡོ་རྗེ་འཆང་འདིའི་སྐུའི་བསོད་ནམས་ལས་་་་
བྱུང་བ་ཀུན་གྱིས་མངོན་སུམ་དུ་གྱུར་ཅིང་། དེ་ནས་བཟུང་སྟེ་དགུང་གྲངས་གྱ་བདུན་་་་
བར་ས་སྐྱར་བཀའ་ཆོས་ཕུལ་ལ་ལན་གྲངས་འགའ་ཙམ་དང་། ཆབ་ཚན་དུ་རེ་ཟུང་་་་་
ཕེབ་པ་མ་གཏོགས། ཨེ་ཝཾ་རང་དུ་བཞུགས་འཇགས་ཀྱིས་བཤད་སྒྲུབ་རྣམ་པ་གཉིས་་
ཁོ་ནས་དུས་འདའ་བར་མཛད་ལ། དེ་ནས་ལྗོངས་འདིའི་སྐྱེ་འགྲོའི་བསོད་ནམས་དེ་་་་
ཙམ་དུ་ཟད་པ་དང་། ཞིང་ཁམས་གཞན་གྱི་གདུལ་བྱར་གཟིགས་ནས་དགུང་གྲངས་་་་
གྱ་བདུན་པ་ཆུ་ཁྱི་ལོར་ཧོར་ཟླ་དང་པོའི་ནང་ནས་སྐུ་ཁམས་ཇེ་ཉོག་གི་ཚུལ་བསྟན་ཏེ།
སྐབས་ཤིག་སྦྱོར་ལམ་རྩེ་མོ་ཐོབ་པའི་རྟགས་སུ་ལུས་ལ་སྲིན་བུའི་རིགས་མེད་པ་དང༌།
སྦྱོར་ལམ་བཟོད་པ་ཐོབ་ནས་ངན་སོང་དུ་མི་འགྲོ་བར་བཤད་པ་དང༌། གཞན་ཡང་་་་
སྦྱོར་ལམ་དེ་དག་ཐོབ་པའི་རྟགས་སུ་ཇི་འདྲར་བཤད་པ་ཡོད་ཅེས་ཡང་ཡང་བཀའ་འདྲི་་་
སྩལ་བར། བདག་ཅག་གི་རྡོ་རྗེ་འཆང་དེ་ཉིད་ཀྱིས་མངོན་རྟོགས་རྒྱན་གྱི་འགྲེལ་པ་་་་
ལྡེབ་རེ་གཉིས་གཟིགས་རྟོག་ཕུལ་བས། དེ་ལའང་ཞིབ་པར་གཟིགས་པ་སོགས་ནས་་་
ལྟ་བུར་མཛད་འདུག་པ་ནི། སྦྱོར་ལམ་དེ་དག་གང་རུང་ཞིག་ཐོབ་པར་ཞལ་གྱིས་་་་་
བཞེས་པར་ངེས་སོ། ། ལོ་དེའི་ཟླ་བ་གསུམ་པའི་ཚེས་བཅོ་ལྔ་ལ་དེ་རིང་ཚེས་བཅོ་ལྔ་་་
f4f]

ཡིན་པས་སངས་རྒྱས་ཀྱི་འཕེལ་གདུང་ཞིག་ཀྱང་གསོལ་དགོས་ཚུལ་གསུངས་པ་ལྟར་་་་་
ཕུལ་བས་ཐུགས་སྨོན་དང་བཅས་ཏེ་གསོལ་ནས། དེའི་ནུབ་མོ་ཞབས་སྐྱིལ་ཀྲུང་དང༌།
སྐུ་དྲང་པོར་བསྲངས། ཚེས་བཅུ་བདུན་ཉི་མ་ཤར་ཙམ་ན་རྗེ་རང་གི་ཕྱག་མཛུབ་ནམ་
མཁར་གཏོད་ཅིང་། སྐུ་འཁོར་བ་རྣམས་ལ་འདིར་མ་སྡོད་ཅེས་པའི་བརྡ་མཛད།
བདག་གི་འདྲེན་པ་དམ་པས་ད་ནི་ཞི་བར་གཤེགས་པ་ལགས་པས་ཐུགས་དམ་གྱི་རིགས་
ལ་མི་ལྷོད་པར་ཞུ། ཞེས་ལན་གསུམ་ཙམ་ཞུས་པས་དབུ་འགུགས་ཙམ་ཞིག་མཛད་དེ་
གཟུགས་སྐུའི་བཀོད་པ་དབྱིངས་སུ་བསྡུས་སོ། །དེའི་ཚེ་ནམ་མཁའ་ལ་འཇའ་ཁ་དོག་་
སྣ་ཚོགས་ཤར་བ་སོགས་ངོ་མཚར་བའི་ལྟས་དུ་མ་གསལ། ཞག་གསུམ་གྱི་བར་་་་་
སྐུའི་གཟི་མདངས་རྒྱུན་བས་ལེགས་ཤིང་སྐུ་ཤ་དཀར་བ་དང་། ཞལ་རས་ཀྱི་ངོས་སུ་
གཉེར་མའང་ཆེར་མེད་པའི་གཞོན་ཤ་ཆགས། ཞག་གསུམ་འགྲོ་མཚམས་ཞལ་་་་་
མདངས་གློ་བུར་བ་དེ་ཡལ་ནས་དབུ་མདུན་དུ་ཅུང་ཟད་གུག་པ་དང་། ཤངས་བུག་་་་
གཡས་ནས་བྱང་སེམས་དམར་པོ་ནར་ཙམ་ཞིག་བབས་འདུག་པས། སླར་འོད་གསལ་
ལས་ཟུང་འཇུག་གི་སྐུར་བཞེངས་ཏེ། དཔའ་བོ་དང་རྣལ་འབྱོར་མ་བསམ་གྱིས་མི་
ཁྱབ་པ་གངྒཱའི་ཀླུང་གི་བྱེ་མ་སྙེད་ཀྱི་གྲངས་དང་མཉམ་པ་རྣམས་ཀྱིས་མཆོད་པའི་ཁྱད་་་་་
པར་སྣ་ཚོགས་པས་མཆོད་ཅིང་། སངས་རྒྱས་དང་བྱང་ཆུབ་སེམས་དཔའི་ཚོགས་་་་་
དཔག་ཏུ་མེད་པ་རྣམས་ཀྱིས་བཀྲ་ཤིས་པའི་ཆོ་ག་དང་བཅས་པའི་སྒོ་ནས་མཆོག་གི་གྲོང་
ཁྱེར་དུ་གཤེགས་ཏེ་རྡོ་རྗེ་འཛིན་པའི་ཡེ་ཤེས་ཀྱི་སྐུ་མངོན་དུ་མཛད་པར་གདོན་མི་ཟའོ། །
ཞུགས་ཕུལ་བའི་ཚེའང་སྐུ་ལས་ཡེ་ཤེས་ཀྱི་མེ་རང་འབར་དུ་གྱུར་ཅིང་། གདུང་གི་དུད་
པའང་ནམ་མཁའ་ལས་འཇའ་ཁ་དོག་སྣ་ཚོགས་འཁྲིགས་པ་དང་བསྡོངས་ནས་ཡལ་སོང་
བས་ཀུན་གྱི་སྙིང་ལ་དད་གུས་སྤྲོ་གསུམ་གྱི་རྦ་རླབས་ཆེས་ཆེར་གཡོས་པར་གྱུར་ཏོ། །
རྗེས་ཀྱི་དགོངས་རྫོགས་རིགས་སྤྱི་བླ་བྲང་ཆེན་མོའི་སྔར་ལམ་དང་བསྟུན་པ་གཟབས་་་་་
རྒྱས་ཀྱི་ཚུལ་དུ་བདག་ཅག་གི་འདྲེན་མཆོག་ངེས་པ་དོན་གྱི་རྡོ་རྗེ་འཆང་བྱམས་པ་ཀུན་་་་་
དགའ་བསྟན་པའི་རྒྱལ་མཚན་གྱི་ཞལ་སྔ་ནས་མཐར་ཕྱིན་པར་མཛད་དོ།། །།རྗེ་་་་་
ཉིད་ཀྱི་སྐུའི་དབོན་དང་ཐུགས་ཀྱི་སྲས་སུ་གྱུར་པ་བདག་ཅག་གི་རྩ་བའི་ཡོངས་འཛིན་་་་་

ངེས་པ་དོན་གྱི་རྡོ་རྗེ་འཆང་བྱམས་པ་ཀུན་དགའ་བསྟན་པའི་རྒྱལ་མཚན་ནི། རབ་བྱུང་
བཅུ་བཞི་པ་ས་གླང་ལོར་བྲང་ཏི་མཁས་པའི་རིགས་སུ་ངོ་མཚར་བའི་ལྟས་དང་བཅས་་་་་
མཚན་དཔེའི་མེ་ཏོག་གསར་དུ་བཞད། གཞོན་ནུའི་དུས་ནས་སེམས་ཅན་བསད་པ་
ཤ་ཁྲག་གཟིགས་པ་ཙམ་གྱིས་སྙིང་རྗེ་ཆེན་པོས་སྤྱན་ཆབ་བསིལ་བ་དང་། དབེན་པའི་
གནས་ལ་ཆེས་དགའ་བ། དབང་བསྐུར་ཆོས་འཆད་ལ་སོགས་པ་དམ་པའི་བག་་་་་
ཆགས་འདོར་མི་བཟོད་པ། རབ་ཏུ་བྱུང་བའི་ཕྱོགས་ལ་ཐུགས་ལྷག་པར་གཞོལ་བས་་་་
དགུང་ལོ་བཞི་པར་དཔལ་ཨེ་ཝཾ་ཆོས་ལྡན་དུ་ཕེབ། ཡི་གེའི་མ་མོ་ནས་བརྩམས་ཏེ་ཨེ་
ཝཾ་པའི་འདོན་ཚོགས། ཀུན་ཏུ་དགོས་པའི་གཞུང་བདུན་སོགས་ཐུགས་འཛིན་གནང་་་་
བར་དུས་ཐུང་ངུས་དཀའ་བ་མེད་པར་ཁོང་དུ་ཆུད། འཁོར་བའི་ཕུན་ཚོགས་ལ་ཞེན་་་་་
ལོག་གི་ངེས་འབྱུང་དྲག་པོས་བརྟན་མཁས་ཀྱི་ཡོན་ཏན་ཡོངས་སུ་རྫོགས་པ་ཁུ་བོ་མཁན་་
ཆེན་བྱམས་པ་ཀུན་དགའ་བསྟན་འཛིན་གྱིས་མཁན་པོ་དང་། རྣལ་འབྱོར་འཇམ་་་་་
དཔལ་བཟང་པོས་ལས་ཀྱི་སློབ་དཔོན་སོགས་ཀྱི་ཞལ་སྔ་ནས་ཚིགས་གསུམ་རིམ་ནོད་་་་
ཀྱིས་བསྙེན་པར་རྫོགས་པ་དགེ་སློང་གི་དངོས་པོར་བསྒྲུབས། གནང་བཀག་་་་་་
བསླབ་གཞི་ཕྲ་རགས་ཐམས་ཅད་སྤྱན་འབྲས་བཞིན་བསྲུང་མཚམས་ལས་མི་འདའ། །
ཐེག་པ་ཆེན་པོའི་སེམས་བསྐྱེད་སྲོལ་གསུམ་གྱི་སྡོམ་པ་ཡང་ནས་ཡང་དུ་བཞེས། ཇོ་བོ་
བཀའ་གདམས་པའི་བཀའ་སྲོལ་བྱང་ཆུབ་ཀྱི་སེམས་རིན་པོ་ཆེ་ལ་བློ་སྦྱོང་བའི་གཞུང་།
གདམས་ངག །མན་ངག་གི་སྐོར་བཞུགས་སོ་ཅོག་གསན་ཅིང་ཐུགས་དམ་གྱི་མཐིལ་་་་
དུ་མཛད། མཁན་ཆེན་རྡོ་རྗེ་འཆང་མཆེད་ཞལ་སོགས་ལས་རྒྱུད་སྡེ་བཞི་དང་འབྲེལ་་་་
བའི་དབང་ཁྲིད་མན་ངག་གི་སྐོར་བཞུགས་སོ་འཚལ་གསན་པས་ཐུགས་རྒྱུད་ཡོངས་སུ་་་
གཏམས་པ་སོགས་སུམ་ལྡན་རྡོ་རྗེ་འཛིན་པ་ཆེན་པོར་གྱུར། ཉི་ཟླ་ལྟ་བུ་བཅུ་ཕྲག་་་་་
རིག་པའི་མ་ཧཱ་པཎྜི་ཏ་འཇམ་དབྱངས་མཁྱེན་བརྩེའི་དབང་པོ་དང་། འཇམ་པའི་་་་་
དབྱངས་ངག་དབང་ལེགས་གྲུབ་རྣམ་པ་གཉིས་ལས་སྒྲ་ཚད། སྙན་དངགས། སྡེབ་
སྦྱོར༑ མངོན་བརྗོད། གསོ་རིག་སོགས་ཕྱིའི་རིག་པ་ཆ་ལག་དང་བཅས་པ་གསན་་་་
པས་བཅུ་ཕྲག་རིག་པའི་མ་ཧཱ་པཎྜི་ཏ་ཞེས་གྲགས་པའི་རྒྱུད་མངས་སྲིད་པའི་རྩེ་མོར་་་་་
142

བསྒྲེངས༑ བཀའ་འགྱུར་རོ་ཅོག་དང་བསྟན་བཅོས་ལུང་བཞུགས་ཚད། དུས་་་་་
འཁོར༑ བརྟག་གཉིས། མཚན་བརྗོད་སོགས་རྒྱུད་ཀྱི་བཤད་བཀའ་གྲགས་ཆེན་་་་་
བཅོ་བརྒྱད་སོགས་དང་། བཀའ་གདམས་གསར་རྙིང་གི་གདམས་ངག་གཞུང་བེའུ་་་་A
བུམ་གྱི་རིགས་དུ་མ་གསན་པས་མདོ་སྔགས་ཀྱི་གླེགས་བམ་གཅིག་པུར་གྱུར། དེ་་་་་
ལྟར་གསན་པ་ཙམ་དུ་མ་ཟད་ཉིན་མཚན་ཁོར་ཡུག་ཏུ་ཟབ་པ་དང་རྒྱ་ཆེ་བའི་ཆོས་ཚུལ་་་་་
མཐའ་དག་ལ་གཟིགས་རྟོག་རྒྱུན་མི་འཆད་པར་མཛད་པས་གྲུབ་མཐའ་རང་རང་གི་ལྟ་་་
སྒོམ་གྱི་བཞེད་ཚུལ། ཕྱག་བཞེས་ཀྱི་སྤྱོད་པ། མན་ངག་གི་གནད་གསང་། གྲུབ་་
མཐའི་ཁས་ལེན། གཞི་ལམ་འབྲས་བུའི་རྣམ་གཞག་ལ་སོགས་པ་མ་འདྲེས་པར་་་་་
གཟིགས་ཏེ། རྩོད་པ་དང་ཐེ་ཚོམ་གྱི་གནས་ལ་མི་འཇིགས་པའི་སྤོབས་པ་རྙེད་པས་སྨྲ་
བའི་ཁྱུ་མཆོག་ཆེན་པོར་གྱུར། རྡོ་རྗེ་འཆང་མཆེད་ཞལ་ལས་གསུང་ངག་རིན་པོ་ཆེ་་་་
ཚོགས་སློབ་ཀྱིས་མཚོན་པའི་སྙན་བརྒྱུད་ཚད་མ་བཞི་ལྡན་གྱི་གདམས་པ་མཐའ་དག་་་་་
གསན་བསམ་མཐིལ་ཕྱིན་པར་མཛད། དེའང་གསན་ལོ་ཙམ་དུ་མ་བཞག་པར་ཕྱག་་་་
ལེན་ཕྲ་མོ་ཚུན་ཆད་ཀྱང་བྱང་ཆུབ། འཆད་རྩོད་རྩོམ་གསུམ་གྱི་སྐབས་མ་གཏོགས་་་་་
ཐུན་བཞིའི་རྣལ་འབྱོར་ལས་ནམ་ཡང་མི་འདའ་བའི་ཚུལ་གྱིས་ཉམས་སུ་བླངས་པས་་་་་
རིམ་གཉིས་ཀྱི་དྲོད་རྟགས་མངོན་དུ་གྱུར། ཆོས་ཉིད་གཉུག་མ་ལྷན་ཅིག་སྐྱེས་པའི་ཡེ་་་
ཤེས་རྗེན་པར་གཟིགས། ཆོས་ཅན་གྱི་སྣང་བ་ཐམས་ཅད་ལྷའི་འཁོར་ལོར་ཤར།
རྡོ་རྗེའི་ཆོས་སྐྱོང་རྣམས་ཀྱིས་བྲན་བཞིན་དུ་བྱ་བ་བྱེད། གསུང་ངག་ཚོགས་བཤད་ཚར་
བརྒྱད༑ སློབ་བཤད་ཚར་ལྔ་གཙོས་པའི་ཟབ་ཁྲིད། གཞན་ཡང་ཁྲིད་བརྒྱ། རང་
ལུགས་ཀྱི་ཁྲིད་ཆེན་བརྒྱད། ལམ་རིམ་དང་བློ་སྦྱོང་སོགས་ཐུན་མོང་དང་ཐུན་མོང་མ་
ཡིན་པའི་ཁྲིད་རིམ་མང་པོ། ངོར་དཀྱིལ་བདུན་ལན་གྲངས། རྡོ་རྗེ་ཕྲེང་བ། སྦྱོང་
རྒྱུད་ཚར་གཉིས། ཟུར་བཀའི་རིགས་མཐའ་ཀླས་པ་སོགས་ཀྱི་དབང་བཀའ་དཔག་ཏུ་་
མེད་པ། སྒྲུབ་ཐབས་རྒྱ་མཚོ་ཚར་གསུམ་གྱིས་གཙོས་པའི་རྗེས་གནང་གི་རིགས་ཤིན་་
ཏུ་མང་བ། གཞུང་ལུགས་རྣམས་ཀྱི་བཤད་བཀའ། ཐུན་མོང་སྒྲ་སྙན་སོགས་ཀྱི་་་་་
ཕྱག་ཁྲིད། བསྟན་འགྱུར་དང༌། བོད་ཀྱི་ཤིང་རྟ་ཆེན་པོ་རྣམས་ཀྱི་གསུང་འབུམ་་་་་
343

གཙོས་བཀའ་འབུམ་བེའུ་བུམ་གྱི་རིགས་ཏེ་རྒྱབ་བརྟེན་ལུང་གི་སྐོར་བགྲང་བ་ལས་་་་་
འདས་པ་སོགས་ཟབ་ཅིང་རྒྱ་ཆེ་བའི་ཆོས་བཀའ་འཆད་སྤེལ་ལ་རྟག་ཏུ་གཞོལ། རྨོད་་་
དུ་བྱུང་བའི་གསུང་རྩོམ་གྱི་རིགས་ཀྱང་པུསྟི་ཀ་ལྔ་ཙམ་བཞུགས། གངས་ཅན་་་་་
ལྗོངས་འདིར་བཞུགས་སོ་འཚལ་གྱི་རྒྱུད་སྡེ་རིན་པོ་ཆེའི་ཤིང་རྟའི་སྲོལ་ཆེན་པོ་བཏོད། །
གསུང་ལས་སྐྱེས་པའི་བསྟན་འཛིན་གྱི་སློབ་མའང་མཁས་ཤིང་དངོས་གྲུབ་བརྙེས་པ་མང་
དུ་བྱོན་ཅིང་། དེ་དག་ལས་གྱེས་པའི་དངོས་སློབ་དང་ཉིང་སློབ་ཀྱི་ཚོགས་བགྲང་དུ་་་་
མེད་པར་བྱོན་པས་དེང་སང་གི་སྐབས་འདིར་ས་ཆེན་པོ་འདི་ཡོངས་སུ་གང་སྟེ།
ཐམས་ཅད་ཀྱིས་ཀྱང་བསྟན་པ་རིན་པོ་ཆེ་ཕྱོགས་ཐམས་ཅད་དུ་སྤེལ་ཞིང་སྐྱེ་རྒུ་མ་ལུས་་་་
པ་མངོན་མཐོ་དང་ངེས་ལེགས་ཀྱི་གོ་འཕང་མཐོན་པོར་སྦྱོར་བ་ལ་ཆེད་དུ་བརྩོན་པར་་་་་
ལྷུར་བཞེས་པ་ཤ་སྟག་གོ །ཁྱད་པར་གསུང་ངག་སློབ་བཤད་ཀྱི་བསྟན་པ་གཏོད་ཅིང་་་་
ཐུགས་ཀྱི་སྲས་སུ་གྱུར་པ་ནི། ཁང་སར་མཁན་ཆེན་འཇམ་པའི་དབྱངས་ངག་དབང་་་་
བསོད་ནམས་རྒྱལ་མཚན་དང་། མཁན་ཆེན་སྨྲ་བའི་ཉི་མ་འཇམ་དབྱངས་ཤེས་རབ་་་
རྒྱ་མཚོ། ཕན་ཁང་མཁན་རིན་པོ་ཆེ་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་་་
དཔལ་ལྡན་བློ་གྲོས་རྒྱལ་མཚན། སྐུའི་གཉེན་དུ་གྱུར་ཅིང་སྐུ་ཚེ་རིལ་པོར་མཉེས་པ་
གསུམ་གྱིས་སྲི་ཞུ་སྒྲུབ་པ་མཁན་ཆེན་འཇམ་དབྱངས་རིན་ཆེན་རྡོ་རྗེ། སྨྲ་བའི་ཁྱུ་་་་་
མཆོག་ཆབ་མདོ་རྒྱ་སྤྲུལ་རིན་པོ་ཆེ་འཕགས་མཆོག་ཐུབ་བསྟན་འཇིགས་མེད་ཆོས་ཀྱི་་་་
དབང་ཕྱུག །ཀུན་མཁྱེན་བུ་སྟོན་རིན་པོ་ཆེའི་བསྟན་འཛིན་གྱི་སྐྱེས་བུ་རི་ཟུར་བླ་མ་་་་་
རིན་ཆེན་བློ་བཟང་མཁྱེན་རབ། མངའ་རི་ཆོས་རྗེ་སྙན་བརྒྱུད་བསྟན་པའི་སྲོག་ཤིང་་་་
ཀུན་དགའ་འཇམ་དབྱངས། གནས་ལྔ་རིག་པའི་མ་ཧཱ་པཎྜི་ཏ་འཇིགས་མེད་དཔལ་་་་་
ལྡན་གཙོས་སྔ་ཕྱིར་མཁས་པའི་གཙུག་རྒྱན། གྲུབ་པའི་ཁྱུ་མཆོག་བརྒྱ་སྐོར་ཙམ་དང་།
ལུགས་གཉིས་ཀྱི་ཐ་ཤལ་བ་བདག་ལྟ་བུའང་སྐལ་བ་བཟང་པོའི་གྲལ་མཐར་ཚུད་པ་སྟེ།
དེ་རྣམས་ཀྱི་ནང་ནས་འགའ་ཞིག་ནི་བསྒོམས་པས་གྲུབ་འབྲས་མངོན་དུ་གྱུར་ལ།
བསྟན་འཛིན་གྱི་སྐྱེས་བུ་རྣམས་ཀྱིས་ནི་སློབ་བཤད་ཀྱི་བསྟན་པ་ཉི་མ་ཤར་བ་ལྟར་་་་་
གསལ་བར་མཛད་དོ། །དུས་དེ་ཙམ་ན་སྟོད་མངའ་རི་སྐོར་གསུམ། བར་དབུས་་་་་
144

གཙང་རུ་བཞི། སྨད་མདོ་ཁམས་སྒང་དྲུག་གི་སའི་ཆ་ཐམས་ཅད་ཞལ་སློབ་ཀྱིས་གང་་་
བ་རྣམས་ཀྱིས་ནི་ཨེ་མ་བདག་ཅག་ས་ལ་སངས་རྒྱས་དངོས་སུ་བྱོན་པ་ལྟ་བུའི་ཞལ་་་་་
བདུད་རྩི་མྱོང་བ་འདི་ལྟ་བུ་ནི་སྔོན་བཅོམ་ལྡན་འདས་ཀྱིས་འཁོར་ལྔ་སྡེ་བཟང་པོ་དང་་་་
འདྲ་བས་ཨ་ལ་ལའོ་ཞེས་པའི་སྒྲས་ཕྱོགས་ཀྱི་ཁོར་ཡུག་འགེངས་པ་ཙམ་དུ་གྱུར་ཏོ། །
དེ་ལྟར་སྐུ་ཚེ་རིལ་པོར་བཤད་སྒྲུབ་གཉིས་ཀྱི་སྒོ་ནས་བསྟན་པ་རིན་པོ་ཆེ་ཕྱོགས་ཐམས་་་་
ཅད་དུ་སྤེལ་ཏེ། གདུལ་བྱ་རྟག་འཛིན་ཅན་རྣམས་ཆོས་ལ་བསྐུལ་བ་དང་། འཇིག་་་
རྟེན་གྱི་ཁམས་གཞན་གྱི་གདུལ་བར་བྱ་བ་རྣམས་དུས་ལ་བབ་པར་གཟིགས་ནས་དགུང་
གྲངས་ཞེ་གཉིས་བཞེས་པ་ལྕགས་རྟ་ཟླ་བ་དགུ་པ་ཕྱི་མའི་ཚེས་བཞིའི་ཉི་དྲོས་སུ་བླ་མ་་་་་
རིན་ཆེན་འབྱུང་ལྡན་གྱི་སྟབས་སུ་བཞུགས་ཏེ། དབང་བཞིའི་བརྡ་ཐུན་མོང་མ་ཡིན་པ་
རྣམས་མཁའ་འགྲོ་མར་བསྟན་ནས་གཟུགས་སྐུའི་བཀོད་པ་དབྱིངས་སུ་བསྡུས་ཤིང་། །
དེའི་མོད་ལ་ཞལ་གྱི་དཀྱིལ་འཁོར་སྔར་ལས་གསལ་ཞིང་སྐུ་ལུས་གཟི་བརྗིད་དང་ལྡན་་་་
པ་སོགས་བླ་ན་མེད་པའི་ཡེ་ཤེས་ཀྱི་བདུད་རྩི་ཐོབ་པའི་གང་ཟག་རྣམས་ཀྱི་དབང་པོ་་་་
ཡོངས་སུ་གསལ་ཞིང་བཞིན་གྱི་མདོག་ནི་དག་ལ། པགས་པའི་མདོག་ནི་དཀར་བ་ལ་
སོགས་པ་སྔར་ལས་གནས་ཡོངས་སུ་འགྱུར་བར་གསུངས་པ་དང་ཚུལ་མཚུངས་པར་གྱུར་
ཏོ༑ །གློ་བུར་དུ་ཆར་ཟིམ་བུའི་རྒྱུན་དང་། འཇའ་སྤྲིན་ངོ་མཚར་བ་མང་པོ། ཁྱད་་
པར་ཤར་ཕྱོགས་ནས་མཆོད་རྟེན་གྱི་དབྱིབས་ཅན་གྱི་སྤྲིན་བྱུང་། ཚེས་བརྒྱད་ཀྱི་་་་་
དྲོར་ཞིབ་ཏུ་མཇལ་བ་ན་ཤངས་བུག་གཉིས་ནས་བྱང་སེམས་དཀར་པོ་བབས་པས་སྐུ་་་་
ལུས་ཐམས་ཅད་ཁྱབ་པ་ནི་འཆི་བ་འོད་གསལ་ཆོས་ཀྱི་སྐུ་ལས་སླར་ཡང་ཟུང་འཇུག་་་་་
ལོངས་སྤྱོད་རྫོགས་པའི་སྐུར་བཞེངས་ཏེ་ས་བཅུའི་བྱང་ཆུབ་སེམས་དཔའ་རྣམས་ལ་ཐེག་
པ་ཆེན་པོའི་ཆོས་ཀྱི་འཁོར་ལོ་རྒྱུན་མི་འཆད་པར་བསྐོར་བའི་རྟགས་སུ་མངོན་ནོ། ། ཟླ་
བ་བཅུ་པའི་ཚེས་ལ་གདུང་ཞུགས་སུ་ཕུལ་བར་མེ་རང་འབར་དུ་གྱུར། དེར་ཡང་་་་་
མཆོད་རྫས་ཀྱི་དབྱིབས་འདྲ་བའི་འཇའ་སྤྲིན་དང་། དྲི་བཟང་གིས་ཕྱོགས་ཀུན་ཁྱབ་པ་
སོགས་འཇིག་རྟེན་དང་འཇིག་རྟེན་ལས་འདས་པའི་ལྟས་དང་ཆོ་འཕྲུལ་བསམ་གྱིས་མ་་་་
ཁྱབ་པ་མངོན་དུ་བསྟན། རྗེས་ཀྱི་དགོངས་རྫོགས་རིགས་སྤྱི་བླ་བྲང་ཆེན་མོའི་སྔར་་་་་
145

ལམ་དང་བསྟུན་པ་གཟབས་རྒྱས་ཀྱི་ཚུལ་དུ་ཐུགས་སྲས་འཇམ་དབྱངས་རིན་ཆེན་རྡོ་རྗེ་་་
གཙོས་ལས་འཛིན་རྣམས་ཀྱིས་བཀའ་དྲིན་དྲན་པའི་དད་གུས་ཀྱི་སྒོ་ནས་འབད་རྩོལ་ཆེན་
པོས་བསྒྲུབས་ཏེ། དགོངས་པ་རྫོགས་པའི་ཐབས་ཚུལ་སྒོ་ཐམས་ཅད་ནས་ལྷུ་་་་་
བཞེས་པར་མཛད་དོ། །དེ་ལྟར་གསུང་ངག་སློབ་བཤད་ཀྱི། །བླ་མ་ཚད་མར་བྱ་་་་
བའི་ཕྱིར། །རྣམ་ཐར་མདོར་བསྡུས་བཀོད་པའི་དགེས། ། བླ་མའི་ལམ་གྱིས་གྲོལ་་་་
གྱུར་ཅིག །ཅེས་གསུང་ངག་རིན་པོ་ཆེ་ངོར་ལུགས་ཐུན་མོང་མིན་པ་སློབ་བཤད་ཀྱི་བླ་
མ་བརྒྱུད་པའི་རྣམ་ཐར་ཞལ་སྐོང་བདག་ཆེན་རྡོ་རྗེ་འཆང་ནས། རྡོ་རྗེ་འཆང་བྱམས་པ་
ཀུན་དགའ་བསྟན་འཛིན་གྱི་རྣམ་ཐར་ཕྱེད་ཙམ་བར་མདོ་སྔགས་སྨྲ་བའི་ཁྱུ་མཆོག་ཤར་་་་
ཆོས་རྗེ་ཀུན་དགའ་དཔལ་ལྡན་གྱིས་མཛད་པ་ལ། དེའི་འཕྲོས་དང་། ངེས་པ་དོན་་་་
གྱི་རྡོ་རྗེ་འཆང་བྱམས་པ་ཀུན་དགའ་བསྟན་པའི་རྒྱལ་མཚན་གྱི་རྣམ་ཐར་མདོར་བསྡུས།
དབུ་བྱང་། མཆོད་བརྗོད། སྦྱར་བྱང་བཅས་བློ་གཏེར་དབང་པོས་ལུང་སྤེལ་གྱི་སྲི་་་
ཞུར་རློམས་ནས་གསར་སྤེལ་བགྱིས་པའི་དགེ་བས་བདག་སོགས་འགྲོ་ཀུན་རྗེ་བཙུན་རྡོ་་
བགརྗེ་འཆང་དེ་ཉིད་ཀྱིས་སྐྱེ་བ་ནས་ཚེ་རབས་ཐམས་ཅད་དུ་རྗེས་སུ་འཛིན་པའི་རྒྱུར་གྱུར་་་་
ཅིག །སརྦ་མངྒལཾ།། །།
f46

༄༅། །གསུང་ངག་རིན་པོ་ཆེ་ལམ་
འབྲས་བུ་དང་བཅས་པའི་ཁོག་ཕུབ་ཀྱི་རྣམ་
བཤད་ལས། བྱུང་བའི་ཆོས་ལ་བཤད་སྒྲུབ་
བྱ་ཚུལ་གྱི་ཟིན་བྲིས་ཁའུ་བྲག་རྫོང་པའི་བཞེད་པ་
མ་ནོར་བ་བན་རྒན་མཁྱེན་བརྩེའི་ཉམས་ལེན་
བཞུགས་སོ།།
མཁྱེན་བརྩེའི་དབང་ཕྱུག

༈ དུས་གསུམ་གྱི་སངས་རྒྱས་ཐམས་ཅད་ཀྱི་ངོ་བོར་གྱུར་པ་རྗེ་བཙུན་རྡོ་རྗེ་་་་་
འཆང་ཚར་ཆེན་ཆོས་ཀྱི་རྒྱལ་པོ་སྐུ་དྲིན་མཚུངས་པ་མ་མཆིས་པའི་ཞལ་སྔ་ནས་ཀྱི་ཞབས་
ཀྱི་པདྨོ་ལ་དུས་ཐམས་ཅད་དུ་ཕྱག་འཚལ་ཞིང་སྐྱབས་སུ་མཆིའོ། །བརྩེ་བ་ཆེན་པོ་
རྗེས་སུ་ཟུང་དུ་གསོལ། དཔལ་ལྡན་རང་བཞིན་རྣམ་དག་བློ་གྲོས་འཁོར་འདས་ཀུན་་་་
ཁྱབ་འོད་གསལ་བ། །སྨིན་བྱེད་དབང་བཞིའི་རྒྱ་མཚོ་ལས་འཁྲུངས་གྲགས་ཆེན་རིམ་
གཉིས་དཀྱིལ་འཁོར་རྒྱས། །དམ་ཚིག་སྡོམ་པའི་ཟེར་ཕྲེང་གིས་འཁྱུད་དངོས་གྲུབ་་་་
པད་ཚལ་བཞད་པའི་གཉེན། །སྐུ་བཞིའི་སྣང་བས་གདུལ་བྱའི་མུན་སེལ་བླ་མ་་་་་
ཞབས་ལ་སྤྱི་བོས་འདུད། །ཟུང་འཇུག་འཁོར་ལོའི་ཁྱབ་བདག་དགྱེས་མཛད་དཔའ་
བོར་བདག་མེད་ཡུམ་གྱིས་འཁྱུད། །གྲུབ་པའི་འཁོར་ལོས་སྒྱུར་བའི་དབང་ཕྱུག་་་་་
བིརྱའི་ཞབས་ཞེས་ས་གསུམ་གྲགས། །འཁྲུལ་མེད་བསྟན་པའི་མངའ་བདག་མཆོག་་་་
གྱུར་ས་སྐྱའི་བླ་ཆེན་བརྒྱུད་པར་བཅས། །ཀུན་འདུས་བླ་མ་ཚར་པ་ཆོས་རྗེའི་ཞབས་་་་
སེན་སྤྱི་བོར་རྟག་བཞུགས་གསོལ། །གང་གི་ཆ་ཤས་ཕྲ་མོ་ཐོས་པས་ཐོགས་མེད་་་་་
རྨོངས་པའི་མུན་སེལ་ཅིང་། །དེ་དོན་མ་ཡེངས་དྲན་པ་ཡིས་ཀྱང་རྒྱ་ཆེན་ཆོས་ཀྱི་སྣང་་་་
བ་སྤེལ། །ལེགས་པར་བསྒོམས་ན་ཆེ་བ་སུམ་ལྡན་གོ་འཕང་ཚེ་འདིར་ངེས་སྩོལ་བའི། །
བླ་མའི་གསུང་ལ་གུས་པས་བཏུད་དེ་བརྗེད་བྱང་སྙིང་པོ་འདི་བགྱིད་དོ། །སྤྱིའི་གཉིས་
པ་བྱུང་བའི་ཆོས་ལ་བཤད་ཉན་བྱ་བའི་ཚུལ་ལ། བཤད་བྱའི་ཆོས་ངོས་གཟུང་བ། །
འཆད་བྱེད་ཀྱི་མན་ངག་ངོས་གཟུང་བ། དེས་དེ་ཇི་ལྟར་འཆད་པའི་ཚུལ་ལོ། །དང་་་་
པོ་ནི། ལམ་འབྲས་བུ་དང་བཅས་པའི་མན་ངག་སྟེ། དེ་ལའང་། བརྗོད་བྱ་ཉིད་་་་
ལ་གནས་ཚུལ་གྱིས་ལམ་འབྲས་བུ་དང་བཅས་པ་དང་། རྗོད་བྱེད་གཞུང་གིས་བསྟན་་་
ཚུལ་གྱིས་ལམ་འབྲས་བུ་དང་བཅས་པ་གཉིས། དང་པོ་ནི། དངོས་བསྟན་ལམ་་་་་
འབྲས་བུ་དང་བཅས་པ། ལམ་རྒྱུ་དང་བཅས་པ། ཤུགས་ཀྱིས་རྒྱུ་ལམ་དང་། རྒྱུ་་
འབྲས་བུ་དང་བཅས་པ། འབྲས་བུ་རྒྱུ་དང༌། འབྲས་བུ་ལམ་དང་བཅས་པ་ལས།
tརྒྱུ་ལམ་དང་བཅས་པ་ནི]
 ། རྒྱུ་ལ་ལམ་གྱི་བྱེད་པ་འཇུག་རུང་དུ་གནས་པར་བL2
 ། རྒྱུ་་་་
149

འབྲས་བུ་དང་བཅས་པ་ནི། རྒྱུ་ལ་འབྲས་བུ་རང་བཞིན་གྱིས་ལྷུན་གྲུབ་ཏུ་གནས་པ་དེ།
ས་བོན་སྐྱོན་མེད་རྐྱེན་དང་འཕྲད་ན་འབྲས་བུ་མྱུ་གུ་སྐྱེ་རུང་དུ་ཡོད་པ་ལྟར། རྐྱེན་་་་་
གདམས་ངག་དང་འཕྲད་ན་འབྲས་བུ་སྐྱེ་རུང་དུ་གནས་པའོ། །ལམ་རྒྱུ་དང་བཅས་པ་་་
ནི༔ ལམ་གྱི་དུས་ན་རྒྱུ་དྲི་མ་སྦྱོང་རུང་དུ་གནས་ཏེ། དེ་ལྟར་མེད་ན་སྦྱང་གཞི་གང་་་་
གི་སྟེང་དུ་ལམ་གང་བསྒོམ་མི་ཤེས་ལ། ལམ་འབྲས་བུ་དང་བཅས་པ་ནི། ལམ་གྱི་་་
དུས་ན་འབྲས་བུ་ཐོབ་རུང་དུ་གནས་པ་ཡིན་ཏེ། དེ་ལྟར་མིན་ན་ལམ་བསྒོམ་པ་དོན་་་་་
མེད་དུ་འགྱུར་བས་སོ། །འབྲས་བུ་རྒྱུ་དང་བཅས་པ་ནི། འབྲས་བུའི་དུས་ན་རྒྱུ་་་་
གནས་གྱུར་གྱི་ཚུལ་དུ་གནས་ཏེ། གསེར་འགྱུར་གྱི་རྩིས་ལྕགས་ཀྱི་ཁམས་ནག་པོ་་་་
གསེར་དུ་འགྱུར་བ་ཡིན་གྱི། ལྕགས་གཏན་ནས་མེད་པར་གཏང་བ་མིན་པ་ལྟར།
རྒྱུའང་འབྲས་བུར་གནས་གྱུར་པ་ཡིན་གྱི། གཏན་ནས་མེད་པར་སོང་བ་མ་ཡིན་ལ།
དེ་བཞིན་དུ་ལམ་གྱི་ཡོན་ཏན་ཐམས་ཅད་ཡར་ལྡན་གྱི་ཚུལ་དུ་ཚང་བས་ན་འབྲས་བུ་ལམ་
དང་བཅས་པ་ཞེས་གསུངས་ཏེ། མདོར་ན་དེ་དག་ཐམས་ཅད་རང་སེམས་སྤྲོས་བྲལ་་་་་
གཅིག་ཉིད་རྣམ་པ་དེ་དང་དེར་ཤར་བ་ཡིན་གྱི། སེམས་ལས་ལོགས་སུ་གྲུབ་པ་མེད་་་་
ལ༑ སེམས་དེ་ཉིད་གནས་སྐབས་ཀྱི་དབང་གིས་རྣམ་པ་སོ་སོར་ཤར་ཡང་། ངོ་བོ་་་
བཟང་ངན་དུ་གྲུབ་པ་མེད་དེ། དཔེར་ན་ཟངས་ཀྱི་དངོས་པོ་གཅིག་ཉིད་ཁྱི་ཕྲུ་བྱེད་་་་་
པའི་ཚེ་དམན་པའི་གནས་དང་སྐྱུགས་བྲོ་བའི་ཡུལ་དུ་བྱེད་ལ། ཟངས་དེ་ཀ་རྐང་་་་་
ར་གདུབ་ལག་གདུབ་ལ་སོགས་རྒྱན་ནམ། རྒྱལ་པོའི་གསོལ་སྡེར་ལྟ་བུར་བྱས་པའི་་་་
སྐྱུག་བྲོ་བའི་སྣང་བ་མེད་པའི་སྟེང་དུ། མཛེས་པ་དང་ཡ་མཚན་པའི་གནས་སུ་བྱེད།
དེ་ཀ་སངས་རྒྱས་ཀྱི་སྐུ་ལྟ་བུ་བཅོས་ནས་རབ་ཏུ་གནས་པར་བྱས་པའི་ཚེ་ཕྱག་མཆོད་ཀྱི་་་
ཡུལ་དང་། དེ་ལ་བརྟེན་ནས་བསོད་ནམས་ཀྱི་ཚོགས་གསོག་པའི་ཡུལ་དུ་བྱེད་མོད།
གནས་སྐབས་ཀྱི་རྣམ་པ་མཆོག་དམན་དེ་ལྟར་སྣང་ཡང་། ཟངས་ཁོ་རང་གི་ངོ་བོ་་་་
བཟང་དུ་སོང་བ་ཅུང་ཟད་ཀྱང་མེད་པ་དང་མཚུངས་པ་ཡིན། དེས་ན་གཞི་ལམ་འབྲས་
བྱགསུམ་དབྱེར་མེད་ཟེར་བའང་། གཞི་ལམ་ཡིན། ལམ་འབྲས་བུ་ཡིན་ཟེར་བ་ལྟ་བུ་སr
150

ཡིན་གྱི། གཞི་དུས་ཀྱི་སངས་རྒྱས་རང་ངོ་མ་ཤེས་པ་གློ་བུར་གྱི་དྲི་མས་བསྒྲིབས་པ་དེ་་
ཉིད༑ ལམ་དུས་ཀྱིས་སྦྱངས་པས་དྲི་མ་དང་བྲལ་ནས་རང་ངོ་ཤེས་པ་ལ་འབྲས་བུའི་་་་
མིང་གིས་བཏགས་པ་སྟེ། གཞི་ལམ་འབྲས་གསུམ་དབྱེར་མེད་དོན་སྨྲ་བ། ། འཁོན་་
གྱི་རིགས་ཅན་ཤཱཀྱའི་སྲས་པོ་མཆོག །རྡོ་རྗེའི་རིགས་སྐྱེས་ཀུན་དགའ་རྒྱལ་མཚན་་་་་
དཔལ༑ །བཟང་པོ་ལས་གཞན་དོན་མཐུན་སྨྲ་བ་སུ། །ཞེས་གསུངས་པའི་དོན་ཡང་
དེ་ཡིན། དེས་ན་རྩ་རྒྱུད་ལས། སེམས་ཅན་རྣམས་ནི་སངས་རྒྱས་ཉིད། །འོན་་་་
ཀྱང་གློ་བུར་དྲི་མས་བསྒྲིབས། །ཞེས་པས་གཞི་དུས་ཀྱི་སངས་རྒྱས་ཡིན་པ་ལ་ཡིན་་་་་
པར་ངོ་མ་ཤེས་པས་སངས་རྒྱས་ཀྱི་བྱ་བ་བྱེད་མི་ནུས་སོ། །ཞེས་བསྟན། དེ་བསལ་་
ནས་ནི་ཞེས་པས་དྲི་མ་སྦྱང་བའི་ལམ་དང་སངས་རྒྱས་ཉིད་ཅེས་པས་འབྲས་དུས་ཀྱི་་་་་
སངས་རྒྱས་བསྟན་ཏེ། མདོར་ན་དངོས་བཏགས་མ་ཕྱེ་བའི་དབང་དུ་བྱས་ན་རྒྱལ་ཚབ་
དམ་པའི་ཁྱབ་མོ་ཆེར། གཞི་གྲུབ་ན་ཀྱེ་རྡོ་རྗེ་ཡིན་པས་ཁྱབ་མོད། དངོས་བཏགས་་
ཕྱེ་བའི་ཚེ་དེ་ལྟར་མ་ཁྱབ་གསུངས། གཉིས་པ་འཆད་བྱེད་ཀྱི་མན་ངག་ངོས་བཟུང་བ་
ལ༑ ལམ་གང་ཡིན་པ། འབྲས་བུ་གང་ཡིན་པ། གཉིས་ཀ་ཚོགས་པའི་མིང་དོན་་
གང་ཡིན་པ་དང་གསུམ་ལས། དང་པོ་ལ། བགྲོད་བྱའི་ལམ་དང༌། བགྲོད་བྱེད་
ཀྱི་ལམ་གཉིས། དང་པོ་ལ་ངོ་བོའི་སྒོ་ནས་འཇིག་རྟེན་དང་། འཇིག་རྟེན་ལ་་་་་་
འདས་པའི་ལམ་གཉིས། དེའང་མཐོང་ལམ་ས་དང་པོའི་བདེན་པ་མ་མཐོང་བ་ཚུན་་་་
ཆད་ནི་འཇིག་རྟེན་པ། དེ་ཕན་ཆད་ནི་འཇིག་རྟེན་ལས་འདས་པ་ཡིན་ལ། འཁོར་་་་
ལོ་འཆམ་པ་དང་། འཁོར་ལོ་བསྐོར་བ་གཉིས། དྲོད་ཀྱིས་བསྡུས་པ་དང༌།
རྟགས་ཀྱིས་བསྡུས་པ་སོགས་བཅུ་གཉིས་ལས། འཁོར་ལོ་འཆམ་པ་ནི་འཇིག་རྟེན་་་་་
པའི་ལམ་སྟེ། དཔེར་ན་ཤིང་རྟའི་འཁོར་ལོ་བཅོས་མ་ཐག་པ་དེ་མ་བྱང་བའི་དབང་་་་་
གིས་རེས་འབད་རྩོལ་གྱིས་དྲངས་ཀྱང་མི་འཁོར། རེས་གང་བདེར་འཁོར་བ་བཞིན་དུ་
འཇིག་རྟེན་པའི་ལམ་དུ་རྟེན་འཁོར་ལོ་བཞི་མ་བྱང་བའི་དབང་གིས་རིམ་པ་ཡིན་མིན་དུ་
240
 རྒྱུ་སྐྱེ་བས་དྲོད་བྱུང་རྒྱལ་དུ་གཏོང་ཞེས་གསུངས་པ་ལྟར། རེས་ཏིང་ངེ་འཛིན་རྩོལ་མེད་དུ་
15

སྐྱེ༑ རེས་འབད་ཀྱང་མི་འབྱུང་བ་ལྟ་བུ་སྣ་ཚོགས་སུ་འབྱུང་། འཁོར་ལོ་བསྐོར་བ་ནི་
འཇིག་རྟེན་ལས་འདས་པའི་ལམ་སྟེ། ཤིང་རྟའི་འཁོར་ལོ་དེ་ལེགས་པར་བྱང་བའི་ཚེ་་་
གང་བཏང་བར་བདེ་བླག་ཏུ་འཁོར་བ་ལྟར། འཇིག་རྟེན་ལས་འདས་པའི་ལམ་ད་་་་་
རྟགས་གསུམ་གྱིས་བསྡུས་པའི་ཉམས་ཐམས་ཅད་རིམ་པ་བཞིན་དུ་སྐྱེ་བའོ། །དེས་་་་་
མཚོན་པའི་དྲོད་ཀྱིས་བསྡུས་པ་ནི་འཇིག་རྟེན་པ། རྟགས་ཀྱིས་བསྡུས་པ་ནི་འདས་པ། །
ལྟ་བས་བསྡུས་པ་ནི་འཇིག་རྟེན་པ། གྲུབ་མཐས་བསྡུས་པ་ནི་འདས་པ། ཡེ་ཤེས་་་་
འཇུག་ལྡོག་ནི་འཇིག་རྟེན་པ་སྟེ། ཡེ་ཤེས་ཅུང་ཟད་ཤར། ཡང་འགྲིབ། ཡང་་་་
ཤར་བ་སྤྲིན་བར་གྱི་ཉི་མ་ལྟ་བུ་འབྱུང་ལ། རྣམ་རྟོག་འཇུག་ལྡོག་ནི་འདས་པའི་ལམ་་་
སྟེ༑ འཇིག་རྟེན་གྱི་རྣམ་རྟོག་ཅུང་ཟད་སྐྱེས་ཀྱང་དེ་མ་ཐག་འགག་པའོ། ། བླ་མ་་་་་
མི་འཕོ་བ་ནི་འཇིག་རྟེན་པའི་ལམ་སྟེ། སྲིད་མཐའ་མ་བཀག་ཙམ་མ་གཏོགས་ཕལ་་་་་
ཆེར་སོ་སོ་སྐྱེ་བོའི་བླ་མ་ཞིག་བསྟན་པ་ཡིན་ལ། བླ་མ་ན་འཕོ་བ་ནི་འཇིག་རྟེན་ལས་་་་
འདས་པའི་ལམ་སྟེ། བུམ་དབང་ས་དྲུག་ལ་སྤྲུལ་སྐུ། གསང་དབང་ས་བཞི་ལ་་་་་
ལོངས་སྐུ། ཤེས་རབ་ཡེ་ཤེས་ས་གཉིས་ལ་ཆོས་སྐུའི་བླ་མ་འབྱུང་བའོ། །དེ་དག་་་་་
ཀྱང་ལམ་ལྟར་ན་ལྔ། ས་ལྟར་ན་ཕྱེད་དང་བཅུ་གསུམ། བྱང་ཆུབ་ཀྱི་ཕྱོགས་ལྟར་ན་་་
སུམ་ཅུ་རྩ་བདུན་དུ་འདུ་བ་ཡིན་གསུངས། གཉིས་པ་བགྲོད་བྱེད་ཀྱི་ལམ་ནི། ལམ་་
རྒྱས་འབྲིང་བསྡུས་གསུམ་དང་། རབ་འབྲིང་ཐ་གསུམ་གྱི། དང་པོ་ལམ་རྒྱས་པ་ལ་་
ཆོས་བཅོ་བརྒྱད། འབྲིང་པོ་ལ་ལྔ། བསྡུས་པ་ལ་གསུམ་ལས། དང་པོ་ལ།།
གཞུང་ཚོམ་བུ་གསུམ་དུ་གནས་པའི་དང་པོ། འཁོར་འདས་ཐུན་མོང་བའི་ལམ་ལ་སྣང་
བ་གསུམ་དུ་བསྟན་པའི་ལམ། རྒྱུད་གསུམ་དུ་བསྟན་པའི་ལམ། ཚད་མ་བཞི་་་་་
བསྟན་པའི་ལམ། གདམས་ངག་དྲུག་ཏུ་བསྟན་པའི་ལམ། སྙན་བརྒྱུད་བཞིར་་་་་
བསྟན་པའི་ལམ། རྟེན་འབྲེལ་ལྔར་བསྟན་པའི་ལམ། ཐབས་ཤེས་ཀྱི་ཕྱོགས་་་་
ལྷུང་བའི་རྣལ་འབྱོར་པའི་བར་ཆད་བསྲུང་ཚུལ་བསྟན་པ་སྟེ་བདུན། དེ་དག་འཁོར་་་་་
འདས་ཐུན་མོང་བའི་ལམ་དུ་འཇོག་པའི་རྒྱུ་མཚན་དེ་འདྲ་རེ་རེས་གཞི་ལམ་འབྲས་བུའི་་་་
152

ཆོས་ཆ་ཚང་བ་རེ་སྟོན་པས་སོ། །གཉིས་པ་འཁོར་ལོ་འཆམས་པ་འཇིག་རྟེན་པའི་་་་་
ལམ་ལ་བདུན་ཏེ། ཏིང་ངེ་འཛིན་སྐྱེ་བའི་རྒྱུ་མདོར་བསྟན་པ། མདོར་བསྟན་ན་་་་
རྒྱས་པར་བཤད་པ། རེ་དོགས་དང་བྲལ་བའི་ལམ་བསྟན་པ། སད་པ་བཞིན་་་་་
བསྟན་པ། དྲན་པ་ཉེར་གཞག་རྒྱུར་བསྟན་པ། ཡང་དག་སྤོང་བ་བཞི་འབྲས་བུར་་་་
བསྟན་པ། དེ་དག་གི་མཇུག་སྡུད་བསྟན་པའོ། །དེ་དག་ལ་འཇིག་རྟེན་པའི་ལམ་དུ་་
འཇོག་པའི་རྒྱུ་མཚན་དེ་དག་གིས་འཇིག་རྟེན་པའི་ཏིང་ངེ་འཛིན་མ་སྐྱེས་པ་བསྐྱེད། །
སྐྱེས་པ་བོགས་འབྱིན་པ་ལ་སོགས་པ་བྱེད་པའོ། །གསུམ་པ་འཁོར་ལོ་བསྐོར་་་་་
འཇིག་རྟེན་ལས་འདས་པའི་ལམ་ལ་བཞི་སྟེ། བུམ་དབང་ས་དྲུག་ལ་འཁོར་འདས་་་་་
དབྱེར་མེད། གསང་དབང་ས་བཞི་ལ་མ་འདྲེས་ལ་ཡོངས་སུ་རྫོགས་པ། ཤེས་རབ་
ཡེ་ཤེས་ས་གཉིས་ལ་བདེ་སྟོང་རྒྱ་ཆུང་ངུ་། བཞི་པ་ས་གཅིག་ལ་བདེ་སྟོང་རྒྱ་ཆེན་པོ་སྟེ་
གྲུབ་མཐའ་བཞིས་བསྡུས་པའོ། །གཞུང་བཤད་ཕལ་ཆེར་དུ། རྒྱུ། རྟགས།
འབྲས་བུ། ས་མཚམས་བཞིས་བསྡུས་པ་གཉིས། གང་རུང་དེ་དག་ལ་འདས་པར་་་་་
འཇོག་པའང༌། འདས་པའི་ཏིང་ངེ་འཛིན་བསྐྱེད་པ་སོགས་བྱེད་པའོ། །དེ་ལྟར་ན་་་་་
བཅོ་བརྒྱད་དོ། །གཉིས་པ་ལམ་འབྲིང་པོ་ལ་ལྔ་སྟེ། ཏིང་ངེ་འཛིན། དེའི་རྒྱུ་་་་
དང༌༑ དེའི་ཕན་ཡོན། དེའི་བར་ཆད། དེའི་ས་མཚམས་བསྟན་པའོ། །ལམ་་་
བསྡུས་པ་ལ་གསུམ་སྟེ། ངོ་བོ་གང་ཡིན་པ། རང་བཞིན་གང་ཡིན་པ། མཚན་་་་་
ཉིད་གང་ཡིན་པའོ། །གཉིས་པ་རབ་འབྲིང་ཐ་གསུམ་བསྟན་པའི་ལམ་ལ། སྤྱིར་་་་་
རྒྱལ་པོ་ཨིནྡྲ་བྷུ་ཏི་ལྟ་བུ་དབང་དུས་སུ་གྲོལ་བའི་གང་ཟག་ནི་དབང་པོ་ཡང་རབ་ཅེས་་་་་
གསུངས་ཏེ། ལམ་འདི་དག་གང་གིས་ཀྱང་དཀྲི་བར་མི་འོས་པ་ཡིན་ལ། དེ་ལས་་་་
གཞན་པའི་གང་ཟག་སྨིན་བྱེད་ཀྱི་དབང་ཚད་ལྡན་ཐོབ་པ་གཞིར་བྱས་ནས་དབང་ཐོབ་་་
པའི་བླ་མ་ལ་སྐུ་བཞི་ཡེ་ཤེས་ལྔ་ལྡན་དུ་ཐག་ཆོད། ཐེ་ཚོམ་དང་ཡིད་གཉིས་ཅུང་ཟད་
ཀྱང་མེད་པར་ངེས་ནས། ཉིན་མཚན་ངོ་མི་ཤེས་པའི་ཚུལ་དུ་གསོལ་བ་འདེབས་པར་་་
བྱེད་པའི་གང་ཟག་དེ་དབང་པོ་རབ་ཡིན་པས། དེ་ནི་ལམ་ཟབ་མོ་བླ་མའི་ལམ་གྱིས་་་་
153

གྲོལ་བ་ཞེས་བྱ་སྟེ། དམ་ཚིག་ཀྱང་རང་བསྲུང་དུ་འགྱུར་ལ། བསྐྱེད་རྫོགས་ལ་་་་་
སོགས་པའི་ལམ་གང་ལའང་འབད་རྩོལ་ཅུང་ཟད་ཙམ་ཡང་ལྟོས་མི་དགོས་པར་གྲུ་་་་
མཐའ་སྙོགས་པ་ཡིན་གསུངས། གཉིས་པ་འབྲིང་ནི། གང་ཟག་གིས་བླ་མ་ལ་དད་་་་
གུས་སོགས་ཆེན་པོ་ཡོད་རུང་། སྐུ་བཞི་ཡེ་ཤེས་ལྔ་ལྡན་རང་དུ་ཐག་ཅུང་མ་ཆོད་པས་་་་
གསོལ་བ་འདེབས་པ་ལ་བརྩོན་ཀྱང་བླ་མའི་ལམ་ཁོ་ནས་གྲོལ་བར་མི་ནུས་པའི་ཕྱིར་་་་་
དབང་པོ་འབྲིང་ཡིན་ལ། དེས་སྔར་གྱི་སྟེང་དུ་དམ་ཚིག་ཉི་ཤུ་བསྲུང་ཚུལ་རྣམ་་་་་
བཞིས་སྲོག་བཞིན་དུ་གཅེས་པར་བསྲུངས་པས་མྱུར་དུ་འབྲས་བུ་ཐོབ་པ་ནི་འབྲིང་དམ་་་་
ཚིག་དང་སྡོམ་པའི་ལམ་ཞེས་གསུངས། གསུམ་པ་ཐ་མ་ནི། དེ་ལྟར་དམ་ཚིག་་་་་་
སོགས་ཉེས་པ་ཕྲ་བས་མ་གོས་པ་ཅུང་མི་འབྱུང་བ་ནི་དབང་པོ་ཐ་མ་ཡིན་པས། དེས་་་་
སྔར་གྱི་སྟེང་དུ་བསྐྱེད་རྫོགས་ཀྱི་རྣལ་འབྱོར་ཚུལ་ཇི་ལྟ་བར་ཉམས་སུ་ལེན་དགོས་པ་་་་་
ཐ་མ་ལུས་སོ་སོར་བརྟགས་པའི་འགོག་པ་ལ་རྟེན་འབྲེལ་ལྔས་བསྡུས་པའི་ལམ་ཞེས་་་་་
གསུངས་ཏེ། དེའི་གོ་དོན་རྒྱས་པར་འོག་ཏུ་འཆད། གཉིས་པ་འབྲས་བུ་གང་ཡིན་་་་
པ་ནི། ཆེ་བ་གསུམ་སྟེ། བདག་དོན་གྱི་ཆེ་བ་སྐུ་བཞི་ཡེ་ཤེས་ལྔ་ལྡན། གཞན་་་་་
དོན་གྱི་ཆེ་བ་ལོང་བས་མིག་ཐོབ་པ་ལ་སོགས་པ། བདག་གཞན་གཉིས་ཀའི་ཆེ་་་་་་
འཁོར་ཚོམ་བུ་གཅིག་དང་བཅས་ནས་འཚང་རྒྱ་བའོ། །གསུམ་པ་གཉིས་ཀ་ཚོགས་་་་
པའི་མིང་དོན་ནི། ལམ་འབྲས་བུ་དང་བཅས་པའི་གདམས་ངག ༡ །འབྲས་་་་་
ལམ་དང་བཅས་པའི་གདམས་ངག ༢ །གཅིག་ཤེས་པས་མང་པོ་ཤེས་པའི་གདམས་་་
ངག ༣ ༑སྐྱོན་ཡོན་ཏན་དུ་སློང་བའི་གདམས་ངག ༤ །བར་ཆད་དངོས་གྲུབ་ཏུ་་་་
ལེན་པའི་གདམས་ངག ༥ ། ཏིང་ངེ་འཛིན་ངོ་ཤེས་པས་བསམ་གཏན་གྱི་གེགས་སེལ་་་
བའི་གདམས་ངག ༦ །བར་ཆད་ངོ་ཤེས་པས་བདུད་ཀྱི་གེགས་སེལ་བའི་གདམས་་་་་
ངག ༧ ༑སྡེ་སྣོད་གསུམ་གྱི་དེ་ཁོ་ན་ཉིད་ཤེས་པའི་གདམས་ངག ༨ །གསེར་་་་་
འགྱུར་གྱི་རྩི་ལྟ་བུའི་གདམས་ངག ༩ །ཡིད་བཞིན་གྱི་ནོར་བུ་ལྟ་བུའི་གདམས་ངག
༡༠ ༑སྐྱོན་ཡོན་ཏན་དུ་སློང་ཤེས་ཤིང་བར་ཆད་དངོས་གྲུབ་ཏུ་ལེན་པའི་གདམས་ངག
154

༡༡ ༑ཅེས་བྱ་བ་ཁྱད་པར་འཕགས་ཚུལ་བཅུ་གཅིག་གམ། བཅུའམ། བརྒྱད་དང་་་་
ལྡན་པ་སྟེ། མདོར་ན་གཞི་ལམ་འབྲས་བུའམ་འཁོར་འདས་ཀྱི་ཆོས་ཐམས་ཅད་ཚང་་་་
ལ་མ་ནོར་བར་སྟོན་པ་འདི་ལ་ལམ་འབྲས་ཞེས་བྱའི། གཞན་བསྐྱེད་རྫོགས་ཀྱི་མན་་་་
ངག་ཟབ་མོ་ཇི་སྙེད་པ་ཡོད་མོད། དེ་དག་ལ་མན་ངག་ཟབ་མོའམ། ཁྲིད་ཟབ་མ་་་་
ཞེས་བྱའི། ལམ་འབྲས་བུ་དང་བཅས་པ་ཞེས་པའི་མཚན་ཙམ་ཡང་མི་ཐོབ་པ་ཡིན་་་་་
གསུངས༑ གཉིས་པ་འཆད་བྱེད་ཀྱི་གདམས་ངག་ནི། ཚད་མ་སྙན་བརྒྱུད་བཞི་ཡིས་
སྤྲོས་པ་གཅད། །ཅེས་གསུང་པས། གདམས་ངག་གི་སྤྲོས་པ་ཕལ་ཆེར་ཚད་མ་བཞི་
དང་སྙན་བརྒྱུད་བཞིས་གཅོད་པར་བྱེད་པ་ལ། དང་པོ་ནི། རྡོ་རྗེའི་ཚིག་རྐང་དུ། །
ཚད་མ་བཞིས་འབྲས་བུ་གཏན་ལ་ཕབ་ནས། ཞེས་གསུངས་ལ། དེའང་གཞལ་བྱ་་་
ལྐོག་གྱུར་ལ་ལུང་ཚད་མ་འཇུག་པས་དངོས་སུ་འབྲས་བུ་གཏན་ལ་དབབ་པར་གསུངས་་་
ཀྱང་༑ ཤུགས་ལ་གཞི་ལམ་གཉིས་ཀྱང་གཏན་ལ་འབེབས་ཏེ། རྗེ་བཙུན་ཆེན་པོས།
ཆོས་ཀུན་ཚད་མ་བཞི་ཡིས་གཏན་ལ་དབབ། །ཅེས་གསུངས། འདི་ལའང་གསུམ་་་
སྟེ༑ ཚད་མའི་ངོ་བོ། གྲངས་ངེས། གོ་རིམ་མོ། །དང་པོ་ནི། འཇིག་རྟེན་གྱི་
ཐ་སྙད་དང་། རྟོག་གེ་པ་རྣམས་ལ་གྲགས་པ་ལྟར་མི་བསླུ་བ་སྟེ། འདོད་པའི་དོན་་་་
གང་ཡིན་པ་དེ་སྒྲུབ་པ་ལ་མི་བསླུ་བའམ། ཡང་དག་པ་ཞེས་བྱ་བའི་དོན་ཡིན་་་་་
གསུངས༑ གཉིས་པ་གྲངས་ནི་བཞིར་ངེས་ཏེ། གང་ཞེ་ན། བཀའ་ཡང་དག་པའི་
ཚད་མ་སོགས་བཞི་པོ་འདི་ཡིན་ལ། དེ་ལྟར་ངེས་པའི་རྒྱུ་མཚན་གང་ཟག་གཅིག་་་་་་
སངས་རྒྱ་བའི་ལམ་གྱི་ཆོས་ཐམས་ཅད་བཞི་པོ་དེར་འདུས་པས་དེ་ལས་མང་མི་དགོས་་་་
ཤིང་༑ ཉུང་ན་མི་འདུ་བའི་ཕྱིར་རོ། །འོ་ན་དུས་འཁོར་ལས། རྡོ་རྗེ་ཐེག་པ་་་་
འདིར་རྐྱེན་རྣམ་པ་གསུམ་བཅོམ་ལྡན་འདས་ཀྱིས་གསུངས་ཏེ། རེ་ཞིག་རྒྱུད་ཀྱི་རྐྱེན་་་་
དང་༑ དེ་ནས་བླ་མའི་རྐྱེན་དང་། དེ་ནས་བདག་ཉིད་ཀྱི་རྐྱེན་ནོ། །ཞེས་གསུམ་་་་
དུ་བཤད་པ་དང་མི་འགལ་ལམ་ཞེ་ན། སྤྱིར་རྒྱུད་སྡེ་སོ་སོའི་དགོངས་པ་ཡིན་པས་་་་་
གཅིག་གིས་གཅིག་དགག་མི་ནུས་ལ། འདིར་འགལ་བའང་མེད་དེ། གྲུབ་ཆེན་ཚད་
155

ལྡན་ལས་དངོས་སུ་ཐོབ་པའི་དབང་དུ་བྱས་ན་གསུམ་པོ་དེས་ཆོག་གི །བསྟན་བཅོས་་་
ཚད་མར་སྒྲུབ་མི་དགོས་ཏེ། གྲུབ་ཆེན་དེ་རང་གི་བཞེད་པ་ཕྱིན་ཅི་མ་ལོག་པ་ཤེས་་་་་
ཕྱིན༑ དེས་མཛད་པའི་བསྟན་བཅོས་ལ་རྩོད་པ་མི་དགོས་པས། ཤར་ཕྱོགས་ནས་་་
པོ་པ་དང་། ཌོམྦི་པ་ལྟ་བུ་ལ་ཚད་མ་གསུམ་གྱིས་ཆོག་པ་ལྟར། དུས་འཁོར་དུའང་་་་
སངས་རྒྱས་སམ་གྲུབ་ཐོབ་ཚད་ལྡན་ལས་དངོས་སུ་ཐོབ་པའི་དབང་དུ་མཛད། འདིར་་
བླ་མ་གཅིག་ནས་གཅིག་ཏུ་བརྒྱུད་པ་ལ་བརྟེན་དགོས་པ་དེའི་ཚེ། བསྟན་བཅོས་ཚད་་་་
མ་ལ་ཐོས་བསམ་གྱིས་སྒྲོ་འདོགས་གཅོད་དགོས་པས་བཞིར་མཛད་པ་ཡིན་ཏེ།
གཅིག་ནས་གཅིག་བརྒྱུད་ཤེས་པར་བྱ། །བླ་མ་རབ་ཀྱི་ཞལ་ལས་བླངས། །ཞེས་་་་་
གསུངས་པའི་དོན་ཡིན་གསུངས། གསུམ་པ་གོ་རིམ་ལ། རྒྱུད་ལས་གསུངས་པའི་་་་
གོ་རིམ། ཐོག་མར་འབྱུང་བའི་གོ་རིམ། ཉམས་སུ་ལེན་པའི་གོ་རིམ། ཚད་མར་་་
སོང་བའི་གོ་རིམ་དང་བཞི་ལས། དང་པོ་ནི། འོ་ན་དེ་དག་ལ་གོ་རིམ་ངེས་པ་ཞིག་་་
ཡོད་དམ་ཞེ་ན། ཡོད་དེ་སམྦུ་ཊར། བསྟན་བཅོས་ཚད་མ་སློབ་དཔོན་དང་། །
ལུང་གི་རྗེས་འབྲངས་དེ་ཉིད་རིག །ཅེས་གསུངས་ཏེ། བསྟན་བཅོས་ཚད་མ། བླ་
མ་ཚད་མ། ལུང་ཚད་མ། དེ་ཉིད་རིག་ཅེས་པ་རྣམས་ཉམས་མྱོང་གི་མཐར་ཐུག་་་་་
མཚོན་བྱ་དོན་གྱི་ཡེ་ཤེས་ནས། ཉམས་ཅི་རིགས་པ་སྐྱེས་པའི་བར་ནི་ཉམས་མྱོང་ཚད་་
མ་སྟེ། རྟོག་གེ་པ་རྣམས་རྒྱུད་ལ་རང་དགར་འཇུག་པ་དགག་པའི་ཕྱིར་དཀྲུགས་ནས་་་
འཆོལ་བར་གསུངས་པ་ཡིན་གསུངས། གཉིས་པ་ཐོག་མར་འབྱུང་བའི་གོ་རིམ་ནི།
འོ་ན་རྒྱུད་ལས་གསུངས་པ་དེ་འཁྲུགས་ཅན་ཡིན་ན། མ་འཁྲུགས་པའི་གོ་རིམ་ཇི་ལྟ་བ་
རང་གང་ཡིན་ཞེ་ན། ཆུ་མགོ་གངས་དཀར་ལ་ཐུག་པའི་ཚུལ་དུ་ཡང་དག་པར་རྫོགས་་་་
པའི་སངས་རྒྱས་ཀྱིས་གསུངས་པའི་རྒྱུད་སྡེ་དྲི་མ་མེད་པ་ཞིག་ལ་བརྟེན་དགོས་པས་་་་་
བཀའ་ཡང་དག་པ་ལུང་གི་ཚད་མ། བཀའ་དེའི་དགོངས་པ་མ་ནོར་བར་འགྲེལ་པ་ལ།
ལུང་བསྟན་གྱུར་པ་ཀླུ་སྒྲུབ་ལ་སོགས་སམ། །མཁའ་འགྲོས་བྱིན་རླབས་བིརླ་པ་ལ་་་་་་
སོགས༑ །གྲུབ་ཐོབ་རྣམས་ཀྱི་གདམས་ངག་ལ་བརྟེན་ནས། །ཞེས་གསུངས་པ་་་་
156

ལྟར་འགྲེལ་བྱེད་ཚད་ལྡན་གྱིས་བཀྲལ་བའི་བསྟན་བཅོས་འབྱུང་བས་བསྟན་བཅོས་ཚད་
མ༑ དེ་སྟོན་པའི་བླ་མ་དམ་པ་ཞིག་འབྱུང་བས་བླ་མ་ཚད་མ། དེས་གདམས་ངག་་་་
སྟོན་པས་ཉམས་མྱོང་ཚད་མ་སྟེ། གདམས་ངག་དེ་ཉམས་སུ་བླངས་པས་ལམ་ལ་་་་་
གསུམ་བཅོ་ལྔ་ལ་སོགས་པ་སྐྱེ་བ་ནི་ཉམས་མྱོང་ཚད་མ་ཡིན་ལ། དེ་སྐྱེད་པར་བྱེད་་་་་
པའི་གདམས་ངག་ལའང་ཉམས་མྱོང་ཚད་མའི་མིང་གིས་བཏགས་པ་ནི་སྐྱེད་བྱེད་ལ་་་་་
བསྐྱེད་བྱའི་མིང་གིས་བཏགས་པ་ཡིན་གསུངས། གསུམ་པ་ཉམས་སུ་ལེན་པའི་་་་་
རིམ་ནི། འོ་ན་ཉམས་སུ་ལེན་པའི་ཚེའང་དེ་ལྟར་བྱེད་དམ་ཞེ་ན་མ་ཡིན་ཏེ། ཐོག་་་་
མར་བླ་མ་ཚད་མ། བླ་མ་དེས་ཇི་སྐད་བཤད་པ་ལྟར་ཉམས་སུ་བླངས་པས་བླ་མས་ཇི་
སྐད་གསུང་བ་བཞིན་ཁྲིག་གི་རྒྱུད་ལ་སྐྱེས་པ་ནི་ཉམས་མྱོང་ཚད་མ། དེའི་ཚེ་བླ་མ་རང་
གིས་ཕོ་ཚོད་དམ། གང་ལེགས་བྱས་པ་ལྟ་བུ་ཚབས་སུ་སོང་བ་ཡིན་ནམ་སྙམ་དུ་རྟོག་་་་
པ་སྐྱེས་པ་ན། དེ་འདྲ་མ་ཡིན་ཏེ། སློབ་དཔོན་རྣལ་འབྱོར་དབང་ཕྱུག་བིརླ་པ་ཆེན་་་་
པོས་འདི་ལྟར་དུ་བཤད་ཅེས་རྡོ་རྗེའི་ཚིག་རྐང་ལ་ཐོས་བསམ་གྱིས་སྒྲོ་འདོགས་བཅད་་་་
པའི་ཚེ་ན་བླ་མས་ཇི་ལྟར་གསུངས་པ་བཞིན་རྣལ་འབྱོར་དབང་ཕྱུག་གི་གཞུང་ན་འདུག་་་་
སྙམ་དུ་ཡིད་ཆེས་སྐྱེ་བས་བསྟན་བཅོས་ཚད་མ། རྣལ་འབྱོར་དབང་ཕྱུག་གིས་བྱུང་་་་་
རྒྱལ་ལམ། ལོ་ཚོད་ལྟ་བུ་མ་ཡིན་ཏེ། སྤྱིར་བདེ་བར་གཤེགས་པའི་བཀའ་མདོ་རྒྱུད་
ཐམས་ཅད། བྱེ་བྲག་གསང་སྔགས། དེ་ལས་ཀྱང་བླ་མེད། དེའི་ནང་ནས་ཀྱང་་་་
མ་རྒྱུད། དེ་ལས་ཀྱང་བདེ་ཀྱེ་གཉིས། དེ་ལས་ཀྱང་ཀྱེ་རྡོ་རྗེའི་རྒྱུད་གསུམ། དེའི་
ནང་ནས་ཀྱང་རྩ་རྒྱུད་བརྟག་པ་གཉིས་པའི་བརྗོད་བྱའི་དོན་གྱི་བཅུད་ཕྱུང་བ་ཡིན་ནོ། །
ཞེས་རྡོ་རྗེའི་ཚིག་རྐང་གི་ཚིག་རེ་རེ་ལ་རྒྱུད་ཀྱི་ལུང་དང་སྦྱར་ཏེ་བསྟན་པས་རྒྱུད་སྡེའི་སྙིང་
པོར་ངེས་ཤེས་སྐྱེ་བ་ནི་བཀའ་ཡང་དག་པར་ལུང་གི་ཚད་མ་ཡིན་གསུངས། བཞི་་་་་
ཚད་མར་སོང་བའི་གོ་རིམ་ནི། དེ་དག་ཚད་མ་ཡིན་རུང་རང་ལ་ཉམས་མྱོང་མ་སྐྱེས་ན།
དེ་དག་རང་གི་ངོ་བོ་ཚད་མར་མི་འགྱུར་བས་བློ་སྦྲམ་ཐེང་ངེ་། ཐེ་ཚོམ་མེ་ལས་་་་་་
འབྱུང་བས། རང་གི་རྒྱུད་ལ་ཉམས་མྱོང་ནམ་སྐྱེས་པ་ན། ངའི་བླ་མ་འདི་སངས་་་་་
157

རྒྱས་སུ་འདུག་སྙམ་གཞན་གྱིས་འཕྲོག་པར་མི་ནུས་པའི་དད་པ་སྐྱེ་བས་བླ་མ་ཚད་མ་་་
སོང་༑ དེས་མཚོན་པའི་བསྟན་བཅོས་དང་། རྒྱུད་ཀྱི་བར་ལ་འདི་དག་བསླུ་བ་མེད་་
པའམ༑ འཁྲུལ་པ་མེད་པ་ཆེས་ཟབ་པ་ཡིན་སྙམ་དུ་བླ་མ་དང་། ལྷ་དང་།
གདམས་ངག་ལ་གཞན་གྱིས་འཕྲོག་ཏུ་མེད་པའི་དད་པ་སྐྱེ་བས་དེ་དག་ཚད་མར་སོང་བ་་
ཡིན་ནོ་གསུངས། གཉིས་པ་སྙན་བརྒྱུད་བཞི་ནི། གཞུང་ལས། གསང་སྔགས་་་་
སྙན་བརྒྱུད་སོགས་བཞི་མ་ཆད་པ། ཞེས་གསུངས་ཏེ། འདི་ལ་ངོ་བོ། གྲངས་་་་་
འ
ངེས༑ གོ་རིམ་དང་གསུམ། དང་པོ་ནི། དབང་གི་ཆུ་བོ་མ་ནུབ་པ། བྱིན་་་་་
རླབས་ཀྱི་བརྒྱུད་པ་མ་ཉམས་པ། གདམས་ངག་གི་སརྒ་མ་ལོག་པ། མོས་གུས་ཀྱི་་
བསམ་པ་ཚིམ་པའོ། །དང་པོ་ལ། རྒྱུ་དུས་ཀྱི། ལམ་དུས་ཀྱི། འབྲས་དུས་ཀྱི་་
དབང་གི་ཆུ་བོ་མ་ནུབ་པའོ། །གཉིས་པ་བྱིན་རླབས་ཀྱི་བརྒྱུད་པ་མ་ཉམས་པ་ནི།
རྗེ་བཙུན་རྡོ་རྗེ་བདག་མེད་མའི་བྱིན་རླབས་སོགས་གསུང་ངག་དང་འབྲེལ་བའི་བྱིན་་་་་
རླབས་སོ་སོའང་ཡིན་མོད། གཙོ་བོར་གསང་སྔགས་ཉམས་སུ་བླང་བའི་མཐའ།
ཉམས་སུ་མྱོང་བའི་མཐའ། བྱིན་གྱིས་བརླབས་པའི་མཐའ། གྲུབ་པའི་མཐའ་སྟེ་་་་
བཞིའོ༑ །གསུམ་པ་གདམས་ངག་གི་སན་མ་ལོག་པ་ལ། ཞྭ་ལུགས་པ་ཁ་ཅིག །
སར་ཁ་ཞེས་བླ་མའི་རྟོག་པ་སློབ་མ་ལ་སྐུ་སྤར་བཏབ་པ་ལྟ་བུ་ཞེས་བཞེད་པ་དང་།
ལམ་འབྲས་པ་ཡེ་ཤེས་དཔལ་སོགས་སར་ཁ་ཞེས་གྲི་ཁ་སར་གྱིས་གཞན་གཅོད་པ་ལྟར།
གདམས་ངག་དེས་རྣམ་རྟོག་གཞན་གཅོད་པ་སོགས་བཞེད་ཀྱང་བློ་བཟོ་ཙམ་དུ་བས།
རང་ལུགས་སརྒ་ཞེས་པ་བོད་ཀྱི་བརྡ་རྙིང་གོ་རིམ་མམ་ལེའུ་ལྟ་བུའི་དོན་ཡིན་པས།
དཔོན་སློབ་འབྲེལ་མ་བརྟགས་པར་དབང་མི་བསྐུར། དབང་མ་བསྐུར་བར་གདམས་་་
ངག་མི་འཆད། གདམས་ངག་མ་བཤད་པ་ལ་གཞུང་མི་འཆད། གཞུང་མ་བཤད་པ་
ལ་ལུང་མི་སྦྱིན། ལུང་མ་བྱིན་པ་ལ་བཀའ་རྒྱས་མི་འདེབས། ཞེས་པའི་གོ་རིམ་མ་་་་
ནོར་བར་སྟོན་པའོ། །བཞི་པ་མོས་གུས་ཀྱིས་བསམ་པ་ཚིམ་པ་ནི། དེ་ལྟར་ཉམས་་་
སུ་བླངས་པས་ཇི་ལྟར་བཤད་པའི་དྲོད་རྟགས་མངོན་དུ་གྱུར་པའི་ཚེ་བླ་མ་དང་གདམས་་་་
158

ངག་ལ་གཞན་གྱིས་འཕྲོག་པར་མི་ནུས་པའི་དད་པ་སྐྱེ་བ་སྟེ། འདི་ནི་སྙན་བརྒྱུད་་་་
འབྲས་བུ་ལ་དེའི་མིང་བཏགས་པ་ཡིན་གསུངས། གཉིས་པ་གྲངས་ངེས་ནི། གང་་་་
ཟག་གཅིག་ལམ་ལ་ཞུགས་པ་ནས་ཟུང་འཇུག་གི་གོ་འཕང་གི་བར་གྱི་ལམ་ཐམས་ཅད་་་་
བཞི་པོ་དེར་འདུས་པས་མང་མི་དགོས་ལ། གང་རུང་གཅིག་མ་ཚང་ནའང་སངས་རྒྱ་་་
བའི་ལམ་དུ་ཕྱིན་ཅི་མ་ལོག་པར་མི་འགྱུར་བས་བཞིར་ངེས་སོ། །གསུམ་པ་གོ་རིམ་ནི།
དབང་མ་ཐོབ་པར་བྱིན་རླབས་བྱར་མི་ཉན་ལ། ཉམས་སུ་བླངས་པའི་མཐའ་སོགས་་་་
དང་ལྡན་པ་ལས་གདམས་ངག་འབྱུང་ཞིང་། དེ་ཉམས་སུ་བླངས་པ་ལས་མོས་གུས་སྐྱེ་
བའི་གོ་རིམ་ཡང་དེ་ལྟར་ཡིན་གསུངས། སྤྱིའི་གསུམ་པ་དེས་ཇི་ལྟར་འཆད་པའི་ཚུལ་
ལ༑ ཚད་མ་བཞིས་འཆད་པ་དང་། སྙན་བརྒྱུད་བཞིས་འཆད་པའོ། །དང་པོ་ལ།
གླེགས་བམ་ན་བཞུགས་པའི་ཆོས་སྣ་དྲུག་ཅུ་ཚད་མ་བཞི་དང་སྦྱར་ཏེ་འཆད་པ། པོ་ཏི་
དམར་ཆུང་ཚད་མ་བཞི་དང་སྦྱར་ཏེ་འཆད་པ། ཉམས་མྱོང་ཚད་མ་བསྐྱེད་པའི་ཕྱིར་་་་་
ཁྲིད་ཀྱི་གཞུང་ཤིང་བཞི་བྱེ་བྲག་ཏུ་འཆད་པའོ། །དང་པོ་ལ། ཆོས་སྣ་དྲུག་ཅུ་ངོ་་་་
གཟུང་བ། དེ་ཚད་མ་བཞི་དང་ཇི་ལྟར་སྦྱར་བའི་ཚུལ་ལོ། །དང་པོ་ལ། རྗེ་མུ་་་
སྲིད་པའི་བཞེད་པས། དཀར་ཆག་ཉིད་དང་དྲུག་ཅུར་བཞེད་མོད། དཀར་ཆག་་་་་
དཔེ་རྫི་ཞེས་ཆོས་སྣ་དྲུག་ཅུ་པོ་འདྲེན་མཁན་ནམ། དེའི་རྫི་བོ་ཡིན་པའི་ཕྱིར། །
གཡག་དྲུག་ཅུ་དགོས་པ་ལ་གཡག་ང་དགུ་གཡག་རྫི་དང་དྲུག་ཅུ་བགྲང་བ་བཞིན་ཅུང་མི་་
འཐད༑ ངོར་ལུགས་པ་ཁ་ཅིག་མན་ངག་ཕྲ་མོ་གཞན་རྣམས་གཅིག་ཏུ་བསྡོམས་པས་་་་
དྲུག་ཅུར་འདོད་ཀྱང་། རྗེ་བཙུན་ཆེན་པོས། མན་ངག་ཕྲ་མོ་གཞན་གྱི་དཀར་ཆག་་་་
ནི་བྲི་བར་མ་ནུས་པས་བཞག་གོ །ཞེས་གསུངས་པ་དང་དངོས་སུ་འགལ། རང་་་་
ལུགས་བདག་ཆེན་རྡོ་རྗེ་འཆང་གི་བཞེད་པས། རྡོ་རྗེའི་ཚིག་རྐང་དང་དྲུག་ཅུ་སྟེ།
དེ་ཉིད་འདྲེན་པའི་རྒྱུ་མཚན་ཡང་། རྗེ་བཙུན་ཆེན་པོས་མཛད་པའི་གླེགས་བམ།
ཡབ་ཆོས། རྒྱུད་གསུམ་སྟེ་དཀར་ཆག་གསུམ་པོ་འདིར་ས་སྐྱ་པའི་ཟབ་ཆོས་ཕལ་ཆེར་་
འདུས་པ་ལས། དེ་སུམ་ཆར་དུ་མ་བགྲངས་ན་རྡོ་རྗེའི་ཚིག་རྐང་གཙོ་བོ་ལྟ་བུ་དེ་གར་་་་
15

སོང་མེད་པའི་སྐྱོན་འོང་བའི་ཕྱིར་འདྲེན་པར་རིགས་པ་ཡིན་གསུངས། དེའང་བརྒྱུད་་་་
པ་འདི་པ་རང་གི་ཕྱོགས་ལ་རྗེ་ས་ཆེན་ཡན་ཡི་གེ་གཅིག་ཀྱང་མེད་ལ་རྡོ་རྗེའི་ཚིག་རྐང་
ཡང་ཞལ་སློབ་བྱས་ནས་བརྒྱུད་པ་ཡིན་པས་འབྲོག་འགྱུར་ལ་རྒྱ་སྐད་དང་འགྱུར་བྱང་མི་་
འོང་བའི་གནད་ཀྱང་དེ་ཡིན། རྗེ་ས་ཆེན་ལ་ཞང་དགོན་པས་ཡི་གེར་འབྲིའམ་གས་་་་་
བྱེད་ཀྱང་ཁྱེད་རང་བདག་པོ་ཡིན་པས་དབང་ཆེ་གསུང་བཀའ་རྒྱ་དང་གནང་བ་གཉིས་་་་་
ཆར་ཐོབ། བཀའ་རྒྱ་ལོ་བཅོ་བརྒྱད་ཐིམ་མ་ཐག །ཁམས་པ་ཨ་སེང་གིས་གསོལ་་་་
བ་བཏབ་པས་བཀའ་རྒྱ་ཐིམ་པ་དང་དུས་མཚུངས་པར་བྱུང་བས། བླ་མས་རྟེན་འབྲེལ་
བསྒྲིགས་པ་ཡིན་དགོངས་ཁོ་རང་གཅིག་པོ་ལ་ཁྲིད་མཛད། དེའི་ཚེ་རྡོ་རྗེའི་ཚིག་རྐང་་་་
ཡང་ཡི་གེར་བཀོད། རྣམ་འགྲེལ་ཐམས་ཅད་ཀྱི་ཐོག་མར་ཨ་སེང་དོན་བསྡུས་ཀྱང་་་་་
མཛད་དེ། རིམ་གྱིས་ཡེ་གེ་ཐོར་བུ་མཛད་པ་རྣམས་གཙིགས་ཆེ་བས་སག་སྒམ་ཞིག་ཏུ་
བཞུགས་པས་སག་ཤུབས་མར་གྲགས། ཕྱིས་རྗེ་བཙུན་ཆེན་པོས་གླེགས་བམ་ད་་་་་
བསྒྲིགས༑ ཆོས་འདི་རྟོགས་དཀའ་ཞིང་རྟོགས་ན་དགོས་འདོད་འབྱུང་བའི་མཚོན་བྱེད་
གླེགས་ཤིང་ཡས་ཀྱི་རྒྱབ་ལ་རྡོ་རྗེ་དང་། མས་ལ་ནོར་བུ། དེ་དག་ཀྱང་བླ་མ་བརྒྱུད་་
པ་དང་ལྡན་པའི་གདམས་ངག་ལས་རྟོགས་སོ། །ཞེས་མཚོན་བྱེད་གླེགས་ཤིང་གི་ནང་་
ལ་གསུང་ངག་བརྒྱུད་པའི་སྐུ་བྲིས་པ་ཞིག་མཛད། དེར་ན་བཟའ་སེར་པོ་ཞིག་ཡོད་་་་
པས་པོད་སེར་མར་གྲགས། འདི་ལ་རྟོག་གེ་པ་རང་དགར་འཇུག་པ་དགག་པའི་ཕྱིར་་་
གོ་རིམ་ངེས་པ་མེད་པར་བཞུགས་ལ། རྐང་གྲངས་ནི་རྩ་བ་རྡོ་རྗེའི་ཚིག་རྐང་།
གཞུང་བཤད་གཉགས་མ། གསལ་བྱེད་ཀྱི་ཡིག་ཆུང་ཉི་ཤུ་རྩ་གཉིས། དེ་དག་ག་་་་
དོན་བསྡུས་པ་ཨ་སེང་མ་སྟེ་བསྟན་བཅོས་ཚད་མ་ལ་ཉི་ཤུ་རྩ་ལྔ། དེ་ལས་འཕྲོས་པ་་་
འཕྲོས་དོན་གྱི་ཆོས་བཅུ་བདུན་ལས་འདིར་དྲུག་སྟེ། ཀུན་གཞི་རྒྱུ་རྒྱུད་ལས་འཕྲོས་་་་་
ནས་འཁོར་འདས་དབྱེར་མེད་རྩ་འགྲེལ། གདན་སོགས་སོགས་སུམ་པ་བཞིས་རྒྱུ་་་
དབང་ཞེས་པ་ལས་འཕྲོས་ནས་མཆོག་དབང་གསུམ་གྲོལ་ལམ་ལ་བརྟེན་ནས་བསྐུར་་་་
དང༌༑ དབང་བཞིའི་ཆོ་ག་མཐའ་དག་མདོར་བསྡུས་པ་མན་ངག་གི་གནད། ལ་་་
160

དུ་བསྐྱེད་རིམ་སོགས་ལྔ་པ་བཞིས་བསྟན་ཞེས་པ་ལས་འཕྲོས་ནས་ཕྱི་བསྐྱེད་རིམ་མདོར་་
བསྡུས་པ། མཉམ་གཞག་གི་དམ་ཚིག་སོགས་བསྲུང་ཞེས་པ་ལས་འཕྲོས་ནས་དུས་་་་་
རྒྱུན་གྱི་བཟའ་བའི་དམ་ཚིག་བདུད་རྩི་རིལ་བུ་སྒྲུབ་པ། གསང་སྔགས་སྙན་བརྒྱུད་་་་་
སོགས་བཞིས་མ་ཆད་པ་ཞེས་པ་ལས་འཕྲོས་ནས་རྡོ་རྗེ་བདག་མེད་མའི་བྱིན་རླབས་ཀྱི་་
ཐོ་ཡིག་གོ །ལས་དང་པོ་པ་དང་ཐུན་མོང་གི་ཆོས་བདུན་ནི། དབང་ཆུ་ཆེན་མོ་དང་།
སྒྲུབ་ཐབས་རྒྱས་པ་ཡན་ལག་བཞི་པ་སློབ་དཔོན་རིན་པོ་ཆེས་མཛད་པ། སྒྲུབ་ཐབས་་
འབྲིང་པོ་ཡན་ལག་དྲུག་པ། རྗེ་བཙུན་ཡུམ་གྱི་སྒྲུབ་ཐབས། རྩ་ལྟུང་འཁྲུལ་སྤོང་། །
དུས་ཁྱད་པར་ཅན་གྱི་བཟའ་བའི་དམ་ཚིག་ཚོགས་འཁོར། བསྙེན་པ་ཁ་གསོ་བ་དང་།
ལས་ཚོགས་སྒྲུབ་པ། སྦྱིན་སྲེག་རྣམས་རྗེ་བཙུན་རིན་པོ་ཆེས་མཛད་པའོ། །ཁྲིད་ཀྱི་
གཞུང་ཤིང་བཞི་ནི། གཞུང་ཇི་ལྟ་བ་བཞིན་དཀྲི་བ། གདམས་ངག་གི་གནད་དྲུག་་་་
གིས་དཀྲི་བ། གནད་བཅུ་གཅིག་གིས་དཀྲི་བ། དབང་པོ་རབ་འབྲིང་ཐ་གསུམ་་་་་
གྱིས་དཀྲི་བའི་གཞུང་ཤིང་ངོ༌། །རྟོགས་པ་བསྐྱེད་པའི་ཆོས་ལྔ་ནི། ལམ་འཇུག་ལྡོག །
ཕྱག་རྒྱ་འཇུག་ལྡོག །ཤེས་པས་ཕན་ཐོགས་པའི་མན་ངག་བདུན། ལམ་བསྲེ་་་་་་
འགྲོས་བཞི་དང་བཅས་པ། ཕྱི་ནང་གི་མཛད་པ་བཅུ་གཉིས་སོ། །གེགས་སེལ་གྱི་་་
ཡི་གེ་བཞི་ནི། བསམ་གཏན་འདོར་བའི་འཕྲང་བདུན། བྱུང་རྒྱལ་དུ་མི་གཏོང་བའི་
གནད་བཞི། འབྱུང་བ་ལུས་འཁྲུགས་རླུང་དང་སྤྱོད་ལམ་གྱིས་བསལ་བ། རྣལ་་་་་
འབྱོར་གྱི་ཕྲིན་ལས་སོ་གཉིས་སོ། །བཀའ་ཡང་དག་པ་ལུང་གི་ཚད་མ་ལ་ལུང་འདི་་་་་
ཉིད་དང་མདོར་བསྡུས་ཏེ་སྦྱར་བ་དང༌། ཞིབ་ཏུ་སྦྱར་བ་དང་། ལུང་མཐའ་དག་དང་
མདོར་བསྡུས་ཏེ་སྦྱར་བའོ། ། བླ་མ་ཚད་མ་ལ་རྒྱ་བོད་ཀྱི་ལོ་རྒྱུས་གཉིས་ཏེ་དྲུག་ཅུ་ཐམ་
པའོ༑ །གཉིས་པ་ཆོས་སྣ་དྲུག་ཅུ་ཚད་མ་བཞི་དང་ཇི་ལྟར་སྦྱར་བའི་ཚུལ་ནི། དེ་་་་
དག་ཚད་མ་བཞིའི་གོ་རིམ་དང་སྦྱར་དགོས་ཤིང་། དེའང་ཉམས་སུ་བླངས་པའི་་་་་
རིམ་དང་སྦྱར་དགོས་པས། ཐོག་མར་བླ་མ་ཚད་མའི་སྐབས་སུ་རྒྱ་བོད་ཀྱི་རྣམ་ཐར་་་་་
གཉིས༑ ཉམས་མྱོང་ཚད་མ་ལ་ཁྲིད་ཀྱི་གཞུང་ཤིང་བཞི། རྟོགས་པ་བསྐྱེད་པའི་་་་་
16

ཆོས་ལྔ། གེགས་སེལ་གྱི་ཡི་གེ་བཞི། གཞུང་ཤིང་དང་པོའི་གསེབ་ཚགས་སུ་འགྲོ་་
རྒྱུ༑ དབང་ཆུ་ཆེན་མོ། མཆོག་དབང་གསུམ་གྲོལ་ལམ་ལ་བརྟེན་ནས་བསྐུར་བ། །
དབང་བཞིའི་ཆོ་ག་མཐའ་དག་མདོར་བསྡུས་པ། རྩ་ལྟུང་འཁྲུལ་སྤོང་། བདུད་རྩི་་་
རིལ་བུ་སྒྲུབ་པ། ཚོགས་འཁོར། འཁོར་འདས་དབྱེར་མེད་རྩ་འགྲེལ། སྒྲུབ་་་་
ཐབས་ཡན་ལག་བཞི་དྲུག །ཕྱི་བསྐྱེད་རིམ་མདོར་བསྡུས་པ། བདག་མེད་མའི་སྒྲུབ་
ཐབས༑ སྦྱིན་སྲེག །བྱིན་རླབས་ཀྱི་བརྒྱུད་པ་མ་ཉམས་པའི་ཐོ་ཡིག་རྣམས་དང་།
རྩ་བ་མེད་པའི་ལམ་འབྲིང་པོ། རང་གི་གཞུང་ཅུང་ཟད་ཡོད་པའི་ལམ་བསྡུས་པ། །
བླ་མའི་རྣལ་འབྱོར་གྱི་ཡི་གེ་སྟེ་ཆོས་སྣ་སུམ་ཅུ། བསྟན་བཅོས་ཚད་མ་ལ་ཉི་ཤུ་རྩ་ལྔ།
ལུང་ཚད་མ་ལ་ལུང་འདི་ཉིད་དང་ཞིབ་ཏུ་སྦྱར་བ་དང་། མདོར་བསྡུས་ཏེ་སྦྱར་བ།
ལུང་མཐའ་དག་དང་མདོར་བསྡུས་ཏེ་སྦྱར་བ་སྟེ་དངོས་སུ་གསུམ་ཡོད་ལ། ལུང་་་་་་
མཐའ་དག་དང་ཞིབ་ཏུ་སྦྱར་བ་ཡོད་ཀྱང་ཧ་ཅང་མང་བས་ཡི་གེར་བཀོད་པ་མེད། དེ་་་
ལྟར་ན་ཆོས་སྣ་དྲུག་ཅུ་པོ་དེ་དག་ཚད་མ་བཞིའི་གོ་རིམ་དང་སྦྱར་ཏེ་གང་བབས་པ་དེ་་་་་
སྟོན་པ་ཡིན་གསུངས། གཉིས་པ་ཡི་གེ་ཕྲ་མོའམ་པོ་ཏི་དམར་ཆུང་ཚད་མ་བཞི་དང་་་་
སྦྱར་བ་ལའང་། ངོས་བཟུང་བ་དང་། ཚད་མ་བཞི་དང་སྦྱར་བ་གཉིས། དང་པོ་་
ལ༑ རྗེ་ས་སྐྱ་པ་ཆེན་པོ་ནས་ངོར་ཆེན་རྡོ་རྗེ་འཆང་གི་བར་དུ་བྱོན་པའི་བླ་མ་སོ་སོས་་་་་
མཛད་པའི་ཡི་གེ་ཕྲ་མོ་ཞེས་པ་པོད་ནག་མ་ལྟ་བུ་ལུས་ཡོངས་རྫོགས་མ་ཡིན་པའི་ཡིག་སྣ་
ཐོར་བུ་བ་རྣམས་ཡིན་ལ། དེའང་བླ་མ་ཚད་མའི་སྐབས་སུ་ལམ་འབྲས་བརྒྱུད་པའི་་་་་
གསོལ་འདེབས་ནས། སྒོ་དྲུག་ཆོས་འབྲེལ་གཅིག་ཏུ་བགྲངས་པ་ཡན་ལ་ཡིག་སྣ་དྲུག་་
ཅུ༑ ལམ་འབྲས་བཤད་ཐབས་གསང་བའི་སྒོ་འབྱེད་སོགས་ངོར་ཆེན་རྡོ་རྗེ་འཆང་་་་་
གིས་མཛད་པ་བཅུ་རྣམས་ཀྱི་མཚན་ནི་དཀར་ཆག་ན་གསལ་ཞིང་། རྗེ་མུས་ཆེན་གྱིས་་
མཛད་པའི་དབང་ཆུ། སོ་ཤིང་སོགས་ཀྱི་དགོས་པ་བཤད་པ། ས་ཆོག་གི་ལྷན་་་་་
ཐབས༑ མངོན་རྟོགས་ཡན་ལག་དྲུག་པ། གཏོར་ཆོག་གི་འགྲེལ་པ། Aལ་་་་་
འབྲས་ཀྱི་ཁྲིད་ཡིག་གཉིས་ཏེ་བདུན། བདག་ཆེན་རིན་པོ་ཆེས་མཛད་པའི་སེམས་་་་་
162

བསྐྱེད་ཀྱི་ཆོ་ག །རྩ་ལྟུང་གི་རྣམ་བཤད། མངོན་བྱང་གི་གཞི་བཤད། བདུད་རྩི་་་
རིལ་བུ་སྒྲུབ་ཚུལ། འཁོར་འདས་དབྱེར་མེད་ཀྱི་ཟིན་བྲིས། བརྡ་དོན་གསལ་བའི་
ཁྲིད་ཡིག །ལམ་སྦས་བཤད་ཀྱི་ཁྲིད་ཡིག་རྣམས་ཏེ། རྗེ་དེ་དག་གིས་མཛད་པའི་་་་་
རྣམ་བཤད་སོ་སོ་ནི་ཕྲ་མོ་ནས་འདྲེན་པར་མི་མཛད་ལ། གཉིས་པ་དེ་དག་ཚད་མ་བཞི་
དང་སྦྱར་བ་ནི་ཞར་ལས་ཤེས་སོ། །གསུམ་པ་བྱེ་བྲག་ཏུ་ཉམས་མྱོང་ཚད་མ་བསྐྱེད་་་་་
པའི་ཁྲིད་ཀྱི་གཞུང་ཤིང་བཞི་བཤད་པ་ལ། དེའང་གཞུང་ཤིང་བཞི་གང་ཞེ་ན།
གཞུང་ཇི་ལྟ་བ་སོགས་བཞི་པོ་འདི་ཡིན་ལ། དེའི་དང་པོ་ལ་གཞུང་ཇི་ལྟ་བ་ཞེས་་་་་
འདོགས་པའི་རྒྱུ་མཚན་ཅི་ཡིན། གཞུང་ཤིང་ཕྱི་མ་གསུམ་ཡང་གཞུང་གི་དགོངས་པ་་་
ཇི་ལྟ་བ་མ་ཡིན་ནམ་ཞེ་ན། རྡོ་རྗེའི་ཚིག་རྐང་གི་དགོངས་པ་ཇི་ལྟ་བར་འགྲེལ་པ་་་་་
གཞུང་ཤིང་བཞི་ཆར་མཚུངས་མོད་ཀྱི། གཞུང་གི་གོ་རིམ་ཇི་ལྟ་བར་དཀྲི་བ་གཞན་་་་་་
གསུམ་པོ་མ་ཡིན་ལ། དང་པོས་གཞུང་གི་གོ་རིམ་ཇི་ལྟ་བར་དཀྲི་བར་བྱེད་པའི་ཕྱིར་་་
དེ་སྐད་ཅེས་བཏགས་པ་སྟེ། དེའང་གཞུང་ཤིང་དང་པོ་འདིས་སྐལ་དམན་རིམ་གྱིས་་་་
པའི་ཐ་མ་སངས་རྒྱས་ཀྱི་བསྟན་པར་མ་ཞུགས་ལ་འཇུག་འདོད་ཡོད་པ་ནས་བཟུང་སྟེ། །
ཟུང་འཇུག་གི་རྣལ་འབྱོར་པའི་བར་གྱི་ལམ་ཐམས་ཅད་ཡོངས་སུ་རྫོགས་པར་སྟོན་པ་་་་
ཡིན་ཞིང༌། སྐལ་དམན་རིམ་གྱིས་པ་ཞེས་པའི་དོན་ཡང་། ཚེ་འདིར་རྡོ་རྗེ་ཐེག་པ་
ལ་ལམ་གཞན་གྱིས་བར་མ་ཆོད་པར་དངོས་སུ་འཇུག་པའི་སྐལ་བ་མེད་པའི་ཕྱིར་སྐལ་་་་
དམན༑ ལྟ་བ་རིམ་པ་ཅན་སོགས་ཀྱིས་རིམ་གྱིས་སྦྱང་དགོས་པས་ན་རིམ་གྱིས་་་་་
ཞེས་བྱ་ལ། འདི་ལ་རྒྱུད་ཀྱི་བཤད་ཚུལ་གྱི་དབང་དུ་བྱས་པ་དང་། མན་ངག་གིས་་་་
དཀྲི་ཚུལ་གྱི་དབང་དུ་བྱས་པའི་རིམ་གྱིས་པ་གཉིས། དང་པོ་ནི། དང་པོ་གསོ་སྦྱོང་
སྦྱིན་པར་བྱ། །དེ་རྗེས་བསླབ་པའི་གནས་བཅུ་སྦྱིན། །དེ་ལ་བྱེ་བྲག་སྨྲ་བ་བསྟན། །
མདོ་སྡེ་པ་ཡང་དེ་བཞིན་ནོ། །དེ་ནས་རྣལ་འབྱོར་སྤྱོད་པ་ཉིད། །དེ་ཡི་རྗེས་སུ་དབུ་་
མ་བསྟན། །ཅེས་སོགས་ནས། སྔགས་ཀྱི་རིམ་པ་ཀུན་ཤེས་ནས། །ཞེས་པའི་་་་་
བར་དུ་སྤྱོད་པ་དང་། ལྟ་བ་རིམ་པ་ཅན་ལ་བསླབས་ཏེ། སྔགས་ཀྱི་རིམ་པ་ཞེས་་་་་
163

པའི་དོན་བཤད་རྒྱུད་ཐུན་མོང་མ་ཡིན་པར། དམན་པ་རྣམས་ལ་བྱ་བའི་རྒྱུད། །བྱ་
མིན་རྣལ་འབྱོར་དེ་ལྟག་ལ། །སེམས་ཅན་མཆོག་ལ་རྣལ་འབྱོར་མཆོག །རྣལ་་་་་
འབྱོར་བླ་མེད་དེ་ལྟག་ལ། །ཞེས་སོགས་གསུངས་པ་ལྟར་གྱི་རྒྱུད་སྡེ་བཞི་དང་།
སྙིང་པོ་ཀྱེ་རྡོ་རྗེའི་ཆེ་བ་དབྱུང་བའི་ཕྱིར་ཕ་རྒྱུད་གསང་འདུས་དང་མ་རྒྱུད་བདེ་མཆོག་ལ་་་
སོགས་པའི་ལམ་རྣམས་ལ་བསླབས་པའི་མཐར། དེ་རྗེས་ཀྱེ་ཡི་རྡོ་རྗེ་བརྩམ། །
ཞེས་གསུངས་པ་ལྟར་མཆོག་གི་དངོས་གྲུབ་སྒྲུབ་པ་ལ་ཆེས་མྱུར་བ་དཔལ་ཀྱེ་རྡོ་རྗེའི་
སྨིན་གྲོལ་ལ་འཇུག་པར་བཞེད་པ་ཡིན་ལ། དེ་དག་རྒྱས་པར་མངོན་རྟོགས་ལྗོན་ཤིང་།
དུ་ཤེས་པར་བྱ་གསུངས། གཉིས་པ་མན་ངག་གིས་དཀྲི་ཚུལ་གྱི་དབང་དུ་བྱས་པའི་་་་་
རིམ་གྱིས་པ་ནི། སྣང་བ་གསུམ་གྱི་ཁྲིད་བྱས་པ་ཉིད་ཀྱིས་གསོ་སྦྱོང་ནས་སྔགས་ཀྱི་་་་
རིམ་པ་ཀུན་ཤེས་པའི་བར་གྱི་ཉམས་ལེན་ཐམས་ཅད་རྫོགས་པ་ཡིན་ལ། འོ་ན་་་་་
སྤྱོད་སོགས་ཀྱི་ཉམས་ལེན་གང་ཡིན་ཞེ་ན། འདི་དང་འདི་ཞེས་སོ་སོར་ངོས་གཟུང་དུ་་་
མེད་མོད། བདེ་བར་གཤེགས་པའི་གསུང་རབ་མདོ་སྡེ་དང་རྒྱུད་སྡེ་ཐམས་ཅད་ཀྱི་དོན་
གྱི་བཅུད་ཕྱུང་བ་ཞེས་པ་ལྟར། དེ་དག་ཐམས་ཅད་ཀྱི་དོན་གྱི་སྙིང་པོ་འདུས་པ་ཡིན་་་་
ཞིང་༑ མདོར་ན་ལྟ་བ་དང་སྤྱོད་པ་རིམ་པ་ཅན་ལ་བསླབ་པའི་རྟོགས་ཚད་ཐམས་ཅད་་
དེར་རྫོགས་པའི་དོན་གྱིས་ཡིན་གསུངས། དེས་ན་ལམ་འདིས་གོང་དུ་སྨོས་པ་ལྟར་་་་་
གང་ཟག་ཐམས་ཅད་དཀྲི་བར་རུང་བ་ཡིན་ལ། སྐལ་ལྡན་ཅིག་ཅར་བ་ལ་ལམ་སྔ་མ་་་
དེ་དག་གི་རྟོགས་ཚད་རྒྱུད་ལ་ལྡན་ཟིན་པའི་ཕྱིར་གྲུབ་ཟིན་སྒྲུབ་པ་ཙམ་དུ་འགྱུར།
དེའང་དཔེར་ན་གང་ཟག་ཉན་ཐོས་ཀྱི་རྟོགས་ཚད་དམ། སྐྱེས་བུ་ཆུང་ངུའི་རྟོགས་ཚད་་་
རྒྱུད་ལྡན་ཞིག་ལ་བྱམས་སྙིང་རྗེ་ནས་བཟུང་སྟེ་ཁྲིད་པས་ཆོག་ལ། དེས་མཚོན་ནས་་་་་
ཐེག་ཆེན་གྱི་རྟོགས་ཚད་རྒྱུད་ལྡན་དེ་དབང་བསྐུར་ནས་ཁྲིད་པས་ཆོག་ཀྱང་། དེང་སང་
དེ་ལྟ་བུའི་དབྱེ་བསལ་དཀའ་བ་དང་། གདུལ་བྱ་དབང་པོ་འབྲིང་རྟུལ་གཞན་ཁྲིད་པ་་་
སོགས་ལ་ཕན་པའི་ཕྱིར་གཞུང་ཇི་ལྟ་བ་སོར་བཞག་གིས་ཁྲིད་པ་ཡིན་ཞིང་། དེའང་་་་་
གཞུང་གི་དངོས་བསྟན་རིམ་གྱིས་པའི་དཀྲི་ལུགས་སུ་འབྱུང་བའི་རྒྱུ་མཚན་ཡང་། །
164,

གཞུང་འདི་ཤར་ཕྱོགས་ནག་པོ་པའི་ཆེད་དུ་མཛད་པ་ཡིན་ལ། འདི་ཉིད་རིམ་གྱིས་་་་་
པའི་ཐ་མ་རང་ཡིན་ཏེ། སངས་རྒྱས་ཀྱི་བསྟན་པ་ལ་མ་ཞུགས་ཏེ་བྷི་མེ་ས་རའི་རལ་པ་
ཅན་ལྔ་བརྒྱའི་ཁྲོད་ནས་ཕྱུང་མ་ཐག་པ་ཡིན་པའི་ཕྱིར། འཇུག་འདོད་ཡོད་དེ་རྣལ་་་་་
འབྱོར་དབང་ཕྱུག་གི་རྗེས་སུ་འབྲངས་པའི་ཕྱིར། དེས་ན་དེ་ཉིད་ཁོང་རང་ཇི་ལྟར་་་་་
དཀྲིས་པ་བཞིན་གདམས་ངག་གི་ཐོ་ཙམ་དུ་རྡོ་རྗེའི་ཚིག་རྐང་གནང་བ་ཡིན་པའི་ཕྱིར་རོ། །
གཞུང་ཤིང་བར་པ་གཉིས་ནི་སྐལ་ལྡན་ཅིག་ཅར་བ་དཀྲི་བའི་ལམ་ཡིན་ལ། དེའང་ཚེ་
འདིར་ལམ་གཞན་བར་དུ་འཇུག་མི་དགོས་པར་བླ་མེད་རྡོ་རྗེ་ཐེག་པར་ཞུགས་པས་ཆོག་་
པས་ན། སྐལ་ལྡན་ལམ་གཞན་ལ་སློབ་མི་དགོས་པའི་ཕྱིར་ཅིག་ཅར་བ་ཞེས་བྱ་ལ།
དེ་ཉིད་ལ་ནང་གསེས་གྱི་དབང་པོ་རབ་འབྲིང་གཉིས་འབྱུང་བས་གནད་དྲུག་གིས་ད་་་་
བ་ནི་རྒྱུ་ལ་གནས་པ། དབང་ལས་ཐོབ་པ། ལམ་ལ་གོམས་པ། ལྟ་བ་ལ་ཉམས་
སུ་མྱོང་བ། གྲུབ་མཐའ་ལ་རྟགས་སུ་ཤར་བ། འབྲས་བུ་མངོན་དུ་གྱུར་པ་སྟེ། རྒྱུ་
ལ་གནས་པ་ནི་ལམ་ཉམས་སུ་ལེན་པའི་གཞི་བསྟན་པ་ཙམ་ཡིན་ལ། དབང་བསྐུར་བ་
ནས་བཟུང་སྟེ་ལམ་རིམ་གྱིས་བསྒོམ་དགོས་པ་དབང་པོ་འབྲིང་གི་ལམ། གནད་བཅུ་་་
གཅིག་གིས་དཀྲི་བ་ནི་དབང་ཐོབ་པ་གཞིར་བཞག་ཅིང་། རྟེན་བསྐྱེད་རིམ་ཡོད་ཙམ་་་་
བྱས་ནས་དབང་གསུམ་པ་དང་བཞི་པའི་ལམ་སྤེལ་མར་ཉམས་སུ་ལེན་པས་དབང་་་་་་
རབ་ཀྱི་ལམ་ཡིན་གསུངས། དབང་པོ་རབ་འབྲིང་ཐ་གསུམ་གྱིས་དཀྲི་བ་ནི་ཉན་ཐོས་་
ཐེག་ཆེན་རྡོ་རྗེ་ཐེག་པའི་རིགས་ཅན་གསུམ། རེ་རེ་ལའང་རབ་འབྲིང་ཐ་མ་གསུམ་་་་་
གསུམ་དུ་ཕྱེ་ནས་བཅུ་གཉིས་ཀྱིས་ལམ་སྟོན་པ་སྟེ། འདི་ནི་རིམ་གྱིས་པ་དང་ཅིག་ཅར་
བ་གཉིས་ཀ་ལ་འཇུག་པ་ཡིན་གསུངས། གེགས་སེལ་གྱི་ཡི་གེ་བཞི་ནི་བསམ་གཏན་་་
འདོར་བའི་འཕྲང་བདུན་ཞེས་པ། སྔོན་རྣལ་འབྱོར་དབང་ཕྱུག་གིས་ཕྲེང་བ་ཕྱགས་་་་་
ཁང་དུ་བསྐྱུར། གསང་སྔགས་ཀྱི་ཐུགས་དམ་མི་བྱེད་པར་དམ་བཅའ་མཛད་དགོས་པ་
བྱུང་བ་ལྟར། ལམ་ཉམས་སུ་ལེན་པའི་ཚེ་རྩུབ་ཉམས་ཅི་རིགས་ཤར་བ་ན་རང་ཡང་ཅི་
བྱ་ལ་ཟད། བླ་མ་ཐབས་རྡུགས་འདྲས་ཀྱང་། ད་ཟིམ་སྟེ་བཞག་ན་ལེགས་ཟེར་བ་་་
165

སོགས་བྱས་ནས་དགེ་སྦྱོར་བྱེད་འཕྲོ་ཙམ་གྱིས་འཇོག་དགོས་པ་དེ་འདྲ་བྱུང་བ་བསམ་་་་་
གཏན་འདོར་བ་སྟེ། དེ་འདྲའི་འཕྲང་བདུན་བྱུང་བ་དང་། སྤྱིར་ཉམས་ཐམས་ཅད་་་་
བྱུང་རྒྱལ་དུ་བསྐྱང་བ་ཡིན་པས། གེགས་གང་བྱུང་ཡང་ཐ་ནའང་ཞག་བདུན་བྱུང་རྒྱལ་་
དུ་བཞག་པས་ཉེས་པ་ཡེ་མི་འབྱུང་མོད། སྟོད་དུ་འཚངས་པ་དང་། སྨད་དུ་ཧགས་་་་
པ་སོགས་ཞག་རེ་འགྱངས་ནའང་སྲོག་འཕྲོག་པས་མྱུར་དུ་སེལ་དགོས་པས། བྱུང་་་་་
རྒྱལ་དུ་མི་གཏོང་བ་བཞི། ཏིང་ངེ་འཛིན་སེམས་ཀྱི་བར་ཆོད་ཇེ་མཐུག་ལ་སོང་བས་་་་
འབྱུང་བ་ལུས་འཁྲུགས་ནི་དམིགས་པ་ཁོ་ནས་ཅུང་མི་སེལ་བས་རླུང་དང་སྤྱོད་ལམ་གྱིས་་
སེལ་དགོས་པ་དང་། ཕྲིན་ལས་སོ་གཉིས་ཏེ། ཕལ་ཆེར་འཁྲུལ་འཁོར་དང་ལུས་་་་་
སྦྱང་གཅིག་ཏུ་འདོད་ཀྱང་། འདི་པ་དེ་གཉིས་ཐ་དད་དུ་བཞེད་པས། དང་པོ་་་་་
ལུས་སྦྱང་ཉི་ཤུ་པ་སོགས། ཕྱི་མ་ནི་ཕྲིན་ལས་སོ་གཉིས་ཡིན་གསུངས། གཉིས་པ་་་
སྙན་བརྒྱུད་བཞིས་བཤད་པ་ནི། དབང་གི་ཆུ་བོ་མ་ནུབ་པ་སོགས་བཞིའི་དང་པོ་ལ།
རྒྱུ་དུས་ཀྱི་ཆུ་བོ་མ་ནུབ་པ། ལམ་དུས་ཀྱི་ཆུ་བོ་མ་ནུབ་པ། འབྲས་དུས་ཀྱི་ཆུ་བོ་མ་་་
ནུབ་པ་གསུམ། དང་པོ་ལ། གང་དུ་དབང་བསྐུར་བའི་དཀྱིལ་འཁོར་ནི། རྡོ་རྗེ་་་
དྲིལ་བུ་པས། བཅོས་མ་གཉིས་ཀྱི་ངོ་བོ་གང་། །དེ་ནི་གདུལ་བྱའི་དབང་ལས་་་་
འདོད་༑ །ཅེས་དབང་པོ་ཐ་མ་དཀྱིལ་འཁོར་ལ་ལྷ་སྐུ་ཞལ་ཕྱག་གི་རྣམ་པ་ཅན་མ་་་་་
བཀོད་ན་ཡིད་མི་ཆེས་པའི་དོན་དུ་རས་བྲིས་དང་། དབང་པོ་འབྲིང་པོ་ཞལ་ཕྱག་་་་་
རྣམ་པ་ཅན་མེད་ཀྱང་ས་བོན་ནམ། ཕྱག་མཚན་ནམ། ཐིག་ལེ་ཙམ་བཀོད་ནས་་་་
སྤྱོད་པས་ཡིད་ཆེས་པ་ལ་དགོངས་ནས་རྡུལ་ཚོན་དང༌། མཁས་པའི་སྒྲུབ་བྱེད་དེ་མིན་་་་
ཏེ༑ ། ཡང་དག་དོན་མཐོང་གྲོལ་ཕྱིར་རོ། །ཞེས་དབང་པོ་རབ་ལུས་ཀྱི་རྩ་ཁམས་ལྷ་
དང་ལྷ་མོའི་རང་བཞིན་དུ་བཤད་པས་ངེས་ཤེས་སྐྱེ་བའི་དོན་དུ་ལུས་དཀྱིལ་ཏེ་གསུམ་་་་་
གསུངས་ཀྱང་། གྲུབ་ཆེན་དེའི་དུས་ཙམ་ན་ལུས་དཀྱིལ་དུ་སྨིན་བྱེད་ཀྱི་དབང་སྐུར་དུ་་
རུང་མོད། དེང་སང་གི་དབང་པོ་རབ་ཀྱང་དེ་དུས་ཀྱི་དབང་རྟུལ་ལས་ཀྱང་ལོད་པའི་་་་
ཕྱིར༑ དེང་སང་ནི་ལུས་དཀྱིལ་དུ་དབང་བསྐུར་བའི་སྔོན་དུ་ངེས་པར་ཕྱི་དཀྱིལ་
166

གཉིས་གང་རུང་དུ་དབང་ཐོབ་པ་ཞིག་དགོས་ཀྱི། ཁོ་རང་གི་སྨིན་བྱེད་ཅུང་མི་ཉན་ལ།
ཁྱད་པར་རྗེ་ས་པཎ་གྱིས། དེང་སང་གང་ཟག་རབ་འབྲིང་ཀུན། །རྡུལ་ཚོན་གྱི་་་་་
དཀྱིལ་འཁོར་དུ། །དབང་བསྐུར་བྱ་བར་གསུངས་མོད་ཀྱི། །གཞན་གྱི་སྨིན་བྱེད་་་་་
རྒྱུད་ལས་བཀག །ཅེས་གསུངས་པ་ལྟར། སྤྱིར་རྒྱུད་སྡེ་སྤྱི་དང༌། བྱེ་བྲག་ཀྱེ་རྡོ་་་
རྗེ་མན་ངག་ལུགས་ཀྱི་སྐབས་འདིར་ངེས་པར་སྨིན་བྱེད་རྒྱུའི་དབང་རྡུལ་ཚོན་དུ་བསྐུར་་་་
དགོས་ཏེ། རྩ་རྒྱུད་ལས། རྡུལ་ཚོན་དམ་པའི་ཚོན་གྱིས་སམ། །ཡང་ན་འབྲིང་པོ་་
ཉིད་ཀྱིས་སོ། །རིན་ཆེན་ལྔ་ཡི་ཕྱེ་མའམ། །ཡང་ན་འབྲས་ལ་སོགས་པས་སོ། །
ཞེས་དངོས་བསྟན་རྡུལ་ཚོན་ཁོ་ན་གསུངས་ཀྱི། རས་བྲིས་སམ། ལུས་དཀྱིལ་་་་་
ཟུར་ཙམ་ཡང་མ་བྱུང་ལ། ཞལ་དང་འདྲ་བའི་ཆོ་གའི་སྒོ་བརྒྱད་ཀྱང་རས་བྲིས་ལ་་་་་
ཚང་བའི་ཕྱིར། གཞན་དུ་ཅུང་ཟད་ཟོར་ཡངས་པའི་དབང་དུ་བྱས་ནས་རས་བྲིས་་་་་
སུའང་སྨིན་བྱེད་ཀྱི་དབང་བསྐུར་དུ་རུང་གསུངས། དེའང་གཞིའི་དབང་ངམ། རྒྱུའི་་
དབང་ཞེས་པའི་དོན། སྔར་རྡོ་རྗེ་ཐེག་པ་ལ་ཡེ་འཇུག་མ་མྱོང་བའི་གང་ཟག་གཅིག་་་་་་
གིས་དབང་དེ་ཐོབ་པ་ལ་བརྟེན་ནས་ལམ་བསྒོམ་པའི་གཞི་བཅའ་བའམ་དབང་དེ་རྒྱུར་་་་
བྱས་ནས་ལམ་བསྒོམ་པའི་དོན་ཡིན་ལ། མདོར་ན་བླ་མེད་ཀྱི་དཀྱིལ་འཁོར་གང་རུང་་་
དུ་དབང་ཞིག་ཐོབ་ཕྱིན་ཆད། དེ་ནས་བཟུང་སྟེ་འབྲས་བུ་ལ་མཚམས་སྦྱོར་བའི་དབང་
གི་བར་རྡུལ་ཚོན་ནམ་རས་བྲིས་སུ་དབང་གང་ཐོབ་ཀྱང་གང་ཟག་དེའི་ལམ་དབང་འབའ་
ཞིག་ཏུ་འགྱུར་གྱི། རྒྱུའི་དབང་ཞེས་གསུངས་ཀྱང་བཏགས་པ་ཙམ་ཡིན་གསུངས།
རྒྱུ་དུས་ཀྱི་དབང་གི་ཆུ་བོ་ནི་ཡེ་ཤེས་དབབ་པ་ནས། བཞི་པའི་ངོ་སྤྲོད་ཀྱི་བར་དུ་རབ་་་
མཚོན་བྱ་དོན་གྱི་ཡེ་ཤེས། འབྲིང་མཚོན་བྱེད་དཔེའི་ཡེ་ཤེས། ཐ་མའང་སྦྱང་གཞི་་་
སྦྱོང་བྱེད་ངོ་འཕྲོད་པའི་ངེས་ཤེས་སམ། མྱོང་བའི་ཚུལ་དུ་རྒྱུད་ལ་སྐྱེས་པ་ལ་ཟེར་བ་་་
ཡིན་པས། དེ་འདྲ་གང་ཡང་མ་བྱུང་ན་ནི་དབང་གྲལ་དུ་བསྡད་པ་ཙམ་ཡིན་གྱི།
དབང་ཐོབ་པར་མི་འགྱུར་ལ། ཆུ་བོ་དེ་ནམ་མཐའ་ཐུག་པར་འགྱུར་ཞེ་ན། རགས་་་་
པ་རྡུལ་ཚོན་གྱི་དཀྱིལ་འཁོར་དུ་རགས་པ་ཆོ་གའི་སྒོ་ནས་དབང་བསྐུར་བའི་ཡེ་ཤེས་དེ་་
167

ཞག་བདུན་གྱི་བར་ལ་བསྐྱང་པའམ། ཐ་ནའང་སྦྱང་གཞི་སྦྱོང་བྱེད་ངོ་སྤྲད་པའི་ངེས་་་་་
ཤེས་མ་བསྐྱེད་ན་མངོན་རྟོགས་ཀྱི་ཚིག་རིས་མ་ཆག་ཀྱང་ཤར་སྦྱང་མ་ཆག་པ་ཡིན་གྱི། །
དབང་གི་ཆུ་བོ་ནུབ་འགྲོ་བས་རྣམ་པ་དེ་དང་དེ་ལ་གསལ་སྣང་བསྐྱེད་ཅིང་བསྒོམ་པར་བྱ་་
གསུངས༑ གཉིས་པ་ལམ་དུས་ཀྱི་དབང་གི་ཆུ་བོ་མ་ནུབ་པ་ནི། སྤྱིར་གོང་དུ་སྨོས་
པ་ལྟར་སྨིན་བྱེད་ཀྱི་དབང་ཚད་ལྡན་ཞིག་ཐོབ་ཕྱིན་ཆད་གཞན་ལས་དབང་ལེན་ནམ།
རྡུལ་ཚོན་ནམ་རས་བྲིས་སོགས་སུ་བདག་འཇུག་གང་བྱས་ཀྱང་། དེ་ཐམས་ཅད་ལམ་་
འདུས་ཀྱི་དབང་ཁོ་ན་ཡིན་མོད། འདིར་སྤྱི་མིང་བྱེ་བྲག་ལ་བཏགས་པ་ཡིན་ལ། །
དེའི་དབང་གི་ཆུ་བོ་ནི་གོང་དང་འདྲ་ཞིང་། ནམ་ནུབ་པར་འགྱུར་ན། རགས་པ་སྤྱི་་་
དང་མི་འདྲ་བར་ཤིན་ཏུ་ཕྲ་བའི་ཡེ་ཤེས་ཡིན་པའི་ཕྱིར། དབང་ཐོབ་པའི་དུས་དེ་ལས་་
ཉི་ཚོད་ཕྲ་མོ་ཙམ་ཡོལ་ནའང་ནུབ་པར་འགྱུར་བས། དེས་ན་ལམ་དུས་ཐུན་གཅིག་་་་་
བྱེད་ན་དབང་ཐོབ་པའི་དུས་དེ་ལས་སྔ་ཙམ་དུ་གྲུབ་པ་ཞིག་ངེས་པར་དགོས་པས། །
དཀའ་ལ་ཆག་ཉེན་ཆེ་བ་ཡིན་པས་ཐུན་བཞིའམ་གཉིས་གང་རུང་དུ་བྱེད་པ་གནད་ཡིན་་་་
ལ༑ དེའང་རྡོ་རྗེའི་ཚིག་རྐང་ལས། ལམ་གྱི་ཐུན་བཞི་ལ་སོགས་ལམ་དུས་རྐྱང་་་་་
པས་གྲོལ་བར་ཡང་བཤད། ཁམས་འདུས་པ་དང་པོ་རླུང་གཏུམ་མོ་དྲོད་རྟགས་ཀྱིས་་་་
ལམ་ཁྲིད་ཅེས་ཀྱང་གསུངས་པ་ཇི་ལྟར་ཡིན་སྙམ་ན། འདི་ལ་ཆོས་རྗེ་པའི་དངོས་སློབ་
གྲུབ་ཚོགས་གཉིས་བཞེད་པ་མི་འདྲ་སྟེ། གྲུབ་ཐོབ་ཀྱི་བཞེད་པས། མཉམ་གཞག་
ཐུན་བཞིར་རླུང་འཁྲུལ་འཁོར་ལ་གནད་དུ་བསྣུན། ཐུན་མཚམས་སུ་ལམ་དུས་མ་ཆག་
ཙམ་དུ་ལེན་པར་བཞེད་དེ། དེ་ནི་ལམ་དུ་སོང་ན་དངོས་གྲུབ་ཐོབ་པར་མྱུར་ཡང་།
གེགས་སེལ་སོགས་ཀློང་དུ་མ་གྱུར་ན་སྨྱོན་པ་ཆེན་པོ་འབྱུང་བ་ལས་ཚེགས་མེད་པས་་་་་
ཁེའང་ཆེ་ལ་ཉེན་ཡང་ཆེ་བ་ཡིན། ཚོགས་སྒོམ་རིན་པོ་ཆེའི་བཞེད་པས། ཐུན་་་་་
བཞིར་དབང་བཞི་བླང་། ཐུན་མཚམས་སུ་རླུང་གཏུམ་མོ་བསྒོམ་པ་ནི་ཁེ་ཆེ་ལ་ཉེན་་་་་
ཆུང་བ་ཡིན་པས་ཕྱག་ལེན་འདི་ལ་མཛད་པ་ཡིན་གསུངས། གསུམ་པ་འབྲས་དུས་ཀྱི་
དབང་གི་ཆུ་བོ་མ་ནུབ་པ་ནི། ས་དང་པོ་ནས་སྤྲུལ་སྐུ་སོགས་བཞི་ལས་དབང་ལེན་པ་
168

ཡིན་གསུངས། གཉིས་པ་བྱིན་རླབས་ཀྱི་བརྒྱུད་པ་མ་ཉམས་པ་ནི། ཉམས་སུ་་་་་
བླངས་པའི་མཐའ་སོགས་བཞི་ལས། དང་པོ་ནི། བསྒོམ་བྱའི་དོན་ལ་ཐོས་བསམ་་་་
བ།
གྱིས་སྒྲོ་འདོགས་བཅད་དེ། སྙན་བརྒྱུད། བརྡ་བརྒྱུད། མཐོང་བ་བརྒྱུད་པ་་་་
རྣམས་ལེགས་པར་ཤེས་ཤིང་། ཐ་ན་མཆོད་པ་བཤམ་ཚུལ་ཡན་ཆད་ལ་བླ་མའི་ཕྱག་་་་
ལེན་འཁྲུལ་མེད་ལེགས་པར་ཁོང་དུ་ཆུད་པ་ནི་ཉམས་སུ་བླང་བྱ་ཡིན་པས་ཉམས་སུ་་་
བླངས་པའི་མཐའ། གཉིས་པ་ཉམས་སུ་མྱོང་བའི་མཐའ་ནི། དེ་ལྟར་ཉམས་སུ་་་་
ལེན་ཤེས་ཀྱང་ཉམས་སུ་མ་བླངས་ན་ཉམས་རྟོགས་མི་སྐྱེ་ལ། མ་སྐྱེས་ན་རང་ཉིད་་་་་
སྙན་བརྒྱུད་བཞི་ལྡན་དུ་མི་འགྱུར་བས། ཉམས་ལྔ་གསུམ་བཅོ་ལྔ་ལ་སོགས་པ་་་་་
རིགས་པ་རྒྱུད་ལ་མ་སྐྱེས་ཀྱི་བར་དུ་ཉམས་སུ་ལེན་པ་ནི་ཉམས་སུ་མྱོང་བའི་མཐའ། །
གསུམ་པ་བྱིན་གྱིས་བརླབ་པའི་མཐའ་ནི། དེ་ལྟར་ཉམས་སུ་བླངས་པས་འདུ་ས་
བྲང་བཞིར་རླུང་སེམས་མཁའ་འགྲོ་ཡབ་ཡུམ་བཅུ་འདུས་པ་དེ་དག་གིས་རླུང་སེམས་་་་་
ཐམས་ཅད་བདག་བྱིན་གྱིས་བརླབས་ཏེ་དབུ་མར་འདུས་པ་དང་། གཉིས་མེད་ཀྱི་ཡེ་་་
ཤེས་རང་བྱུང་གི་ཚུལ་དུ་ནང་ནས་འཆར་བ་ནི་བྱིན་གྱིས་བརླབས་པའི་མཐའ། བཞི་་་
པ་གྲུབ་པའི་མཐའ་ནི། གྲུབ་མཐའ་འཁོར་འདས་དབྱེར་མེད་ལ་སོགས་པ་མངོན་དུ་
བྱས་པ་གྲུབ་པའི་མཐའ་ཡིན་གསུངས། གསུམ་པ་གདམས་ངག་གི་སརྒ་མ་ལོག་པ་་་
ལ༑ བརྗོད་བྱ་གདམས་ངག་གི་དབང་དུ་བྱས་པའི་སརྒ་མ་ལོག་པ་དང་། རྗོད་བྱེད་
ཉམས་མྱོང་གི་དབང་དུ་བྱས་པའི་སརྒ་མ་ལོག་པ་གཉིས། དང་པོ་ནི། དཔོན་སློབ་་
འབྲེལ་མ་བརྟགས་པར་དབང་མི་སྐུར་བ་ནས། ལུང་མ་བྱིན་པར་བཀའ་རྒྱས་་་་་་
འདེབས་པའི་བར་རིམ་པ་མ་ནོར་བར་སྟོན་པ་ཡིན་ལ། གཉིས་པ་རྗོད་བྱེད་ཉམས་་་་་
མྱོང་གི་དབང་དུ་བྱས་པའི་སན་མ་ལོག་པ་ནི། ཉམས་རྟོགས་རྣམས་གོ་རིམ་མ་ནོར་་་་
བར་རྒྱུད་ལ་སྐྱེས་པའོ། །བཞི་པ་མོས་གུས་ཀྱིས་བསམ་པ་ཚིམ་པ་ནི། དེ་ལྟར་་་་་
ཉམས་རྟོགས་རྒྱུད་ལ་སྐྱེས་པ་དེའི་ཚེ་བླ་མ་དང་། ལྷ་དང་། གདམས་ངག་ལ་གཞན་
རྐྱེན་གྱིས་འཕྲོག་པར་མི་ནུས་པའི་མོས་གུས་སྐྱེ་བ་ཡིན་གསུངས། དེ་དག་ཚད་མ་བཞི་
369

དང་སྦྱར་ན། མོས་གུས་ཀྱིས་བསམ་པ་ཚིམ་པ་ནི་ཉམས་མྱོང་ཚད་མ། དེ་དག་ལ་་་་
བརྟེན་ནས་གཞན་གསུམ་ཚད་མར་གྱུར་པ་ཡིན་ནོ། །གསུམ་པ་སྒྲུབ་པ་མཐར་ཕྱིན་་་་
ནས་གཞན་དོན་བྱ་བའི་ཚུལ་ནི། གསང་བ་བཅུའི་རྒྱས་བཏབ་སྟེ་སྐལ་ལྡན་གྱི་སློབ་མ་་
ལ་ཕན་པར་གདམས་པ་ལས། གསང་བ་བཅུ་ནི་འདིར་ཅུང་ཟད་འཆད་མི་ཉན།
སྒྲུབ་པ་ལུང་སྦྱིན་པ་ནི། རྗེ་དགོན་པ་བ་ལྟ་བུའི་མངོན་ཤེས་དང་ལྡན་ན་རབ། མིན་་
ནའང་ཡི་དམ་གྱི་ལྷ་ལ་གནང་བ་ཞུ་ཐུབ་པ་ཞིག་ཡིན་ན་ནི། ལོ་འདི་འདྲའི་བར་དུ་་་་
གནས་འདི་འདྲར་སྒྲུབ་པ་གྱིས་ལ། ཡུལ་འདི་འདྲར་སློབ་མ་འདི་འདྲ་བ་འབྱུང་བས་་་་
ཤོད་ཅིག་ཅེས་གནང་བ་སྟེར་བ་ཡིན་ལ། གོང་མ་དེ་དག་དང་མི་ལྡན་ན། སྙན་་་་་
བརྒྱུད་བཞི་ལྡན་གྱི་བླ་མ་ལ། །ཚད་མ་བཞི་ལྡན་གྱི་གདམས་ངག་ཞུ། །བྱ་བ་ཡིན་་་་
པས༑ རང་ལ་ཉམས་མྱོང་ཚད་མ་རྒྱུད་ལ་མ་སྐྱེས་ཀྱི་བར་དུ་བསྒྲུབ། རང་ཉིད་སྙན་་
བརྒྱུད་བཞི་ལྡན་དུ་ནམ་གྱུར་པའི་ཚེ། སྐལ་ལྡན་གྱི་སློབ་མ་ལ་ཤོད་ཅིག་ཅེས་པ་ཙམ་
མཛད་པ་ཡིན། དེའང་སྒྲུབ་པའི་ལུང་མ་ཐོབ་པར་བསྒྲུབས་ཀྱང་ཉམས་རྟོགས་མི་སྐྱེ་་་
བའམ༑ སྐྱེས་ཀྱང་མི་བརྟན་ཞིང་གེགས་ལྡང་བ་སོགས་འབྱུང་། བཤད་པའི་ལུང་་་་
མ་ཐོབ་ན་བཤད་ཀྱང་གདུལ་བྱ་མི་འདུ་བའམ། འདུས་ཀྱང་ཉམས་རྟོགས་མི་སྐྱེ་་་་་
སོགས་ཇི་ལྟ་བ་འབྱུང་དཀའ་བས། སྒྲུབ་པ་དང་བཤད་པའི་ལུང་ཐོབ་པར་བྱས་ལ། །
དེ་ལྟར་བྱས་པས་ལེགས་ཚོགས་ཀྱི་རྟེན་འབྲེལ་མཐའ་དག་རང་འགྲིགས་སུ་འགྱུར་་་་
ཡིན་གསུངས། དེ་དག་ནི་ཁོག་ཕུབ་ཀྱི་རྣམ་བཤད་རྒྱས་པར་གསུངས་པའི་སྙིང་པོ་་་་
ཅུང་ཟད་ཙམ་ཡིད་ལ་ཟིན་པ་རྣམས། ཕ་བླ་མ་རྡོ་རྗེ་འཆང་ཆེན་པོའི་ཞལ་སྔ་ནས་ཀྱི་་
གསུང་ལ་ཤིན་ཏུ་རྙེད་པར་དཀའ་བའི་མོས་གུས་ཀྱིས་བརྗེད་ཐོར་བཀོད་པའོ། །
མཐའ་ཡས་གདུལ་བྱའི་བསམ་པ་ཇི་ལྟ་བར། །དཔག་ཡས་ཆོས་ཀྱི་སྒོ་བརྒྱ་གཅིག་་་་༌་
ཅར་འབྱེད། །བགྲང་ཡས་ལེགས་བཤད་ནོར་བུའི་དགའ་སྟོན་ནི། །བསམ་ཡས་་་་་
སོ་སྐལ་བཟང་འགྲོ་ལ་ལྷུག་པར་སྟེར། ། ཨ་ཧོ་མཐུ་སྟོབས་དབང་ཕྱུག་ཆོས་སྐྱོང་ཞབས། །
ངུར་སྨྲིག་བླ་གོས་གསར་པ་བཟུང་བྱས་ཏེ། །བྱང་ཕྱོགས་སྐྱེ་རྒུའི་དཔལ་དུ་བྱོན་པ་ལ། །
170

ཚར་ཆེན་ཆོས་ཀྱི་རྒྱལ་པོར་འདི་ན་གྲགས། །གྲགས་ལྡན་མཁས་པ་སྟོང་གིས་མ་རྙེད་་་་
པའི༑ །གྲགས་ཆེན་རྡོ་རྗེ་ཐེག་པའི་བཅུད་མཐའ་དག །གྲགས་སྙན་སྲིད་རྩེར་་་་་
བརྒལ་བ་ཁྱོད་གཅིག་པུ། །གྲགས་དཀར་དོན་དང་ལྡན་པ་བདག་གིར་མཛད། །
ཡབ་གཅིག་སྙན་བརྒྱུད་བདུད་རྩིའི་ཟིལ་དངར་ཅན། །ཐུགས་རྗེའི་གེ་སར་བཞད་ལྡན་
ཞབས་པདྨོར། །གུས་བཏུད་བུང་བ་བདག་ཀྱང་སློབ་བཤད་ཀྱི། །སྦྲང་རྩི་གསར་་་་་
པའི་བདེ་བས་ཅི་ཡང་མྱོས། །དགོས་མེད་རྣམ་གཡེང་བྱེ་བས་མདུན་ནས་འཁྱུད། །
སངས་མེད་གཏི་མུག་མལ་དུ་ཤས་ཆེར་ཉལ། །དོན་མེད་བྱ་བྱེད་མང་པོའི་ཟིར་ལངས་་
ཅན༑ །སྙིང་མེད་བདག་ལ་གལ་ཆུང་ཆོས་སུ་མཆིས། །འོན་ཀྱང་ཐབས་གཞན་་་་་་
བསྐལ་པར་བརྟེན་པ་ལས། །ཆེས་ལྷག་ཡབ་གཅིག་ཞལ་བཟང་དངོས་སུ་མཐོང་། །
མི་ཕྱེད་གུས་པའི་བསམ་སྦྱོར་མ་ཉམས་པས། །གང་ལྟར་བྱས་ཀྱང་ཐུགས་རྗེས་སྐྱོབ་་་
པར་ངེས། །དེ་སླད་དེང་ནས་བྱང་ཆུབ་མ་ཐོབ་བར། ། རྗེ་བཙུན་བླ་མའི་གསུང་་་་
མཛོད་བཟུང་ནས། །བགྲང་ཡས་གདུལ་བྱའི་ཕན་བདེ་རབ་འབྱམས་དང་། །ལྷན་་་་
ཅིག་བླ་མའི་བསྟན་པ་རྒྱས་བྱེད་ཤོག །འདིས་ཀྱང་སློབ་བཤད་ཟབ་མོའི་བསྟན་པ་
ཕྱོགས་ཐམས་ཅད་དུ་དར་ཞིང་རྒྱས་པར་གྱུར་ཅིག །སརྦ་མངྒལཾ།། །།

༄༅། །གསུང་ངག་རིན་པོ་ཆེ་ལམ་
འབྲས་བུ་དང་བཅས་པའི་བླ་མ་བརྒྱུད་པ་ལ་
གསོལ་བ་འདེབས་པ་ཞེས་བྱ་བ་བཞུགས་སོ།།
མཁྱེན་བརྩེའི་དབང་ཕྱུག་
173

༄༅། ། ན་མོ་གུ་རུ་བྷྱ༔ གནས་སྤྱི་གཙུག་ཉི་ཟླའི་གདན་སྟེང་དུ། །དྲིན་་
ཆེན་རྩ་བའི་བླ་མ་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་་་་་
གྱིས་རློབས། །གནས་འོག་མིན་ཆོས་ཀྱི་ཕོ་བྲང་དུ། ། སངས་རྒྱས་རྡོ་རྗེ་འཆང་ཆེན་་་་
ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །
གནས་ཟག་མེད་སྒྱུ་མའི་ཕོ་བྲང་དུ། །བདག་མེད་ལྷ་མོ་བཅོ་ལྔ་ལ་གསོལ་བ་འདེབས། །
གསོལ་བ་འདེབས་སོ་བདག་རྒྱུད་བྱིན་གྱིས་རློབས། །གནས་སོ་ཝ་ནཱ་ཐའི་གནས་་་་་
མཆོག་ཏུ། །གྲུབ་ཆེན་རྣལ་འབྱོར་དབང་ཕྱུག་ལ་གསོལ་བ་འདེབས། །གསོལ་བ་་་
འདེབས་སོ་བདག་རྒྱུད་བྱིན་གྱིས་རློབས། །རི་བོ་ཨུ་ཙཱ་ཡ་ནའི་དུར་ཁྲོད་དུ། །
བརྟུལ་ཞུགས་ནག་པོ་སྤྱོད་པ་ལ་གསོལ་བ་འདེབས། །གསོལ་བ་འདེབས་སོ་བདག་་་་
རྒྱུད་བྱིན་གྱིས་རློབས། ། རྒྱ་གར་ཀཱ་མ་རཱུ་པའི་གྲོང་ཁྱེར་དུ། །རྒྱལ་རིགས་ཌ་མ་རུ་་་
པ་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །
ཤར་ཕྱོགས་མཁའ་འགྲོ་མཉེས་པའི་ལྗོངས་ལུང་དུ། །གཉིས་སྤངས་ཨ་ཝ་དྷུ་ཏཱི་ལ་་་་་
གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །གནས་
ཁ་རེག་ཐོད་ཕུའི་ཡང་དབེན་དུ། །པཎ་གྲུབ་ག་ཡ་དྷ་ར་ལ་གསོལ་བ་འདེབས། །
གསོལ་བ་འདེབས་སོ་བདག་རྒྱུད་བྱིན་གྱིས་རློབས། ། མང་མཁར་མུ་གུ་ལུང་གི་གནས་
མཆོག་ཏུ། ། སྒྲ་བསྒྱུར་འབྲོག་མི་ལོ་ཙཱ་ལ་གསོལ་བ་འདེབས། །གསོལ་བ་འདེབས་་
སོ་བདག་རྒྱུད་བྱིན་གྱིས་རློབས། །གནས་མཁར་ཆུང་ཆུ་ཁའི་གནས་མཆོག་ཏུ། ། བླ་
མ་སེ་སྟོན་ཀུན་རིག་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་་་་
གྱིས་རློབས། །གནས་སག་ཐང་དིང་གི་དགོན་པ་རུ། །བླ་མ་ཞང་སྟོན་ཆོས་འབར་
ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །
གནས་སྐྱ་བོ་ཁ་གདངས་ཀྱི་གནས་མཆོག་ཏུ། །ས་ཆེན་ཀུན་དགའ་སྙིང་པོ་ལ་གསོལ་་་་
བ་འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །གནས་ཆུ་མིག་
རྫོང་ཁའི་གནས་མཆོག་ཏུ། །སློབ་དཔོན་བསོད་ནམས་རྩེ་མོ་ལ་གསོལ་བ་འདེབས། །
175

གསོལ་བ་འདེབས་སོ་བདག་རྒྱུད་བྱིན་གྱིས་རློབས། །གནས་སྒོ་རུམ་བླ་མའི་གཟིམས་
ཁང་དུ། །རྗེ་བཙུན་གྲགས་པ་རྒྱལ་མཚན་ལ་གསོལ་བ་འདེབས། །གསོལ་་་་་་
འདེབས་སོ་བདག་རྒྱུད་བྱིན་གྱིས་རློབས། །གནས་བྱང་ཕྱོགས་སྤྲུལ་པའི་ལྷ་ཁང་དུ། །
ཆོས་རྗེ་ས་སྐྱ་པཎ་ཆེན་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་་་་་་
བྱིན་གྱིས་རློབས། །གནས་ལྷ་ཁང་བླ་བྲང་གནས་མཆོག་ཏུ། །འགྲོ་མགོན་ཆོས་་་་་
རྒྱལ་འཕགས་པ་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་་་་་
གྱིས་རློབས། །གནས་སྐྱེད་འཕྲང་བླ་མའི་གཟིམས་ཁང་དུ། །ཞང་སྟོན་དཀོན་་་་་
མཆོག་དཔལ་བ་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་
རློབས༑ །གནས་སྐྱེར་ཕུ་རྫོང་ལུང་གི་གནས་མཆོག་ཏུ། །ཚོགས་སྒོམ་ཀུན་དག་་་
དཔལ་བ་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་་་་་
རློབས༑ །གནས་ཉན་པོ་བླ་མའི་གཟིམས་ཁང་དུ། །ཉན་ཆེན་བསོད་ནམས་བརྟན་་་
པ་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །
གནས་ན་བཟའ་བྲག་ཕུག་གི་དབེན་གནས་སུ། །གྲུབ་ཆེན་བྲག་ཕུག་པ་ཆེན་པོ་་་་་་
གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །གནས་
བསམ་ཡས་བླ་བྲང་གི་གཟིམས་ཁང་དུ། །ཆོས་རྗེ་བླ་མ་དམ་པ་ལ་གསོལ་བ་འདེབས། །
གསོལ་བ་འདེབས་སོ་བདག་རྒྱུད་བྱིན་གྱིས་རློབས། །གནས་བྱང་ཆུབ་རྫོང་གི་གནས་་་
མཆོག་ཏུ། །ཆོས་རྗེ་དཔལ་ལྡན་ཚུལ་ཁྲིམས་ལ་གསོལ་བ་འདེབས། །གསོལ་་་་་
འདེབས་སོ་བདག་རྒྱུད་བྱིན་གྱིས་རློབས། །གནས་ཞེ་དགོན་རྒྱལ་བའི་རི་ཁྲོད་དུ། །
གྲུབ་ཆེན་བུདྡྷ་ཤཱི་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་་་་་
གྱིས་རློབས། །གནས་ཨེ་ཝཾ་ཆོས་ལྡན་གྱི་དགོན་པ་རུ། །ངོར་ཆེན་ཀུན་དགའ་་་་
བཟང་པོ་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །
མུས་བསམ་གཏན་གླིང་གི་དབེན་གནས་སུ། །མུས་ཆེན་དཀོན་མཆོག་རྒྱལ་མཚན་ལ་་་
གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །གནས་
176

དཔལ་ལྡན་ས་སྐྱའི་གཙུག་ལག་ཏུ། །བདག་ཆེན་རྡོ་རྗེ་འཆང་དབང་ལ་གསོལ་་་་་
འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །གནས་ཁའུ་བྲག་
རྫོང་གི་རི་ཁྲོད་དུ། །རྗེ་བཙུན་ཀུན་སྤངས་ཆེན་པོ་ལ་གསོལ་བ་འདེབས། །གསོལ་་
བ་འདེབས་སོ་བདག་རྒྱུད་བྱིན་གྱིས་རློབས། །གནས་བོ་དོང་ཕུན་ཚོགས་རབ་བརྟན་
དུ༑ །སྒོ་རུམ་ཀུན་དགའ་ལེགས་པ་ལ་གསོལ་བ་འདེབས། །གསོལ་བ་འདེབས་སོ་
བདག་རྒྱུད་བྱིན་གྱིས་རློབས། །གནས་གྲོང་ཆེན་ཁང་སེར་དབེན་གནས་སུ། །ཚར་་་
ཆེན་བློ་གསལ་རྒྱ་མཚོ་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་་་་་་
བྱིན་གྱིས་རློབས། །གནས་བོ་དོང་བླ་བྲང་དཀར་པོ་རུ། ། འཇམ་དབྱངས་མཁྱེན་་་་་
བརྩེའི་དབང་ཕྱུག་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་་་་་
གྱིས་རློབས། །གནས་སྒྲུབ་སྡེ་རྗེ་ཡི་ཡང་དགོན་དུ། །རྗེ་བཙུན་སྡིང་མ་བ་ཆེན་པོ་ལ་
གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །གནས་
འདར་སྟོད་ཆོས་དབྱིངས་ཕོ་བྲང་དུ། །གྲུབ་མཆོག་དབང་ཕྱུག་རབ་བརྟན་ལ་གསོལ་་་་
བ་འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །གནས་བཀྲ་་་
ཤིས་ཆོས་སྡེའི་ཕོ་བྲང་དུ། །མགོན་པོ་བསོད་ནམས་མཆོག་ལྡན་ལ་གསོལ་་་་་
འདེབས༑ །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །གནས་ཞྭ་ལུ་་་་
ཆོས་འཁོར་ཤར་ཆེན་དུ། །རིན་ཆེན་བསོད་ནམས་མཆོག་གྲུབ་ལ་གསོལ་བ་འདེབས། །
གསོལ་བ་འདེབས་སོ་བདག་རྒྱུད་བྱིན་གྱིས་རློབས། །གནས་བཅོ་བརྒྱད་རྡོ་རྗེའི་ཕོ་་་་
བྲང་དུ། །མཁྱེན་རབ་ངག་གི་དབང་ཕྱུག་ལ་གསོལ་བ་འདེབས། །གསོལ་་་་་་
འདེབས་སོ་བདག་རྒྱུད་བྱིན་གྱིས་རློབས། །གནས་སྨོན་དགའ་བསམ་གླིང་དབེན་་་་་
གནས་སུ། །རྨོར་ཆེན་ཀུན་དགའ་ལྷུན་གྲུབ་ལ་གསོལ་བ་འདེབས། །གསོལ་བ་་་་
འདེབས་སོ་བདག་རྒྱུད་བྱིན་གྱིས་རློབས། །འདི་ཡན་ཞལ་སྐོང་བླ་མ་སྔ་མ་རྣམས་ཀྱིས་་་་
མཛད་པའོ། །ཁ་སྐོང་ནི། གནས་བཀྲ་ཤིས་ཆོས་ཀྱི་སྡེ་ཆེན་པོར། །ཀུན་དགའ་་་་
ལེགས་པའི་འབྱུང་གནས་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་་
77

བྱིན་གྱིས་རློབས། །གནས་དཔལ་ལྡན་ས་སྐྱའི་བླ་བྲང་དུ། །འཇམ་མགོན་ཀུན་་་་་
དགའ་བློ་གྲོས་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་་་་
རློབས། །གནས་ཨེ་ཝཾ་ཐར་རྩེའི་གཟིམས་སྤྱིལ་དུ། །མཁན་ཆེན་ནམ་མཁའ་འཆི་་་
མེད་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །
གནས་ཁམས་དབུས་གྲུབ་པའི་སྨན་ལྗོངས་སུ། །བྱམས་པ་ཀུན་དགའ་བསྟན་འཛིན་་་་
ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །བློ་
ཀ་གཉིས་མཁྱེན་བརྩེའི་དབང་པོས་མཛད་པའོ། །གནས་འོག་མིན་ཨེ་ཝཾ་ཆོས་ལྡན་དུ། །
ཀུན་དགའ་བསྟན་པའི་རྒྱལ་མཚན་ལ་གསོལ་བ་འདེབས། །གསོལ་བ་འདེབས་ས་་་་་
བདག་རྒྱུད་བྱིན་གྱིས་རློབས། །འདི་མཁན་ཆེན་བསོད་ནམས་རྒྱལ་མཚན་གྱིས་མཛད་པའོ། །
གནས་སྤྱི་གཙུག་ཉི་ཟླའི་གདན་སྟེང་དུ། །དྲིན་ཆེན་རྩ་བའི་བླ་མ་ལ་གསོལ་་་་་་
འདེབས༑ །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །གནས་སྙིང་ག་་་་
ཆོས་ཀྱི་ཕོ་བྲང་ན། །ཡི་དམ་དགྱེས་པ་རྡོ་རྗེ་ལ་གསོལ་བ་འདེབས། །གསོལ་་་་་
འདེབས་སོ་བདག་རྒྱུད་བྱིན་གྱིས་རློབས། །གནས་འཁོར་འདས་དབྱེར་མེད་རང་་་་་་
བཞིན་དུ། །དམ་ཆོས་གསུང་ངག་ལམ་འབྲས་ལ་གསོལ་བ་འདེབས། །གསོལ་བ་
འདེབས་སོ་བདག་རྒྱུད་བྱིན་གྱིས་རློབས། །གནས་རང་སྣང་དག་པའི་ཞིང་ཁམས་སུ། །
མཆེད་གྲོགས་རྡོ་རྗེའི་སྤུན་ཚོགས་ལ་གསོལ་བ་འདེབས། །གསོལ་བ་འདེབས་སོ་་་་
བདག་རྒྱུད་བྱིན་གྱིས་རློབས། །གནས་སྒོ་རུམ་ཁའུའི་མགོན་ཁང་དུ། །ཆོས་སྐྱོང་་་་་
གུར་ཞལ་རྣམ་གཉིས་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་བྱིན་
གྱིས་རློབས། །ལུས་ལ་བདེ་དྲོད་འབར་བར་བྱིན་གྱིས་རློབས། །ངག་ལ་སྐྱེ་འགག་
བྲལ་བར་བྱིན་གྱིས་རློབས། །སེམས་ལ་བདེ་སྟོང་སྐྱེ་བར་བྱིན་གྱིས་རློབས། །
འཁོར་འདས་དབྱེར་མེད་རྟོགས་པར་བྱིན་གྱིས་རློབས། །ཞེས་པ་འདིའང་ཞང་དཀོན་་་་
མཆོག་དཔལ་བ་ཡན་གྲུབ་ཆེན་བྲག་ཕུག་པ་ལ་ཐོ་རངས་ཁ་ཞིག་ན་བཟའ་བྲག་ཕུག་ཏུ་གསུང་ངག་་་་
བླ་མ་བརྒྱུད་པས་མདུན་གྱི་ནམ་མཁའ་ནས་ཞལ་གཟིགས་དུས་ཉམས་འུར་གྱི་ངང་ནས་མཛད་པ།
178

བྲག་ཕུག་པའི་ཚོགས་གྲལ་དུ་རྒྱུན་པར་མཛད། དེ་མིན་བླ་མ་སོ་སོའི་ཁ་སྐོང་དུ་མཛད་པ་འདི་་་་་
Altགཞན་ལས་ཡིད་ཁུལ་སྟོབས་ཆེ་བ་ཡིན་གསུངས་ནས། ༧བདག་ཆེན་རྡོ་རྗེ་འཆང་བློ་གྲོས་རྒྱལ་་་་
མཚན་དཔལ་བཟང་པོས་ཐུགས་གཙིགས་ཆེ་བ་ཡིན་འདུག་པས་ཉམས་རྟོགས་འདོད་པའི་ལམ་་་་་
འབྲས་པ་རྣམས་ཀྱིས་ཁ་ཏོན་བྱའོ། །ཆོས་སྐད་ཁ་བཤད་ཁོ་ན་དོན་དུ་གཉེར་བ་རྣམས་ལ་མཁོ་་་་
རིགས་མི་འདུག་གོ །ཆོས་འཕེལ་ཞིང་ལམ་གྱི་འབྲས་བུ་ཐོབ་པའི་བཀྲ་ཤིས་ཤོག། །།
7

༄༅། །གསུང་ངག་རིན་པོ་ཆེ་བརྒྱུད་
པ་གསུམ་འདུས་ཀྱི་བླ་མ་ལ་གསོལ་བ་འདེབས་
པ་ལམ་རིམ་སྨོན་ལམ་དང་བཅས་པ་
བཞུགས་སོ།།
ལམ་འབྲས་པ་བློ་གསལ།
381

ན་མོ་གུ་རུ་བྷྱ༔ ཀུན་བཟང་དབང་བཞིའི་ཆར་རྒྱུན་འཁོར་ལོའི་མགོན། །
གསང་ཆེན་ལམ་བཞི་སྟོན་མཛད་ཆོས་ཀྱི་རྗེ། ། སྐུ་བཞི་མངོན་གྱུར་བསྟན་པའི་ཉི་མ་་་་
མཆོག །རྗེ་བཙུན་བླ་མའི་ཞབས་ལ་གསོལ་བ་འདེབས། །འོག་མིན་ཆོས་དབྱིངས་་་་
དག་པའི་ཞིང་ཁམས་སུ། ། ཁ་སྦྱོར་ཡན་ལག་བདུན་ལྡན་རྫོགས་སངས་རྒྱས། །སྐུ་
བཞི་ཡེ་ཤེས་ལྔ་ལྡན་རྒྱལ་བ་རྗེ། །ཁྱབ་བདག་རྡོ་རྗེ་འཆང་ལ་གསོལ་བ་འདེབས། །
ཟག་མེད་བདེ་ཆེན་སྒྱུ་མའི་ཕོ་བྲང་དུ། ། མ་ལུས་རྒྱལ་བ་སྐྱེད་དང་རོལ་པའི་ཡུམ། །
གྲངས་མེད་མཁའ་འགྲོའི་གཙོ་མོ་རྗེ་བཙུན་མ། །རྡོ་རྗེ་བདག་མེད་མ་ལ་གསོལ་་་་་་
འདེབས༑ །ལྷོ་ཕྱོགས་སོ་བ་ནཱ་ཐའི་གནས་མཆོག་ཏུ། །གནས་ལྔ་རིག་པའི་པཎ་་་་
ཆེན་ཆོས་སྐྱོང་ཞབས། །མཁའ་འགྲོས་རྗེས་བཟུང་འཕགས་ཡུལ་གྲུབ་པའི་གཙོ། །
རྣལ་འབྱོར་དབང་ཕྱུག་ཞབས་ལ་གསོལ་བ་འདེབས། ། རི་བོ་ཨུ་ཙཱ་ཡ་ནའི་གནས་་་་་
མཆོག་ཏུ། །མུ་སྟེགས་རིགས་ལ་རྣལ་འབྱོར་དབང་ཕྱུག་གིས། །རྗེས་སུ་བཟུང་ནས་
མཁའ་འགྲོའི་ཞལ་གདམས་ཐོབ། །ཤར་ཕྱོགས་ནག་པོ་པ་ལ་གསོལ་བ་འདེབས། །
རྒྱ་གར་ཀཱ་མ་རཱུ་པའི་གནས་མཆོག་ཏུ། །རྒྱལ་རིགས་མཆོག་ལ་གྲུབ་དབང་གདམས་་་་
པས་གྲོལ། །གསང་ཆེན་ཟབ་མོ་ཅང་ཏེའུའི་སྒྲ་སྒྲོགས་པ། ། ཌ་མ་རུ་པའི་ཞབས་ལ་་
གསོལ་བ་འདེབས། །ཤར་ཕྱོགས་མཁའ་འགྲོ་མཉེས་པའི་ལྗོངས་ལུང་དུ། །དམ་་་་
པའི་དྲིན་ལས་འཕགས་པའི་གོ་འཕང་ཐོབ། །གཉིས་སྤངས་སྤྱོད་པས་བྱིས་པའི་་་་་་
ཚོགས་དབུས་རོལ། །ཨ་ཝ་དྷུ་ཏི་པ་ལ་གསོལ་བ་འདེབས། །རུ་མཚམས་ཁ་རེད་་་་་
ཐོད་ཕུའི་གནས་མཆོག་ཏུ། །འཕགས་ཡུལ་པཎ་གྲུབ་གངས་ཅན་སྐྱོང་བའི་དཔལ། །
འཕོ་བའི་ལམ་གྱིས་མཁའ་སྤྱོད་གནས་སུ་བྱོན། ། ག་ཡ་དྷ་རའི་ཞབས་ལ་གསོལ་་་་་
འདེབས༑ །མང་མཁར་མུ་གུ་ལུང་གི་གནས་མཆོག་ཏུ། །འཕགས་ཡུལ་གྲུབ་དབང་་
གདམས་པའི་བཅུད་བསྡུས་ནས། །བོད་ཡུལ་རྡོ་རྗེ་འཛིན་པའི་གཙུག་རྒྱན་མཆོག །
བླ་ཆེན་འབྲོག་མིའི་ཞབས་ལ་གསོལ་བ་འདེབས། །མཁར་ཆུང་ཆུ་ཁའི་གནས་མཆོག་་
དམ་པ་རུ། །དུལ་བའི་སྤྱོད་པས་དམ་པའི་ཐུགས་ཟིན་ནས། །ཡོངས་རྫོགས་གསུང་
183

ངག་ཌཱ་ཀིའི་ཞལ་འོང་ཐོབ། ། སེ་སྟོན་ཀུན་རིག་ཞབས་ལ་གསོལ་བ་འདེབས། །
སག་ཐང་དིང་གི་གྲུབ་པའི་གནས་མཆོག་ཏུ། །བིརྱའི་ཐུགས་བཅུད་གསུང་ངག་རབ་ཏུ་
ཐོབ༑ །རྫུ་འཕྲུལ་མངོན་ཤེས་ཐོགས་མེད་སྦས་པའི་རྗེ། ། ཞང་སྟོན་ཆོས་འབར་་་་་
ཞབས་ལ་གསོལ་བ་འདེབས། །བྱང་ཕྱོགས་སྐྱ་བོ་ཁ་གདོང་སྒྲུབ་གནས་སུ། །
འཇམ་དབྱངས་རྣམ་འཕྲུལ་གསང་ཆེན་རྒྱུད་སྡེའི་བདག །གསུང་ངག་ཟབ་མོའི་ཤིང་་་་
རྟའི་སྲོལ་འབྱེད་མཆོག །རྗེ་བཙུན་ས་སྐྱ་པ་ལ་གསོལ་བ་འདེབས། །གྲམ་སྟོང་ཆུ་
མིག་རྫིང་ཁའི་གནས་མཆོག་ཏུ། །མི་ཐུབ་ཟླ་བའི་རྣམ་འཕྲུལ་གསང་ཆེན་ལ། །
མཁས་ཤིང་གྲུབ་པར་མཁའ་འགྲོས་རབ་བསྒྲགས་པའི། །སློབ་དཔོན་རིན་པོ་ཆེ་ལ་་་་་
གསོལ་བ་འདེབས། ། སྒོ་རུམ་གཟིམས་སྤྱིལ་དཀར་པོའི་གནས་མཆོག་ཏུ། །རྡོ་རྗེ་་་
འཛིན་པའི་རྗེ་བོ་གྲགས་པའི་ཞབས། །མཁས་དང་གྲུབ་པའི་དབང་ཕྱུག་བླ་མ་རྗེ། །
རྗེ་བཙུན་རིན་པོ་ཆེ་ལ་གསོལ་བ་འདེབས། །བྱང་ངོས་སྤྲུལ་པ་སྡེ་ཡི་ལྷ་ཁང་དུ། །
གནས་ལྔ་རིག་པའི་མཐར་སོན་འཇམ་པའི་དབྱངས། །དྲེགས་ལྡན་རྒོལ་བ་འཇོམས་་་
པའི་དཔའ་བོ་ཆེ། །ས་སྐྱ་པཎ་ཆེན་ཞབས་ལ་གསོལ་བ་འདེབས། །ལྷ་ཁང་བླ་བྲང་
དམ་པའི་གཟིམས་ཁང་དུ། །སྟོབས་ལྡན་གཙུག་གི་ནོར་བུའི་ཁྲིར་བཞུགས་ནས། །
ལུགས་གཉིས་དཔལ་གྱིས་གངས་ཅན་སྐྱོང་བའི་རྗེ། །ཆོས་རྒྱལ་འཕགས་པའི་ཞབས་་་་
ལ་གསོལ་བ་འདེབས། །དཔལ་ལྡན་ས་སྐྱའི་སྐྱེ་འཕྲང་བླ་བྲང་དུ། །དཀའ་བ་ཁྱད་་་
བསད་ཡོངས་རྫོགས་གསུང་ངག་ཐོབ། །སྨིན་གྲོལ་གདམས་པས་སྐལ་ལྡན་སྐྱོང་བའི་་
དཔལ༑ ། ཞང་སྟོན་དཀོན་མཆོག་དཔལ་ལ་གསོལ་བ་འདེབས། །དགེར་ཕུ་རྫི་ལུང་
དབེན་པའི་གནས་མཆོག་ཏུ། །ས་སྐྱ་པཎ་ཆེན་ཐུགས་སྲས་མཆོག་གྱུར་པ། །རྟོགས་
པའི་བརྒྱུད་འཛིན་ཚོགས་སྒོམ་རིན་པོ་ཆེ། །ཀུན་དགའ་དཔལ་གྱི་ཞབས་ལ་གསོལ་བ་
འདེབས༑ །བྱང་ཕྱོགས་ཉན་པོ་དགོན་པའི་གནས་མཆོག་ཏུ། །མཁས་དང་གྲུ་་་་
པའི་དབང་ཕྱུག་རྡོ་རྗེ་འཛིན། །སྙན་བརྒྱུད་ཟབ་མོའི་གཏེར་མཛོད་ཉན་ཆེན་པ། །
བསོད་ནམས་བརྟན་པའི་ཞབས་ལ་གསོལ་བ་འདེབས། །དབེན་པའི་སྒྲུབ་གནས་་་་་
184

བཟའ་བྲག་ཕུག་ཏུ། །རྩེ་གཅིག་བསྒྲུབས་པས་ཉམས་རྟོགས་མཐར་ཕྱིན་ནས། །
ཟབ་མོའི་ལམ་གྱི་གཏེར་མཛོད་གཅིག་གྱུར་པ། །གྲུབ་ཆེན་བྲག་ཕུག་པ་ལ་གསོལ་བ་་
འདེབས། །བསམ་ཡས་ལྷུན་གྱིས་གྲུབ་པའི་བླ་བྲང་དུ། ། མདོ་སྔགས་བསྟན་པའི་་་་
མངའ་བདག་ཆོས་ཀྱི་རྗེ། ། བྱང་ཕྱོགས་འདི་ན་ཐམས་ཅད་མཁྱེན་པར་གྲགས། །
དཔལ་ལྡན་བླ་མའི་ཞབས་ལ་གསོལ་བ་འདེབས། །ཚ་རོང་བྱང་ཆུབ་རྫོང་གི་དབེན་་་་་
གནས་སུ། །ཆོས་རྗེ་བླ་མའི་ཐུགས་སྲས་མཆོག་གྱུར་པ། །གསུང་ངག་བསྟན་པ་་་་
འཛིན་པའི་ཆོས་ཀྱི་རྗེ། །དཔལ་ལྡན་ཚུལ་ཁྲིམས་ཞབས་ལ་གསོལ་བ་འདེབས། །
གྲུབ་པའི་གནས་མཆོག་ཞེ་དགོན་དབེན་པ་རུ། །འོད་གསལ་བདེ་བ་ཆེན་པོའི་རོལ་་་་་
རྩེད་ལས། །སྦྱོར་ལམ་རྩེ་མོའི་ཏིང་འཛིན་དཔལ་ཐོབ་པ། །གྲུབ་ཆེན་བུདྡྷ་ཤྲཱི་ལ་་་་་
གསོལ་བ་འདེབས། ། ཨེ་ཝཾ་ཆོས་ལྡན་རྡོ་རྗེའི་ཕོ་བྲང་དུ། །རྒྱལ་བས་ལུང་བསྟན་་་་
གསང་ཆེན་བསྟན་པའི་དཔལ། །གངས་ཅན་མཁས་གྲུབ་ཀུན་གྱི་གཙུག་རྒྱན་མཆོག །
ངོར་ཆེན་རྡོ་རྗེ་འཆང་ལ་གསོལ་བ་འདེབས། །སྟག་མོ་གླིང་ཁར་དབེན་པའི་རི་ཁྲོད་དུ། །
རྡོ་རྗེ་འཆང་དབང་ཐུགས་ཀྱི་མཛོད་བཟུང་ནས། །གསང་ཆེན་གདམས་པས་སྐལ་ལྡན་
སྐྱོང་བའི་དཔལ། །སེམས་དཔའ་ཆེན་པོའི་ཞབས་ལ་གསོལ་བ་འདེབས། །ཤ་་་
སྨད་དགེ་སྡིངས་རྡོ་རྗེའི་ཕོ་བྲང་དུ། །ཐམས་ཅད་མཁྱེན་པ་བསོད་ནམས་རྒྱལ་མཚན་་་་
གྱི༑ །རིགས་ཀྱི་དབོན་པོ་ཐུགས་སྲས་མཆོག་གྱུར་པ། །བླ་ཆེན་ཀུན་རྒྱལ་ཞབས་ལ་
གསོལ་བ་འདེབས། །གྲམ་སྟོད་དབུ་རྩེ་རྙིང་མའི་གཟིམས་ཁང་དུ། །ཐེག་ཆེན་་་་་
བསྟན་པའི་མངའ་བདག་རྡོ་རྗེ་འཆང་། །ཆོས་ཀྱི་རྒྱལ་པོ་བྱང་ཕྱོགས་སྐྱེ་རྒུའི་མགོན། །
ཐེག་ཆེན་ཆོས་རྒྱལ་ཞབས་ལ་གསོལ་བ་འདེབས། །དཔལ་ལྡན་ས་སྐྱའི་གཞི་ཐོག་བླ་་་
བྲང་དུ། །པདྨའི་རྣམ་འཕྲུལ་མཐུ་སྟོབས་ནུས་པའི་བདག །ཆིག་བརྒྱུད་གདམས་་་་་
པའི་བཀའ་བབས་རྗེ་བཙུན་ཡབ། །ནམ་མཁའ་རྒྱལ་མཚན་ཞབས་ལ་གསོལ་་་་་་
འདེབས༑ །ཕྱོགས་མེད་མཁས་པ་འདུ་བའི་གནས་མཆོག་ཏུ། །མཁས་པའི་གཙུག་་
རྒྱན་ངེས་དོན་ཟབ་མོའི་གཏེར། །བྱང་ཕྱོགས་འདི་ན་ཉ་དབོན་ཆེན་པོར་གྲགས། །
185

ཀུན་དགའ་དཔལ་གྱི་ཞབས་ལ་གསོལ་བ་འདེབས། །ཉང་སྟོད་བརྩེ་ཆེན་ཆོས་སྡེ་་་
གཟིམས་ཁང་དུ། །གསང་ཆེན་ཟབ་མོའི་གདམས་པའི་མཛོད་བཟུང་ནས། །ཉམས་
དང་རྟོགས་པའི་བདག་ཉིད་ཆོས་ཀྱི་རྗེ། །གྲུབ་ཆེན་ཀུན་བློའི་ཞབས་ལ་གསོལ་་་་་་
འདེབས༑ །དཔལ་འཁོར་བདེ་ཆེན་མཁས་པའི་ཆོས་གྲྭ་རུ། །ཕྱི་ནང་གཞན་གསུམ་་
རྟོགས་པའི་གྲུབ་དབང་རྗེ། །ལུང་རིགས་སྨྲ་བའི་གཙུག་རྒྱན་འཇམ་པའི་དབྱངས། །
དཀོན་མཆོག་བཟང་པོའི་ཞབས་ལ་གསོལ་བ་འདེབས། །དཔལ་ལྡན་ས་སྐྱའི་གཙུག་་་
ལག་ཁང་ཆེན་དུ། ། ས་ཆེན་རྣམ་འཕྲུལ་སྙན་བརྒྱུད་གདམས་པའི་གཏེར། །ཉམས་་་
རྟོགས་མཐར་སོན་མཐུ་སྟོབས་ནུས་པའི་བདག །བདག་ཆེན་རྡོ་རྗེ་འཆང་ལ་གསོལ་བ་
འདེབས༑ །ཁའུ་བྲག་རྫོང་ནག་པོའི་རི་ཁྲོད་དུ། །རྡོར་འཛིན་བྱེ་བའི་གཙུག་རྒྱན་རྡོ་
རྗེ་འཆང་། །གསང་ཆེན་བསྟན་པའི་མངའ་བདག་དྲིན་ཆེན་རྗེ། །ཀུན་སྤངས་ཆེན་་་་
པོའི་ཞབས་ལ་གསོལ་བ་འདེབས། །ཕུན་ཚོགས་རབ་བརྟན་རྒྱལ་པོའི་ཕོ་བྲང་དུ། །
རྒྱལ་བ་ཀུན་དངོས་ངེས་དོན་བསྟན་པའི་བདག །ཟབ་མོའི་ལམ་གྱིས་སྐལ་ལྡན་རྗེས་་་
འཛིན་པའི། །རྗེ་བཙུན་རྡོ་རྗེ་འཆང་ལ་གསོལ་བ་འདེབས།། ༈ ཁ་སྐོང་ནི།
རྒྱལ་ཁམས་ཕྱོགས་མེད་ཡངས་པའི་སྨན་ལྗོངས་སུ། །ཤེས་ལྡན་གཟུར་གནས་ནམ་་་་་
མཁའི་མཐའ་ཀླས་པར། །ཀུན་སྤངས་ཆོས་རྗེའི་ཕྲིན་ལས་སྐྱོང་བའི་དཔལ། །བློ་
གསལ་རྒྱ་མཚོའི་ཞབས་ལ་གསོལ་བ་འདེབས། ། ཞྭ་ལུ་གསེར་ཁང་མཁས་པའི་ཆོས་་་་
གྲྭ་རུ། །ཚར་པ་ཆོས་རྗེའི་སྙན་བརྒྱུད་མཛོད་བཟུང་ནས། །རང་དོན་ཞེན་མེད་སྐལ་་
ལྡན་སྐྱོང་བའི་དཔལ། །སྐལ་བཟང་མཁྱེན་བརྩེའི་དབང་པོར་གསོལ་བ་འདེབས། །
བླ་མའི་གདན་ས་མདར་སྟོད་གྲོང་མོ་ཆེར། །མདོ་སྔགས་རིག་གནས་ཀུན་གྱི་གླེགས་་་་
བམ་ཆེ། །ཚར་ཆེན་ཐུགས་སྲས་སློབ་བཤད་བསྟན་པའི་བདག ། ཀླུ་སྒྲུབ་རྒྱ་མཚོ་་་
ཞབས་ལ་གསོལ་བ་འདེབས། །དམ་པས་བྱིན་བརླབས་སྒྲུབ་སྡེའི་གནས་མཆོག་ཏུ། །
འཇམ་མགོན་མཁྱེན་བརྩེའི་ཐུགས་སྲས་རྒྱལ་ཚབ་མཆོག །རྒྱལ་བ་ཀུན་དངོས་རྗེ་་་
བཙུན་སྡིང་མ་བ། །བསླབ་གསུམ་རྒྱལ་མཚན་ཞབས་ལ་གསོལ་བ་འདེབས། །
186

སྙན་བརྒྱུད་ཆོས་འཁོར་བསྐོར་བའི་སྨན་ལྗོངས་སུ། །འཁྲུལ་མེད་སློབ་བཤད་་་་་
གདམས་པའི་དགའ་སྟོན་གྱིས། །སྐལ་ལྡན་གདུལ་བྱའི་རེ་བ་སྐོང་མཛད་པ། །
དབང་ཕྱུག་རབ་བརྟན་ཞབས་ལ་གསོལ་བ་འདེབས། །དཔལ་ལྡན་རྡོ་རྗེ་གདན་གྱི་་་་་
ཆོས་གྲྭ་རུ། །མཐའ་ཡས་དམ་ཆོས་ནོར་བུའི་མཛོད་བཟུང་ནས། །ཐུབ་བསྟན་ཉིན་་་་
མོར་བྱེད་པའི་དྲིན་ཅན་རྗེ། །བསོད་ནམས་མཆོག་ལྡན་ཞབས་ལ་གསོལ་བ་འདེབས། །
གསང་ཆེན་འབྲུག་སྒྲ་སྒྲོགས་པའི་ལྷོ་མོས་སུ། །སྙན་བརྒྱུད་སློབ་བཤད་ཀུན་གྱི་མཛོད་
བཟུང་ནས། །སྣོད་ལྡན་སྨིན་གྲོལ་ལམ་ལ་འགོད་མཛད་པའི། །བསོད་ནམས་་་་་
མཆོག་གྲུབ་ཞབས་ལ་གསོལ་བ་འདེབས། །དཔལ་ལྡན་གནས་ཀྱི་དབང་པོའི་ཆོས་གྲྭ་
རུ༑ །སྐྱབས་གནས་ཀུན་འདུས་བླ་མས་རྗེས་བཟུང་ནས། །འགྲོ་ལ་དམ་ཆོས་་་་་
བདུད་རྩིའི་དགའ་སྟོན་འགྱེད། །མཁྱེན་རབ་བྱམས་པའི་དཔལ་ལ་གསོལ་་་་་
འདེབས་༑ །དམ་པས་བྱིན་བརླབས་དབེན་པའི་བཞུགས་གནས་སུ། །མཁྱེན་རབ་་་
བླ་མའི་ཐུགས་སྲས་གདམས་པའི་གཏེར། །ཚར་པ་ཆོས་རྗེའི་ཕྲིན་ལས་སྐྱོང་བ་་་་་
དཔལ༑ ། རྨོར་ཆེན་རྡོ་རྗེ་འཆང་ལ་གསོལ་བ་འདེབས། །ཚར་ཆེན་ནས་འདི་ཡན་བླ་མ་་
སྔ་མའི་བསྟོད་པ་ཕྱི་མས་ཞལ་སྐོང་དང་། རྗེས་མ་གཉིས་ཞལ་གསུངས་མའོ། ༧ །གསུང་ངག་་་་
རིན་པོ་ཆེ་བརྒྱུད་པ་གསུམ་འདུས་ཀྱི་གསོལ་འདེབས་ཚར་པ་རྡོ་རྗེ་འཆང་གིས་མཛད་པའི་ཁ་སྐོང་ནི།
རྨོར་ཆེན་ཡན་སྤར་མ་བཞིན་ལ། དེ་ནས། ཐེག་མཆོག་འབྱུང་གནས་བཀྲ་ཤིས་ཆོས་སྡེ་་་
རུ༑ །རྒྱལ་བ་ཀུན་དངོས་ཚར་ཆེན་ཧེ་རུ་ཀའི། །རྣམ་རོལ་འབྲེལ་ཚད་དོན་ལྡན་་་་་
སྤྲུལ་པའི་སྐུ། །ཀུན་དགའ་ལེགས་འབྱུང་ཞབས་ལ་གསོལ་བ་འདེབས། །ག་་་་
ཐོག་འཆི་མེད་རྡོ་རྗེའི་གུར་ཁང་དུ། །སྙིགས་དུས་དམུ་རྒོད་འགྲོ་འདུལ་སེམས་དཔའ་་་
ཆེ༑ །ཁྱད་པར་སུམ་ལྡན་གདུང་འཛིན་ས་སྐྱ་པ། །ཀུན་དགའ་བློ་གྲོས་ཞབས་ལ་་་་
གསོལ་བ་འདེབས། །དཔལ་ལྡན་ལྷུན་གྲུབ་སྟེང་གི་ཆོས་གྲྭ་རུ། །འཕགས་ནོར་་་་་་
རིན་ཆེན་བདུན་ལ་དབང་འབྱོར་ཞིང་། །མཁས་བཙུན་གྲུབ་པའི་ཡོན་ཏན་འགྲན་ཟླ་་་
བྱབྲལ༑ །ནམ་མཁའ་འཆི་མེད་ཞབས་ལ་གསོལ་བ་འདེབས་ཁར་། ། ཨེ་ཝཾ་ཐར་པ་རྩེ་ཡི་་་
】87

གཟིམས་ཁང་དུ། །ཀུན་བཟང་ཆོས་ཀྱི་སྲིད་ལ་དབང་བསྒྱུར་ཞིང་། །གསུང་ངག་་་་་
གདམས་པའི་གཏེར་མཛོད་བཀའ་དྲིན་ཅན། །མཁན་ཆེན་རྡོ་རྗེ་འཆང་ལ་གསོལ་བ་་་
འདེབས༑ །ངེས་པ་ལྔ་ལྡན་ཨེ་ཝཾ་ཆོས་ལྡན་དུ། །རྒྱལ་ཀུན་འདུས་ཞལ་མཁན་ཆེན་་
རྡོ་རྗེ་འཆང་། །བྱམས་པ་ཀུན་དགའ་བསྟན་པའི་རྒྱལ་མཚན་ཞབས། །མཉམ་མེད་་
བཀའ་དྲིན་ཅན་ལ་གསོལ་བ་འདེབས། །འདི་མཁན་ཆེན་ངག་དབང་བསོད་ནམས་རྒྱལ་་་་་
མཚན་གྱིས་མཛད་པའོ། །དེ་ལྟར་རྩ་བརྒྱུད་བླ་མ་སོགས་དང་སྦྲེལ་ལོ། །ཞེས་པ་འདིའང་་་་
བྲལ་བ་ངག་དབང་ལེགས་གྲུབ་ཀྱིས་འབྲས་ཡུལ་སྐྱེད་མོས་ཚལ་དུ་གསུང་ངག་རིན་པོ་ཆེ་སྐལ་ལྡན་་་་
གྱི་སློབ་བུ་ཉུང་ཤས་ལ་བཤད་པ་དང་། འདུས་ཚོགས་ཡོངས་དབང་གི་མངོན་པར་རྟོག་པ་བརྒྱད་་་་
ལྡན་གྱིས་སྨིན་པར་བྱས་པའི་ཚེ་བྲིས་པའོ། །དེ་ལྟར་རྩ་བརྒྱུད་བླ་མ་ཀུན་གྱི་དངོས། །
སྐྱབས་གསུམ་གཅིག་བསྡུས་རིགས་བརྒྱའི་ཁྱབ་བདག་ཆེ། །དཀྱིལ་འཁོར་གཙོ་བོ་་་་
དྲིན་ཅན་ཆོས་ཀྱི་རྗེར། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །ཉིན་
མོ་སྤྱི་གཙུག་པད་ཟླའི་གདན་སྟེང་དང་། །མཚན་མོ་སྙིང་དབུས་འོད་ལྔའི་གུར་ཁང་དུ། །
འབྲལ་མེད་བཞུགས་ནས་བརྩེ་ཆེན་ཐུགས་རྗེ་ཡིས། །འདི་ཕྱི་བར་དོ་ཀུན་ཏུ་བྱིན་གྱིས་
རློབས། །རྩ་བརྒྱུད་བླ་མའི་རྣམ་ཐར་ཐོས་པའི་མོད། །སྤྲིན་གྱི་རྔ་གསང་ཐོས་པའི་་་་
རྨ་བྱ་ལྟར། །དད་དང་སྤྲོ་བའི་སྤུ་ལོང་ཆེར་གཡོས་ཏེ། །བྱིན་རླབས་སྙིང་ལ་འཇུག་་་་
པར་བྱིན་གྱིས་རློབས། །བསླུ་མེད་སྐྱབས་མགོན་བླ་མ་དཀོན་མཆོག་ལ། །བདག་་་་
དང་མར་གྱུར་འགྲོ་བ་མ་ལུས་པ། །བྱང་ཆུབ་བར་དུ་རེ་ལྟོས་རྩེ་གཅིག་པས། །
ཐུགས་རྗེའི་སྐྱབས་འོག་ཆུད་པར་བྱིན་གྱིས་རློབས། །ཐོག་མེད་དུས་ནས་བདག་་་་་་
གཞན་འགྲོ་བ་རྣམས། །མཐའ་མེད་འཁོར་བའི་རྒྱ་མཚོ་ཆེར་འཁྱམས་ཏེ། །བཟོད་་་
མེད་སྡུག་བསྔལ་གསུམ་གྱིས་གདུངས་པ་ལས། །ངེས་འབྱུང་དྲག་པོ་སྐྱེ་བར་བྱིན་གྱིས་
རློབས༑ ། རྙེད་དཀའ་དོན་དང་ལྡན་པའི་དལ་འབྱོར་ལུས། །ཡུན་རིང་མི་སྡོད་འཆི་་
བའི་ཚུལ་ངེས་ཏེ། །དགོས་མེད་ཚེ་འདིའི་བྱ་བ་ཀུན་དོར་ནས། ། རྩེ་གཅིག་སྙིང་པོ་་་
ལོན་པར་བྱིན་གྱིས་རློབས། །བདེ་སྡུག་ལས་ཀྱི་འབྲས་བུ་ཤེས་གྱུར་ནས། །མི་དགེ་
188

ཀུན་སྤངས་བཏང་སྙོམས་མ་ལུས་པར། །རྟག་ཏུ་དགེ་བ་བསྒྲུབ་ལ་མི་གཡེལ་བའི། །
བླང་དོར་ཚུལ་བཞིན་བྱེད་པར་བྱིན་གྱིས་རློབས། །མ་གྱུར་འགྲོ་བའི་སྡུག་བསྔལ་མ་་་་
བཟོད་ནས། །བྱམས་དང་སྙིང་རྗེའི་ཤུགས་ཀྱིས་དྲངས་པ་ཡིས། །དེ་དག་དོན་ད་་་་
རྫོགས་པའི་སངས་རྒྱས་མཆོག །ཐོབ་འདོད་སྨོན་སེམས་བསྐྱེད་པར་བྱིན་གྱིས་རློབས། །
ཐེག་ཆེན་ལམ་གྱི་གཞུང་ཤིང་ཚུལ་ཁྲིམས་གསུམ། །བདག་གཞན་མཉམ་བརྗེ་ཕྱིན་་་་་
དྲུག་བསྡུ་དངོས་བཞི། །རླབས་ཆེན་རྒྱལ་སྲས་སྤྱོད་པ་ཐ་དག་ལ། །སྙིང་སྟོབས་་་་་
ཆེན་པོས་སློབ་པར་བྱིན་གྱིས་རློབས། །གནས་ལུགས་རང་ངོ་ཤེས་པའི་ལྷག་མཐོང་
དང་། །གཡོ་མེད་ཏིང་འཛིན་བརྟན་པའི་ཞི་གནས་མཆོག །ཟུང་འཇུག་བརྗོད་མེད་་
ངང་དུ་བསྒོམས་པ་ཡིས། །གཉིས་འཛིན་འཁྲུལ་པ་ཞི་བར་བྱིན་གྱིས་རློབས། །ཐུན་
མོང་ལམ་གྱིས་རང་རྒྱུད་ལེགས་སྦྱངས་ཤིང་། །ཐུན་མོང་མིན་པའི་ལམ་ལ་ངེས་ཤེས་་་་
རྙེད༑ །རྒྱལ་བའི་ཡོན་ཏན་ཀུན་གྱིས་ཡིད་འཕྲོག་སྟེ། །མྱུར་དུ་ཐོབ་འདོད་སྐྱེ་བར་་་་
བྱིན་གྱིས་རློབས། །མཚན་ཉིད་ཀུན་ལྡན་རྡོ་རྗེ་སློབ་དཔོན་ལས། །གདན་གསུམ་་་་
ཚང་བའི་དཀྱིལ་འཁོར་ཆེན་པོ་རུ། །རྣམ་དག་དབང་བཞིའི་ཆུ་བོ་ལེགས་ཐོབ་ནས། །
སྐུ་བཞིའི་རྟེན་འབྲེལ་འགྲིག་པར་བྱིན་གྱིས་རློབས། །དཀྱིལ་འཁོར་གཙོ་བོ་རྗེ་བཙུན་་
ཧེ་རུ་ཀ །དཔའ་བོ་མཁའ་འགྲོའི་ཚོགས་རྣམས་དཔང་གཙུག་སྟེ། །དམ་ཚིག་ཉི་ཤུ་་་
བསྲུང་ཚུལ་རྣམ་པ་བཞི། །སྲོག་དང་བསྡོས་ཏེ་བསྲུང་བར་བྱིན་གྱིས་རློབས། །རང་་
སེམས་ལྷན་སྐྱེས་སྤྲོས་བྲལ་རྒྱུ་ཡི་རྒྱུད། །གསལ་སྟོང་ཟུང་དུ་འཇུག་པ་གདོད་མ་་་་་
གཤིས༑ །འཁོར་འདས་དབྱེར་མེད་བརྗོད་བྲལ་བདེ་ཆེན་དབྱིངས། །གནས་་་་་
ལུགས་རང་ངོ་ཤེས་པར་བྱིན་གྱིས་རློབས། །འཁོར་འདས་ཆོས་ཀུན་རང་སེམས་སྣང་་་་
བའི་མདངས། །སྣང་ཡང་རང་བཞིན་མེད་པ་སྒྱུ་མའི་གར། ། མེད་བཞིན་ཅིར་ཡང་
འཆར་བ་རྟེན་འབྲེལ་གཤིས། །བརྗོད་བྲལ་ལམ་དུ་ལོངས་པར་བྱིན་གྱིས་རློབས། །
ཐ་མལ་སྣོད་བཅུད་སྣང་བ་ཇི་སྙེད་པ། །ལམ་བྱེད་རྣམ་བཞིས་རྟེན་དང་བརྟེན་པ་ཡི། །
དཀྱིལ་འཁོར་ཆེན་པོར་བསྒོམས་པས་ཅིར་སྣང་ཀུན། །ལྷག་པའི་ལྷ་རུ་འཆར་བར་་་་་
189

བྱིན་གྱིས་རློབས། །རང་བཞིན་ལྷུན་གྲུབ་དཀྱིལ་འཁོར་རྣམ་པ་བཞི། ། གདན་་་་་
གསུམ་ཚང་བའི་རྒྱལ་བའི་དཀྱིལ་འཁོར་དུ། །ཤེས་ནས་བསྒོམས་པས་སྣང་སྟོང་ཟུང་་་་
འཇུག་གི །ཡེ་ཤེས་རྒྱུད་ལ་སྐྱེ་བར་བྱིན་གྱིས་རློབས། །ལས་རླུང་སྦྱོར་བ་བདུན་་་་་
གྱིས་རབ་བཅིངས་ཤིང་། །ཕྱོགས་དང་གདེངས་ཅན་འབར་བའི་ཙཎྜ་ལཱིས། །ད་་་་་་
ཡིག་བདུད་རྩིར་ཞུ་བའི་རྣལ་འབྱོར་གྱིས། །གསལ་སྟོང་ཡེ་ཤེས་སྐྱེ་བར་བྱིན་གྱིས་་་་་
རློབས༑ །དངོས་དང་ཡེ་ཤེས་མཚན་ལྡན་ཕྱག་རྒྱ་མར། །སྐུ་གསུམ་ལམ་བྱེད་སྦྱོར་་་
བས་སྙོམས་ཞུགས་པས། །ཞུ་བའི་ཡས་བབས་དགའ་བའི་རོས་ཚིམས་ནས། །བདེ་
སྟོང་ཡེ་ཤེས་སྐྱེ་བར་བྱིན་གྱིས་རློབས། །ལུས་ངག་རྦ་རླབས་སྦྱོར་བས་ལེགས་སྦྱངས་་་་
ནས༑ །པདྨ་ཅན་དང་ལྷན་ཅིག་ཏིང་འཛིན་གྱིས། །རྦ་རླབས་མཆོག་གིས་གཟུང་་་་་
འཛིན་རྟོག་པ་བཅོམ། །བདེ་སྟོང་མཆོག་ལ་རོལ་བར་བྱིན་གྱིས་རློབས། །རྒྱལ་བའི་
བཀའ་དང་རྣལ་འབྱོར་དབང་ཕྱུག་གཞུང་། །མཚན་ལྡན་བླ་མའི་གསུང་གི་གདམས་་་་
པའི་བཅུད། །རྩེ་གཅིག་བསྒོམས་པས་ཉམས་རྟོགས་ནང་ནས་ཤར། །ཚད་མ་བཞི་་
ལྡན་འགྱུར་བར་བྱིན་གྱིས་རློབས། །དབང་དང་བྱིན་རླབས་བརྒྱུད་པ་མ་ཉམས་ཤིང་། །
འཁྲུལ་མེད་གདམས་པ་གོ་རིམ་ཇི་བཞིན་དུ། །ཉམས་སུ་བླངས་ནས་དྲོད་རྟགས་་་་
མངོན་དུ་གྱུར། །མོས་གུས་བསམ་པ་ཚིམས་པར་བྱིན་གྱིས་རློབས། །བོགས་འབྱིན་
བརྒྱད་ཀྱིས་ཏིང་འཛིན་བོགས་དབྱུང་ཞིང་། །གདམས་ངག་དྲུག་དང་སྲུང་བ་སུམ་ཅུ་་་
ཡིས༑ །བར་ཆད་ཀུན་སེལ་རྟེན་འབྲེལ་རྣམ་པ་ལྔས། ། ལམ་གྱི་ས་མཚམས་ཤེས་་་་་
པར་བྱིན་གྱིས་རློབས། །འདུས་པ་གསུམ་ལ་སྣང་བ་དགྲར་ལངས་དང༌། །སྟོང་པ་་་
དགྲར་ལངས་བྱིང་བ་ཆེན་པོ་ཡི། །འཕྲང་གསུམ་སྒྲོལ་བའི་སྤྱོད་པ་རྣམ་གསུམ་གྱིས། །
ཏིང་འཛིན་ལམ་དུ་ལོངས་པར་བྱིན་གྱིས་རློབས། །ཟབ་མོ་དབང་བཞིའི་ལམ་ལ་་་་་
གོམས་པའི་མཐུས། །ཆུང་འབྲིང་ཆེན་པོའི་དྲོད་ཀྱི་རིམ་པ་ལྟར། །གསང་བ་ཀུན་་་་་
འདར་ཀུན་ཏུ་བཟང་པོ་ཡི། །བརྟུལ་ཞུགས་སྤྱོད་པ་སྐྱོང་བར་བྱིན་གྱིས་རློབས། །མི་
ལྤགས་གོས་གྱོན་སྟག་ཤམ་རུས་རྒྱན་སྤྲས། །ཅང་ཏེའུའི་སྒྲ་སྒྲོགས་མི་རྐང་གླིང་་་་་་
190

འབུད༑ ། ཁ་ཊཾ་ཐོགས་ནས་དུང་ཆེན་པད་ཕོར་དུ། །བདུད་རྩི་ལྔ་ལ་རོལ་བར་བྱིན་་
གྱིས་རློབས། ། སྐུ་བཞི་མངའ་བའི་དཔལ་ལྡན་བླ་མ་ལས། །དབང་བཞི་བླངས་་་་་
པས་དཀྱིལ་འཁོར་རྣམ་པ་བཞི། །མངོན་གྱུར་བཅུ་གཉིས་ས་ཡི་ཡོན་ཏན་ཐོབ། །
གྲུབ་མཐའ་རྣམ་བཞི་སྙོགས་པར་བྱིན་གྱིས་རློབས། །བྷ་ག་མཆོག་གི་དཀྱིལ་འཁོར་་་་
ཉམས་དགའ་ན། །བཞུགས་པའི་བདེ་གཤེགས་བཅུད་བསྡུས་སློབ་དཔོན་ལས། །
འབྲས་དུས་དབང་གི་ཆུ་བོ་ལེགས་ཐོབ་ནས། །འགྲོས་བཞི་དབྱིངས་སུ་ཐིམ་པར་བྱིན་་
གྱིས་རློབས། ། ཆེ་བ་གསུམ་ལྡན་བཅུ་གསུམ་རྡོ་རྗེའི་ས། །ཚེ་འདིའི་ལུས་ལ་བདེ་་་་
བླག་ཐོབ་གྱུར་ནས། །ནམ་མཁའི་མཐའ་ཀླས་གྱུར་པའི་འགྲོ་བ་རྣམས། །བྱང་ཆུབ་
མཆོག་ལ་འགོད་པར་བྱིན་གྱིས་རློབས། །ཚེ་འདིར་གྲུབ་མཐའ་སྙོགས་པར་མ་གྱུར་ན། །
འཆི་ཁར་རྣམ་གཡེང་གནད་གཅོད་མི་འབྱུང་ཞིང་། །ཟབ་ལམ་འཕོ་བའི་རྣལ་འབྱོར་་་་་
རྩེ་གཅིག་པས། །མཁའ་སྤྱོད་གནས་སུ་བགྲོད་པར་བྱིན་གྱིས་རློབས། །བར་དོར་་་་
འཁྲུལ་སྣང་འཇིགས་སྐྲག་ཤར་བའི་ཚེ། ། བླ་མ་ལྷ་དང་གདམས་ངག་དྲན་གྱུར་ནས། །
བར་དོའི་སྣང་བ་ལྷ་དང་ཡེ་ཤེས་སུ། །དེ་མ་ཐག་ཏུ་འཆར་བར་བྱིན་གྱིས་རློབས། །
མདོར་ན་སྐྱེ་དང་སྐྱེ་བ་ཐམས་ཅད་དུ། །མཚན་ལྡན་བླ་མ་དམ་པས་རྗེས་བཟུང་ཞིང་། །
ལམ་མཆོག་འདི་དང་ནམ་ཡང་མི་འབྲལ་བར། །ཉམས་ལེན་རྒྱུན་ཆད་མེད་པར་བྱིན་་་་
གྱིས་རློབས། །ལམ་གྱི་སྙིང་པོ་ཟབ་མོ་བླ་མའི་ལམ། །དཀྱིལ་འཁོར་གཙོ་བོ་དྲིན་་་་་
ཅན་ཆོས་ཀྱི་རྗེ། །སྙིང་དབུས་པདྨོར་འབྲལ་མེད་རྟག་བཞུགས་ནས། །ཐུགས་ཡིད་་
གཅིག་ཏུ་འདྲེས་པར་བྱིན་གྱིས་རློབས། །བིརཱུའི་ཞབས་ཀྱིས་བདག་རྒྱུད་བྱིན་བརླབས་
ཤིང་༑ །ས་སྐྱའི་རྗེ་བཙུན་ཞལ་འོང་བདུད་རྩིའི་རྒྱུན། །ལེགས་པར་བཟུང་ནས་དྲིན་
ཆེན་བླ་མ་ཡི། །བསྟན་པ་ཕྱོགས་བཅུར་རྒྱས་པར་བྱིན་གྱིས་རློབས། །ཞེས་གསུང་
ངག་རིན་པོ་ཆེ་བརྒྱུད་པ་གསུམ་འདུས་ཀྱི་བླ་མ་ལ་གསོལ་བ་འདེབས་པ་ལམ་གྱི་རིམ་པའི་སྨོན་ལམ་
དང་བཅས་པ་འདི་ནི། རྗེ་བཙུན་རྡོ་རྗེ་འཆང་རྡོ་རིངས་ཀུན་སྤངས་པ་ཆེན་པོའི་ཞབས་རྡུལ་གཙུག་
གིས་བརྟེན་ཅིང་། བློགསུང་གི་བདུད་རྩིས་བློ་ཡི་བུམ་བཟང་ཡོངས་སུ་གཏམས་པའི་ལམ་འབྲས་པ་
ད91

བློ་གསལ་གྱིས་གངས་ཅན་རི་བོའི་སྤོ་ལ་གནས་ཚེ། རང་གི་བསམ་གཏན་གྱི་ཁང་བུར་སྦྱར་་་་་
འདིས་ཀྱང་རྗེ་བླ་མའི་བསྟན་པ་དྲི་མ་མེད་པ་ཕྱོགས་དུས་གནས་སྐབས་ཀུན་ཏུ་དར་ཞིང་རྒྱས་ལ་ཡུན་
རིང་དུ་གནས་པར་གྱུར་ཅིག །མངྒལཾ། །
༄༅༑ །གསུང་ངག་རིན་པོ་ཆེའི་བརྒྱུད་འདེབས་ནི། རྣམ་དག་དཀྱིལ་འཁོར་བ་་་
ཡི་འཛིན་མ་ལ། །རྣམ་དཀར་དབང་བཞིའི་ཆར་རྒྱུན་ལེགས་ཕབ་ནས། །རྣམ་གྲོལ་
སྐུ་བཞིའི་ལོ་ཏོག་རྒྱས་མཛད་པ། །རྣམ་མཁྱེན་བླ་མ་བཞི་ལ་གསོལ་བ་འདེབས། །
ཁྱབ་བདག་རྡོ་རྗེ་འཆང་དབང་བདག་མེད་མ། །མཐུ་སྟོབས་དབང་ཕྱུག་གྲུབ་ཆེན་ནག་
པོ་པ། །ཌ་མ་རཱུ་པ་ཨ་ཝ་དྷཱ་ཏཱི་པ། ། ག་ཡ་དྷ་ར་རྣམས་ལ་གསོལ་བ་འདེབས། །
བླ་ཆེན་འབྲོག་མི་སེ་སྟོན་ཀུན་རིག་དང་། །ཞང་སྟོན་ཆོས་འབར་དཔལ་ལྡན་ས་སྐྱ་པ། །
རྗེ་བཙུན་སྐུ་མཆེད་ཆོས་རྗེ་པཎྜི་ཏ། །ཆོས་རྒྱལ་འཕགས་པ་རྣམས་ལ་གསོལ་་་་་
འདེབས༑ །དཀོན་མཆོག་དཔལ་དང་ཆོས་རྗེ་བསོད་ནམས་དཔལ། །བསོད་་་་
ནམས་རྒྱལ་མཚན་དཔལ་ལྡན་ཚུལ་ཁྲིམས་ཞབས། །༧འདི་ནས་ཤོ་ལོ་ཀ་ཕྱེད་བཞི་འཇམ་
དབྱངས་མཁྱེན་བརྩེའི་དབང་པོས་མཛད་པའོ། །བུདྡྷ་ཤྲཱི་ངོར་ཆེན་རྡོ་རྗེ་འཆང་། །སེམས་་་
དཔའ་ཆེན་པོ་རྣམས་ལ་གསོལ་བ་འདེབས། །བརྒྱུད་སྲོལ་ཀུན་འདུས་བདག་ཆེན་རྡོ་་་
རྗེ་འཆང་། །ཀུན་སྤངས་ཆོས་རྗེ་བློ་གསལ་རྒྱ་མཚོའི་ཞབས། །མཁྱེན་བརྩེའི་དབང་
ཕྱུག་བསླབ་གསུམ་རྒྱལ་མཚན་དང་། །དབང་ཕྱུག་རབ་བརྟན་རྣམས་ལ་གསོལ་་་་་
འདེབས༑ །བསོད་ནམས་མཆོག་ལྡན་བསོད་ནམས་མཆོག་གྲུབ་དང་། །མཁྱེན་་་་་
རབ་བྱམས་པ་རྨོར་ཆེན་གནས་གསར་རྗེ། །ཀུན་དགའ་བློ་གྲོས་ནམ་མཁའ་འཆི་མེད་་
དང༌༑ ། ཀུན་དགའ་བསྟན་འཛིན་རྣམས་ལ་གསོལ་བ་འདེབས། །ཚད་མ་བཞི་ལྡན་་
གདམས་པའི་སྲོལ་ཆེན་གྱིས། །སྐལ་ལྡན་ཟུང་འཇུག་ལམ་ལ་དཀྲི་མཁས་པ། །རྡོ་
རྗེ་འཆང་དངོས་བསྟན་པའི་རྒྱལ་མཚན་དང་། །རྩ་བའི་བླ་མ་རྣམས་ལ་གསོལ་བ་་་་
འདེབས༑ །ཤོ་ལོ་ཀ་གཅིག་འདི་བློ་གཏེར་དབང་པོས་མཛད་པའོ། །དེ་ལྟར་གསོལ་བ་་་
བཏབ་པའི་བྱིན་རླབས་ཀྱིས། །ངེས་འབྱུང་བྱང་ཆུབ་སེམས་གཉིས་སྙིང་ལ་ཤར། །
192

འབྲས་བུའི་ཡོན་ཏན་ཐོས་པས་ཡིད་སྤྲོ་སྟེ། །གསང་ཆེན་ལམ་ལ་འཇུག་པར་བྱིན་་་་་
གྱིས་རློབས། །བསྐྱེད་པ་ཕྱི་དབྱིབས་རྡུལ་ཚོན་དཀྱིལ་འཁོར་དུ། །བུམ་པའི་དབང་་་་
བསྐུར་བསྐྱེད་རིམ་ལམ་བསྒོམས་པས། །རྩ་ཡི་འགྲོས་ཀྱིས་ལུས་ཀྱི་སྒྲིབ་སྦྱངས་ནས། །
སྤྲུལ་སྐུའི་གོ་འཕང་ཐོབ་པར་བྱིན་གྱིས་རློབས། །བྷ་ག་བྱང་སེམས་ནང་གི་དཀྱིལ་་་་་
འཁོར་དུ། །གསང་བའི་དབང་བསྐུར་གཏུམ་མོའི་ལམ་བསྒོམས་པས། །ཡི་གེ་་་
འགྲོས་ཀྱིས་ངག་གི་སྒྲིབ་སྦྱངས་ནས། ། ལོངས་སྐུའི་གོ་འཕང་ཐོབ་པར་བྱིན་གྱིས་་་་་
རློབས༑ །ཀུན་རྫོབ་བྱང་སེམས་གསང་བའི་དཀྱིལ་འཁོར་དུ། །གསུམ་པའི་དབང་་
བསྐུར་ཕོ་ཉའི་ལམ་བསྒོམ་པས། །བདུད་རྩིའི་འགྲོས་ཀྱིས་ཡིད་ཀྱི་སྒྲིབ་སྦྱངས་ནས། །
ཆོས་སྐུའི་གོ་འཕང་ཐོབ་པར་བྱིན་གྱིས་རློབས། །དོན་དམ་བྱང་སེམས་མཐར་ཐུག་་་་་་
དཀྱིལ་འཁོར་དུ། །བཞི་པའི་དབང་བསྐུར་རྦ་རླབས་ལམ་བསྒོམས་པས། ། རླུང་གི་་
འགྲོས་ཀྱིས་སྒོ་གསུམ་སྒྲིབ་སྦྱངས་ནས། །ངོ་བོ་ཉིད་སྐུ་ཐོབ་པར་བྱིན་གྱིས་རློབས། །
གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་བླ་མ་བརྒྱུད་པ་ལ་གསོལ་བ་འདེབས་པ་ལ་་་་་
གཞུང་འདི་ནི་ཤཱཀྱའི་དགེ་སློང་ཀུན་དགའ་བཟང་པོས་སྦྱར་བའོ། །དེ་མ་ཐོབ་པའི་ཚེ་རབས་་་་
ཐམས་ཅད་དུ། །མཐུན་རྐྱེན་རྒྱལ་བས་བསྔགས་པ་ཀུན་ཚང་ཞིང་། །བསམ་དོན་་་་་
ཆོས་དང་མཐུན་པར་ལེགས་གྲུབ་ནས། །སྲིད་ཞིའི་ཕུན་ཚོགས་རྒྱས་པའི་བཀྲ་ཤིས་་་་་
ཤོག ཤོ་ལོ་ཀ་འདི་མཁན་ཆེན་སངས་རྒྱས་ཕུན་ཚོགས་ཀྱིས་མཛད་པའོ། །ཐོས་པ་རྒྱ་་་་
མཚོའི་མཆོད་ཡོན་ཀུན་ནས་འཁྱིལ། །ཡོན་ཏན་མེ་ཏོག་ཚུལ་ཁྲིམས་བདུག་སྤོས་སྤྲིན། །
ཤེས་རབ་སྒྲོན་མེ་དད་པ་སྤོས་ཆུའི་མཚོ། །ཏིང་འཛིན་བདུད་རྩིའི་ཞལ་ཟས་དམ་པ་
དང༌། །བསྟོད་དབྱངས་སྙན་པའི་སིལ་སྙན་སྒྲ་འབྱིན་ཅིང་། །ཀུན་ནས་སྙིང་བརྩེ་་་
རྣམ་དཔྱོད་སྤོབས་པ་ཡི། ། གདུགས་དང་རྒྱལ་མཚན་བ་དན་བསྒྲེང་བ་ཡིས། །
བདག་ལུས་གཞལ་མེད་ཁང་བརྩེགས་རབ་བརྒྱན་ཏེ། །སྙིང་གི་ཆུ་སྐྱེས་ཐིག་ལེ་འདབ་
རྒྱས་ལ། །བརྟན་པར་བཞུགས་པའི་ཆོས་རྗེ་མཆོད་བྱེད་ཅིང་། །ངེས་པར་འདུག་་་་
པའི་ཡིད་ཀྱིས་གསོལ་འདེབས་ན། །འགྲོ་བའི་བླ་མ་རྟག་ཏུ་མཉེས་གྱུར་ཅིག །ཅེས་
193

པ་འདི་ཆོས་རྒྱལ་འཕགས་པས་མཛད་པའོ། ། སྐྱེ་བ་ཀུན་ཏུ་ཡང་དག་བླ་མ་དང་། །
འབྲལ་མེད་ཆོས་ཀྱི་དཔལ་ལ་ལོངས་སྤྱོད་ཅིང་། ། ས་དང་ལམ་གྱི་ཡོན་ཏན་ར་་་་
རྫོགས་ནས། །རྡོ་རྗེ་འཆང་གི་གོ་འཕང་མྱུར་ཐོབ་ཤོག །སྐྱེ་ཞིང་སྐྱེ་བ་དག་་་་་་
ཐམས་ཅད་དུ། །རིགས་བཟང་བློ་གསལ་ང་རྒྱལ་མེད་པ་དང་། །སྙིང་རྗེ་ཆེ་ཞིང་བླ་
མ་ལ་གུས་ལྡན། །དཔལ་ལྡན་བླ་མའི་དམ་ཚིག་ལ་གནས་ཤོག །བདག་སོགས་་་་་
གདུལ་བྱར་གྱུར་པ་ཐམས་ཅད་ཀྱང་། །ལས་འབྲས་ལྷུར་ལེན་གསུང་རབ་དོན་ལ་་་་་་
མཁས༑ །ཚུལ་ཁྲིམས་དག་ཅིང་ཐོས་ལ་མངོན་བརྩོན་པས། །ཐུབ་བསྟན་ཕྱོགས་་་་
བཅུར་རྒྱས་པར་མཛད་དུ་གསོལ། །རྒྱལ་མཚན་རྩེ་མོར་དབང་གི་རྒྱལ་པོ་ལྟར། །
ལྷག་པ་ལྷ་ཡི་གཙུག་གི་རྒྱན་གཅིག་པུ། །སྒྲུབ་པ་པོ་ལ་དངོས་གྲུབ་མཆོག་སྩོལ་མཛད། །
མཉམ་མེད་བླ་མ་མཆོག་གི་བཀྲ་ཤིས་ཤོག །དགེའོ།། །།
194

༄༅། །གསུང་ངག་རིན་པོ་ཆེ་ལམ་
འབྲས་བུ་དང་བཅས་པའི་ཁྲིད་ཀྱི་ཟིན་བྲིས་
གསང་ཆེན་བསྟན་པ་རྒྱས་བྱེད་ཅེས་བྱ་བ་ལས།
སྣང་བ་གསུམ་དུ་བསྟན་པའི་ལམ་གྱི་ཟིན་བྲིས་
ཁའུ་བྲག་རྫོང་པའི་བཞེད་པ་མ་ནོར་བ་
བཞུགས་སོ།། །།
མཁྱེན་བརྩེའི་དབང་ཕྱུག་
195

༄༅། །དུས་གསུམ་སངས་རྒྱས་ཐམས་ཅད་ཀྱི་ངོ་བོ། ལྷ་དང་བཅས་པ་
འཇིག་རྟེན་པ་ཐམས་ཅད་ཀྱི་སྐྱབས་མཁན་ཆེན་ཐམས་ཅད་མཁྱེན་པ་བློ་གསལ་རྒྱ་མཚོ་་་
གྲགས་པ་རྒྱལ་མཚན་དཔལ་བཟང་པོ་སྐུ་དྲིན་མཚུངས་པ་མ་མཆིས་པའི་ཞལ་སྔ་ནས་ཀྱི་་
ཞབས་ལ་དུས་ཐམས་ཅད་དུ་ཕྱག་འཚལ་ཞིང་སྐྱབས་སུ་མཆིའོ། །བརྩེ་བ་ཆེན་པོས་་་་་
རྗེས་སུ་གཟུང་དུ་གསོལ། བཀྲ་ཤིས་མཁའ་ཁྱབ་རྣམ་དཀར་ཕྲིན་ལས་ཀྱིས། །
སྐལ་བཟང་སྐྱེ་བོའི་ཕན་བདེ་རྒྱས་མཛད་ཅིང་། །གསང་ཆེན་བསྟན་པ་ཕྱོགས་བརྒྱར་་་
འཕེལ་མཛད་པ། །དངོས་གྲུབ་ཀུན་འབྱུང་བླ་མས་དགེ་ལེགས་མཛོད། །འདིར་་་་་
བདག་གི་ཕ་བླ་མ་རྒྱལ་དབང་རྡོ་རྗེ་འཆང་ཆེན་པོའི་ཞལ་སྔ་ནས། གསུང་ངག་རིན་པོ་་
ཆེ་སློབ་བཤད་གནང་བའི་སྐབས་བཀོད་པ་དུ་མས་མཛེས་པའི་དབུས་སུ་མཐོ་ཞིང་་་་་
བརྗིད་པའི་ཁྲི་ལ་བཞུགས་པའི་དབུ་ཐོག་ཏུ་གདུགས་དཀར་པོ། གཡས་སུ་རྒྱལ་་་་་
མཚན་༑ གཡོན་དུ་དེ་ལ་རྒྱུ་དབང་གི་དུས་རྡོ་རྗེ་སློབ་དཔོན་གྱི་དབང་རྒྱས་པར་མི་བསྐུར་ན་་་་་
གདུགས་སོགས་མི་བྱེད། རྒྱས་པར་བསྐུར་ན་གསོལ་གདབ་ཀྱི་སྐབས་འདི་བཞིན་མཛད་པ་ཡིན་་་་
གསུངས༑ ཚོགས་འཁོར་ནི་ཁྲིད་དམིགས་ཚར་ནས་མཛད་དོ། །བ་དན་རྩེ་གསུམ་པ།
མདུན་དུ་ཆུ་བཞི་སྔོན་དུ་འགྲོ་བའི་ཉེར་སྤྱོད་རོལ་མོ་དང་བཅས་པ་བཤམ། སློབ་མ་་་་་
རྣམས་འདུས་པའི་ཐོག་མར་སྣང་གསུམ་ཕ་རོལ་ཏུ་ཕྱིན་པ་དང་ཐུན་མོང་དུ་འཆད་པ་ཡིན་
གསུངས་ནས་ཆོས་གཏོར་མི་མཛད། མདོ་སྒྲུབ་དང་། ཡོན་ཏན་རྒྱ་མཚོ་མ་ཚར་་་་
སྔགས་ལམ་ཚུགས་ནས་མདོ་སྒྲུབ་ཀྱི་ཚབ་ལ་སྲུང་འཁོར་བསྒོམ། སྔགས་བྷཱ་ཡ་ནཱ་ས། སློབ་་་
མས་ཕྱི་ནང་གསང་བའི་མཎྜལ་ས་པཎ་གྱིས་ཚིགས་བཅད་མཛད་པ་ལྟར་ཕུལ། དེའི་བར་བླ་མས་་་
ཀྱེ་རྡོར་གཏོར་བསྔོ་བསྡུས་པ་མཛད། གསུམ། ལམ་འབྲས་ཕྱག་མཆོད་ཆེན་མོ་ཚར་་་་་
གཅིག་མཛད། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་་་་
འཕང་ཐོབ་པར་བྱ། དེའི་ཆེད་དུ་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་
གདམས་པ་ཟབ་མོ་གསན་ལ་ཐུགས་ཉམས་སུ་བཞེས་དགོངས་པ་བྱང་ཆུབ་ཀྱི་མཆོག་ཏུ་་
ཐུགས་བསྐྱེད་པ་གསལ་བཏབ་སྟེ་གསན་པར་ཞུ། དེ་ལ་ཐོག་མར་ཆོས་དང་ཆོས་སྨྲ་བ་
197

ལ་རྙེད་པ་དང་བཀུར་སྟིས་མཉེས་པར་བྱ་བའི་དོན་དུ་ཡོན་དབུལ་ཞིང་གསོལ་བ་གདབ་
པ་ཞེས་བྱ་བ་ཞིག་དགོས་པས། དེའི་སླད་དུ་དམིགས་པ་འདི་བཞིན་མཛོད། ད་་་་་་
ལྟར་གྱི་རྡོ་རྗེ་སློབ་དཔོན་ཐ་མལ་པ་མ་ཡིན་ཏེ་སེང་གེ་ཆེན་པོ་བརྒྱད་ཀྱིས་བཏེག་པའི་་་་་
རིན་པོ་ཆེའི་ཁྲི་པདྨ་དང་ཉི་མ་བདུད་བཞི་བརྩེགས་པའི་གདན་གྱི་སྟེང་དུ་ཟུང་འཇུག་སྐུ་་་
བཞིའི་བདག་ཉིད་ཁྱབ་བདག་ཧེ་རུ་ཀ་ཆེན་པོ་ཞལ་བརྒྱད་ཕྱག་བཅུ་དྲུག་པ། ཡུམ་རྡོ་་
རྗེ་བདག་མེད་མ་དང་མཉམ་པར་སྦྱོར་བའི་སྐུ་ཅན་དུ་གསལ་བ་ལ་བརྒྱུད་པའི་བླ་མ།
གདན་གསུམ་ཚང་བའི་ལྷ་ཚོགས། དཔའ་བོ་མཁའ་འགྲོ་ཆོས་སྐྱོང་སྲུང་མ་བསམ་་་་་
གྱིས་མི་ཁྱབ་པས་བསྐོར་ཏེ་བཞུགས་པའི་དྲུང་དུ། གསུང་ངག་རིན་པོ་ཆེ་ལམ་འབྲས་་་
བུ་དང་བཅས་པའི་གདམས་པ་ཟབ་མོ་ཞུ་བའི་ཡོན་དུ་ལུས་ལོངས་སྤྱོད་དུས་གསུམ་་་་་
བསགས་པའི་དགེ་བ་ཐམས་ཅད་རྒྱུར་བྱས་པ་ལས་བྱུང་བའི་མཆོད་པ་བསམ་གྱིས་མ་་་་
ཁྱབ་པ་འབུལ་སྙམ་པ་མཛོད་ལ། ཆུ་བཞི་སྔོན་དུ་འགྲོ་བའི་ཉེར་སྤྱོད་ཅིག་འབུལ་བར་་
ཞུ་གསུངས། སློབ་མ་རྣམས་ཀྱིས་གདངས་དང་ཕྱག་རྒྱར་བཅས་ལ། ཨོཾ་གུ་རུ་བུདྡྷ་བོ་དྷི་ས་
ཏཱ་ས་པ་རི་ཝཱ་ར་སྔོན་དུ་འགྲོ་བའི་ཆུ་བཞི་ཉེར་སྤྱོད་ཤབྡའི་བར་རོལ་ཆེན་དང་བཅས་་་་་
པས་དབུལ། རང་གི་ལུས་ཞིང་རྡུལ་གྱི་གྲངས་དང་མཉམ་པར་སྤྲུལ་ནས་བླ་མ་་་་་་་
བསྐོར་བ་ཐེངས་གསུམ་བྱ། གནས་ཁང་ཡངས་ན་དངོས་སུ་མཛད་ཅིང་། དོག་ན་བསམ་་་་
པས་རུང་གསུངས། མེ་ཏོག་བཀྱེ་བསྡུ་བྱས་ལ། མཎྜལ་ཚོམ་བུ་བདུན་མ་དབུལ། །
ཀུན་མཁྱེན་ཡེ་ཤེས་སོགས་ཤློ་ཀ་གཉིས་ཀྱིས་གསོལ་གདབ་ཚར་གཅིག །ཡང་བསྐོར་
བ་ཐེངས་གསུམ། མེ་ཏོག་བཀྱེ་བསྡུ་དང་མཎྜལ་གསོལ་གདབ་ཚར་གཅིག ། ཡང་་་་
བསྐོར་བ་ཐེངས་གསུམ། ནན་ཏན་དུ་གསོལ་བ་འདེབས་སྙམ་པས། མེ་ཏོག་བཀྱེ་་་
བསྡུ་དང་མཎྜལ་སོ་བདུན་མ། གོང་གི་མཆོད་རྫས་ནས། རྣམ་པར་མཆོད་པའི་་་་་
མཆོད་པ་ཀུན་གྱིས་མཉེས་གྱུར་ཅིག །ཨོཾ་གུ་རུ་ནས་ས་མ་ཡེ་ཧཱུྃ། གསོལ་གད་་་་་་
ཚར་གཅིག །སླར་ཡང་ནན་ཏན་དུ་གསོལ་བ་འདེབས་སྙམ་པས། སྙིམ་པ་མེ་ཏོག་་་་
དང་བཅས་ཏེ། དུས་གསུམ་སངས་རྒྱས་ཐམས་ཅད་ཀྱི་ངོ་བོ་དཔལ་ལྡན་བླ་མ་དམ་་་་་
198

པའི་ཞལ་སྔ་ནས། བདག་ཅག་འདིར་འདུས་པའི་གདུལ་བྱར་གྱུར་པ་རྣམས་ལ།
ཤིན་ཏུ་ཟབ་པའི་ཁྲིད་ཀྱི་རིམ་པ་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་་་་་
མན་ངག་གིས་རྗེས་སུ་བཟུང་སྟེ་སྐུ་དྲིན་ནོད་པར་འཚལ་ལོ། །ཞེས་ལན་གསུམ་བརྗོད་
པས་གསོལ་བ་བཏབ་ཀྱང་བཏབ་ལ་ཐེབས་ཀྱང་ཐེབས་ཏེ། ཆོས་འདིའི་རིགས་་་་་
སྐྱེས་པ་ཡིན་སྙམ་པས་སྤྲོ་བ་རྒྱ་ཆེན་པོ་བསྐྱེད། དེ་ལྟར་མཆོད་པ་དང་གསོལ་འདེབས་་
ལ་སོགས་པ་དེ་དག་བླ་མའི་ཆེ་འདོད་དམ། གོ་ལོ་ཙམ་མིན་གྱི། རྡོ་རྗེ་ཐེག་པ་
ལམ་གྱི་རྟེན་འབྲེལ་ཐམས་ཅད་བླ་མ་མཉེས་པར་བྱས་པ་ལ་བརྟེན་ནས་འགྲིགས་པར་་་་་
འགྱུར་བ་ཡིན་ཏེ། སློབ་དཔོན་ཀླུ་སྒྲུབ་ཀྱིས་རིམ་པ་ལྔ་པར། དེ་ཉིད་མི་ཟད་འདོད་
པ་ཡི། །སོགས་གསུངས་ཏེ། དེ་ཉིད་ཅེས་པས་བསྒྲུབ་བྱ་བསྟན། དེས་རང་དང་་་་
གཞན་གྱི་དོན་ཕུན་སུམ་ཚོགས་པ་ནམ་མཁའ་དང་མཉམ་པ་མི་ཟད་པ་འཐོབ་པར་འདོད་
པ་དེས། བླ་མ་ལ་ཡོན་དབུལ་དགོས་ཤིང་། དབུལ་རྒྱུའང་། གང་གང་ཅིའང་་་་་
ཆེས་ཡིད་དུ། །འོང་དང་། ཞེས་གང་སྔ་མ་ནི་ཆུ་བཞི་སྔོན་དུ་འགྲོ་བའི་ཕྱི་མཆོད། །
གང་ཕྱི་མ་ནི་ནང་དང་གསང་བ་སོགས་ཀྱི་མཆོད་པའི་ཡོ་བྱད། དེ་དག་ཀྱང་ངན་ངོན་་་་
མ་ཡིན་པར་རང་ལ་གཅེས་ཤིང་ཕོངས་ལ་ཡིད་དུ་འོང་བ་རྣམས་དབུལ་དགོས་ཤིང་། །
ཆེས་ཁྱད་ཡིད་འོང་འཕགས་པ་ཉིད། །དེ་དང་དེ་ནི་བླ་མར་དབུལ། །ཞེས་དང༌།
ཆེས་ཁྱད་པར་དུ་འཕགས་ཤིང་གཏོང་དཀའ་བ་བུ་དང་ཆུང་མ་ནས་རང་གི་སྲོག་གི་བ་་་
གྱིས་མཉེས་པར་བྱ་དགོས་པ་ཡིན་ཏེ། སྦྱིན་དཀའ་བུ་དང་ཆུང་མ་དང༌། །རང་གི་་་་
སྲོག་ཀྱང་གཏོང་བྱ་ན། །ལོངས་སྤྱོད་གཡོ་བས་སྨོས་ཅི་དགོས། །ཞེས་གསུངས་སོ། །
དེའི་འཐད་པ་རིམ་ལྔའི་འགྲེལ་བ་ནོར་བུའི་ཕྲེང་བར། གང་གིས་བསྐལ་པ་བྱེ་བ་ནི། །
བརྒྱ་ཕྲག་ཏུ་ཡང་རྙེད་དཀའ་བའི། །སངས་རྒྱས་ཉིད་ཀྱང་བརྩོན་ལྡན་ལ། །ཚེ་འདི་
ཉིད་ལ་སྟེར་བར་བྱེད། །ཅེས་གསུངས་ཏེ། སངས་རྒྱས་ཐོབ་པའི་རྒྱུའི་གཙོ་བོ་་་་
ཚོགས་གཉིས་ཡིན་ལ། ཡེ་ཤེས་ཀྱི་ཚོགས་ཀྱང་བསོད་ནམས་ཀྱི་ཚོགས་བསགས་པ་
ལས་སྐྱེ་བར་འགྱུར་ཞིང་། བསོད་ནམས་གསོག་པའི་ཐབས་ཀྱི་གཙོ་བོ་བླ་མ་མཉེས་་་་
199

པར་བྱ་བ་ཡིན་ཏེ། གསང་བ་འདུས་པར། སངས་རྒྱས་དང་བྱང་ཆུབ་སེམས་དཔའ་
གངྒཱའི་ཀླུང་གི་བྱེ་མ་སྙེད་དང་མཉམ་པ་ལ་བསྐལ་པ་གངྒའི་ཀླུང་གི་བྱེ་མ་སྙེད་དང་མཉམ་
པར་བསྙེན་བཀུར་བ་ལས། གང་གིས་རྡོ་རྗེ་སློབ་དཔོན་གྱི་བ་སྤུའི་བུ་ག་གཅིག་ལ་་་་་
སྣུམ་གྱིས་བྱུག་པ་བྱས་པའང་ཆེས་བསོད་ནམས་ཁྱད་པར་འཕགས་སོ། །ཞེས་སངས་་་་
རྒྱས་དང་བྱང་ཆུབ་སེམས་དཔའ་གྲངས་དེ་ཉིད་ལ་ཡུན་དེ་ཙམ་དུ་མཆོད་ཅིང་བསྙེན་་་་་
བཀུར་བ་ལས། མཚན་ཉིད་དང་ལྡན་པའི་རྡོ་རྗེ་སློབ་དཔོན་ལ་ཞབས་ཏོག་གི་བསམ་་་
པས༑ བ་སྤུའི་བུ་གར་སྣུམ་གྱིས་བྱུག་པ་ཁྱད་པར་དུ་འཕགས་པ་སོགས་སྒྲུབ་ཕྱོགས་་་་
ཀྱི་ལུགས་བསམ་གྱིས་མི་ཁྱབ་ཅིང་། དགག་པའི་ཕྱོགས་ཀྱང་རྡོ་རྗེ་གུར་ལས། །
གང་གིས་བླ་མར་གསོལ་མ་བཏབ། །དེ་ནི་རིགས་སུ་སྐྱེ་བ་མེད། །ཅེས་བླ་མ་་་་་
གསོལ་བ་མ་བཏབ་པའམ། བཏབ་ཀྱང་ཁས་མ་བླངས་ན་ཆོས་འདིའི་རིགས་སུ་་་་་
སྐྱེས་པ་ཞེས་བྱ། སྒོམ་སྒྲུབ་ཉན་བཤད་གང་བྱས་ཀྱང་ཇི་ལྟ་བ་མི་འབྱུང་བར། ངལ་་
བ་དོན་མེད་དུ་འགྱུར་བ་ལས། ད་ལམ་འདིར་མཆོད་ཅིང་གསོལ་བ་བཏབ། བླ་་་་
མས་ཀྱང་ཁས་བླངས་པས་ཆོས་འདིའི་རིགས་སུ་སྐྱེས་ཏེ། ཐོས་བསམ་སྒོམ་སྒྲུབ་གང་་
བྱེད་ཀྱང་། དབང་ཐོབ་ཅིང་ཕུན་སུམ་ཚོགས་པའི་ལེགས་ཚོགས་ཀྱི་རྟེན་འབྲེལ་་་་་
ཐམས་ཅད་བདེ་བླག་ཏུ་འགྲིགས་པ་ཡིན་གསུངས། ༠ དེ་ལྟར་དཔོན་སློབ་འདུས་ནས་
འཆད་ཉན་བྱེད་པའི་ཐོག་མར་ཆོས་ཉན་པའི་ཀུན་ཏུ་སྤྱོད་པ་གསལ་གདབ་པ་ཞེས་བྱ་བ་
སྟོན་པར་བྱའོ། །དེའང་། མདུན་དུ་དུལ་བར་འདུག་པ་དང་། །གོས་སོགས་ཚུལ་
ནི་བསྡམ་པ་དང་། །པུས་བཙུགས་ཐལ་མོ་སྦྱར་བ་དང་། །ཉན་སོགས་འདོད་པས་་་་་
གསོལ་གསུམ་གདབ། །ཅེས་གསུངས་པ་ལྟར། སྤྱིར་ཆོས་ཉན་པའི་ལུས་ཀྱི་ཀུན་ཏུ་
སྤྱོད་པ་ནི། བླ་མའི་མདུན་གྱི་དྲང་ཐད་དུ་སྡོད་པར་བྱ་བ་ཡིན་གྱི། རྒྱབ་དང་གློ་་་་
སོགས་སུ་མི་སྡོད། ཁྱད་པར་ཟུར་ཐད་དུ་འདུག་ན་བར་ཆད་མང་བས་སྤང་བར་བྱ་་་་
ཞིང་༑ ཅི་སྟེ་སྟབས་ཀྱིས་མ་འཁྱུད་པར་གློ་སོགས་སུ་སྡོད་དགོས་པ་བྱུང་ནའང་མདུན་་
དུ་ཡོད་པའི་བསམ་པ་བྱ། འདུག་སྟངས་པུས་བཙུགས་སུ་གསུངས་ཀྱང་། རྡོ་རྗེ་་་་་
200

ཐེག་པ་འདིར། སངས་རྒྱས་པ་རྣམས་ལ་རྡོ་རྗེའི་གདན་བསྔགས་ཏེ། ཞེས་གསུངས་
པ་ལྟར། རབ་རྡོ་རྗེའི་སྐྱིལ་ཀྲུང་ངམ། མིན་ནའང་སེམས་དཔའི་སྐྱིལ་ཀྲུང་བདེ་བར་
བཅའ༑ ལུས་དྲང་པོར་བསྲངས་བ་ལས་ཅུང་ཟད་འདུད་པ་དང་བཅས་པས། ཕན་་་་
ཚུན་སྙེས་པ་དང་། ཉལ་བ་དང་། མགོ་གཡོགས་པ་དང་། ལག་པས་འགྲམ་པར་
བརྟེན་པ་དང་། གདུགས་དང་མཚོན་ཆ་ཐོགས་པ་སོགས་མ་གུས་པའི་སྤྱོད་ལམ་་་་་
ཐམས་ཅད་སྤངས་ཤིང་། སྔགས་ཀྱི་ཐེག་པ་འདིར་རྡོ་རྗེའི་ལུས་ལ་གནད་དུ་བསྣུན་པ་་
ཡིན་པས། ཆོས་ཞུ་བ། སྒོམ་པ་སོགས་ཐམས་ཅད་ལུས་གནད་དྭངས་སིང་ངེ་བ་རེ་་
བཅས་ནས་བྱས་པས་རྒྱུད་ལ་བདེ་ཆེན་གྱི་ཡེ་ཤེས་མྱུར་དུ་སྐྱེ་བའི་རྟེན་འབྲེལ་ཡོད་་་་་
ཡིན་གསུངས། སེམས་ཀྱི་བསམ་པ་ནི། མདོ་ལས། ལེགས་པར་རབ་ཏུ་ཉོན་ལ་་
ཡིད་ལ་ཟུང་ཞིག་དང་། ཞེས་གསུངས་པ་ལྟར། ལེགས་པར་ཉན་པ་ནི། སྣོད་ཁ་་
སྦུབས་ཀྱི་སྐྱོན་སྤོང་པ་སྟེ། དེའང་དཔེར་ན་དབྱར་གྱི་དུས་ཆར་གྱི་རྒྱུན་དྲག་ཏུ་འབབ་་་
པའི་སར་སྣོད་ཁ་ཅིག་ཁ་སྦུབས་ནས་བཞག་ན། ལོ་ཟླ་བར་ཉིན་མཚན་བར་མ་ཆད་་་་
པར་ཇི་ཙམ་འབབས་ཀྱང་སྣོད་དེའི་ནང་དུ་ཟེགས་མ་གཅིག་ཀྱང་འགྲོ་བར་མི་ནུས་་་་་
བཞིན་དུ། ཆོས་ཉན་པའི་ཚེ་གཉིད་རྨུགས་སམ། ཤེས་པ་རྒྱ་ཡན་དུ་བཏང་ནས་་་་་
ཆོས་གྲལ་དུ་བསྡད་ན། ཆོས་ཇི་ཙམ་བཤད་ཀྱང་རྒྱུད་ལ་འཇགས་པའམ། དོན་ལ་་་
ཟིན་རྒྱུ་ཏིལ་འབྲུ་ཙམ་ཡང་མེད་པར་རྣ་བར་ཆུ་སྒྲ་ཤང་ངེ་བ་ཟེར་བ་དེ་འོང་ལ། དེ་ལྟ་་་
བུའི་ཆོས་ཉན་ལོ་ཟླར་བྱས་ཀྱང་ཕན་ཡོན་ཅུང་ཟད་ཀྱང་མེད་པའི་ཁར་ཆོས་ལ་བརྟེན་་་་་
པའི་ཉེས་པ་དུ་མ་ཡོད་པས་ཆོས་ཉན་པའི་ཚེ་ཤེས་པ་གཞན་ལ་མ་ཡེངས་པར་བྱས་ལ།
ཆོས་དེའི་ཚིག་དོན་ལ་གཞིག་པ་གཞུག །ཡིད་ལ་གང་འཇགས་བྱ་སྟེ། སྣོད་་་་
སྦུབས་པ་ལྟ་བུའི་སྐྱོན་སྤང་། དེ་བཞིན་དུ། རབ་ཏུ་ཉོན་ཅེས་གསུངས་པའི་དོན་་་་་
སྣོད་དྲི་མ་ཅན་གྱི་སྐྱོན་སྤོང་པ་སྟེ། དཔེར་ན་སྣོད་ཁ་བསླངས་པ་རྐྱང་པས་མི་ཆོག །
དེའི་ནང་དུ་དུག་གམ་མི་གཙང་བ་ནས་ཐ་ན་དུ་བའམ་ཐལ་བའི་བར་གང་ཡོད་ཀྱང་།
དེ་དག་མ་བསལ་བར་ཆུ་ནས་བདུད་རྩིའི་བར་གྱི་བཅུད་གང་བླུགས་ཀྱང་སྲོག་འཕྲོག་་་་་
201

པའམ་ནད་བསྐྱེད་པ་སོགས་འབྱུང་བས་བཅུད་དེའང་ཆུད་ཟོས་པར་འགྱུར་ལ། ད་་་་་་
དག་ཕྱིར་བསལ་ནས་བདུད་རྩིའི་བར་གྱི་བཅུད་གང་བླུགས་དེ་དང་དེས་བྱ་བ་སྐྱོན་མེད་
དུ་བྱེད་ནུས་པ་ལྟར། ཆོས་ཀྱི་ཚིག་དོན་བློ་ཡུལ་དུ་འཇགས་པ་ཙམ་གྱིས་མི་ཆོག་གི །
ཆོས་ཉན་པའི་བསམ་པ་བདག་གིས་ཆོས་འདི་ཉན་ལ། རང་མི་དགའ་བ་འདི་ལྟ་བུ་ཞིག་
དམའ་དབབ་པར་བྱའོ་སྙམ་པ་ལྟ་བུ་ཞེ་སྡང་གིས་ཀུན་ནས་བསླངས་པ་དང་། ཡུལ་་་་
ཕྱོགས་འདི་འདྲ་ཞིག་ཏུ་ཆོས་འདི་འདྲ་ཞིག་བཙོངས་ནས་རྙེད་པ་བསྒྲུབ་པར་བྱའོ་སྙམ་པ་་
སྟེ་འདོད་ཆགས་ཀྱི་དང་། རང་གི་འགྲན་ཟླར་གྱུར་པ་རྣམས་ལས་ལྷག་པ་ཞིག་བྱ་་་་
སྙམ་པ་ལྟ་བུ་ང་རྒྱལ་དང་ཕྲག་དོག་སྟེ། མདོར་ན་དུག་གསུམ་གྱི་བསམ་པས་ཀུན་་་་་
ནས་བསླངས་པའི་ཐོས་བསམ་སྒོམ་གསུམ་གང་བྱས་རུང་། འདོད་ཆགས་ཞེ་སྡང་གཏི་
མུག་གསུམ། །དེས་བསྐྱེད་ལས་ནི་མི་དགེ་བ། །ཞེས་གསུངས་པས། འཕྲལ་་་་་
དགེ་བ་ལྟར་སྣང་ཡང་། ཕུགས་ངན་སོང་ཁོ་ནར་ངེས་པར་འགྲུབ་པར་བྱེད་པས་ན། །
སེམས་ཀྱི་ཀུན་སློང་ངན་པ་ཐམས་ཅད་རྒྱང་བསྲིངས་ཏེ། སེམས་ཅན་ཐམས་ཅད་ཀྱི་་་་
དོན་དུ་སངས་རྒྱས་ཐོབ་འདོད་ཀྱི་ལྷག་པའི་བསམ་པས་ཟིན་པར་བྱས་ལ། དྲི་མ་ཅན་
གྱི་སྐྱོན་སྤོང་བར་བྱ་གསུངས། དེ་བཞིན་དུ་ཡིད་ལ་ཟུང་ཞིག །ཅེས་པའི་དོན། །
སྣོད་ཞབས་རྡོལ་གྱི་སྐྱོན་སྤོང་དགོས་ཏེ། དཔེར་ན་སྣོད་ཞབས་རྡོལ་བའམ་གས་པ་ལྟ་
བུ་དེར་བཅུད་ཇི་ཙམ་བླུགས་ཀྱང་ཕྱིར་བུད་ནས་ནང་དུ་ཅུང་ཟད་ཀྱང་མི་ཆགས་པ་བཞིན་
དུ༑ ཆོས་ཉན་པའི་ཚིག་དོན་རྣམས་བསམ་ཞིང་ཡིད་ལ་མ་བརྗེད་པར་མ་བཟུང་ན་་་་་
བར་བཤད་པ་ན་མགོ་བརྗོད། མཇུག་བཤད་ཙ་ན་བར་བརྗོད། ཆོས་གྲྭ་ནས་་་་་
ལངས་པ་དང་ཐ་མལ་དུ་ཁྲེས་སེ་ཚིག་དོན་འདིའོ་ཞེས་བརྗོད་རྒྱུ་ཡོད་པ་ལྟ་ཅི་སྨོས།
མིང་ཙམ་ཡང་བཤད་རྒྱུ་མེད་པ་ཞིག་འབྱུང་བས། དྲན་འཛིན་ཆེན་པོས་ཡང་དང་ཡང་་་་
དུ་བསྐྱར་ཏེ། ཇི་སྲིད་ཉམས་སུ་མ་མྱོང་གི་བར་དུ་ནམ་ཡང་བརྗེད་པ་མེད་པར་ཡིད་ལ་
གསལ་བ་ཞིག་གལ་ཆེ་གསུངས། དེ་བཞིན་དུ་སློབ་དཔོན་དབྱིག་གཉེན་གྱིས་རྣམ་་་་་
བཤད་རིག་པར། ང་རྒྱལ་དང་ནི་མ་དད་དང་། །དོན་དུ་མི་གཉེར་བ་ཉིད་དང་། །
202

1
 ཕྱི་རོལ་རྣམ་གཡེང་ཡིད་བསྡུས་དང་། །སྐྱོ་བ་ཉན་པའི་དྲི་མ་ཡིན། །ཞེས་གསུངས་་་
ཏེ༑ ང་རྒྱལ་གྱིས་ཆོས་ཉན་པ་ནི་བླ་མ་ལས་རང་ཉིད་རིགས་ལང་ཚོ་ཐོས་པ་ལ་སོགས་
པ་ཁྱད་པར་འཕགས་མོད། འོན་ཀྱང་ཆོས་འདི་ཐོབ་པའི་ཕྱིར་ཙམ་དུ་ཉན་ལོ་བྱ་སྙམ་
པས་ཉན་པ་དེ་ནི་ཤིན་ཏུ་ཉེས་པ་ཆེ་བས། བདག་ཉིད་ལ་ནད་པ། བླ་མ་ལ་སྨན་་་་་
པའི་འདུ་ཤེས་བཞག་སྟེ་ཤིན་ཏུ་གུས་པའི་སྒོ་ནས་ཉན། མ་དད་དང་ཞེས་པ་ནི།
ཆོས་དང་བླ་མ་ལ་དད་པ་ཏིལ་འབྲུ་ཙམ་མེད་ཀྱང་། གང་སྐད་ཟེར་རམ། ཆོས་་་་
འདྲ་ཞིག་ཡོད་དམ་སྙམ་དུ་སྐྱོན་རྟོག་པ་ཁོ་ན་ལ་ཆས་པ་སྟེ། དེང་སང་གི་མ་བསྐོར་་་་་
དགུ་བསྐོར། མ་ཐོས་དགུ་ཐོས་འདི་པ་ཆོས་འདི་མང་ངོ༌། །ཉུང་ངོ༌། ། བླ་མ་ནི་མ་
སྦྱངས་སོ། །མི་མཁས་སོ། །འདིའི་ཐད་དུ་ཆོག་ནོར་ཉོག་ནོར་ཞེས་སྨྲ་བ། དགེ་་་
བཤེས་བཀའ་གདམས་པ་རྣམས་ཀྱི་གསུང་སྒྲོས་ལས། སློག་གཤམ་དྲུད་པ་ཞེས། །
སློག་པ་རིང་པོ་ཞིག་སྲང་མདོ་རྣམས་སུ་དྲུད་ནས་ཕྱིན་ན། གསེར་དངུལ་སོགས་དངོས་
པོ་དག་པ་རྣམས་ནི་གཅིག་ཀྱང་མི་འབྱར་ལ། མི་གཙང་བ་དང་སྦར་སྦུར་སོགས་གང་་་་
rt，
ངན་པ་ཐམས་ཅད་འཇུས་ཡོང་བ་བཞིན། བླ་མ་དང་ཆོས་ཀྱི་ཡོན་ཏན་ནམ་ཡང་མི་་་་
མཐོང་ལ། སྐྱོན་ཅུང་ཟད་ཙམ་ཡང་ཆེད་འཛིན་བྱེད་པ་དེ་ལྟ་བུས་ནི་བསྐལ་བར་ཆོས་་་་
ཉན་ཡང་ཕན་ཡོན་ཏིལ་འབྲུ་ཙམ་ཡང་མི་འབྱུང་བའི་ཁར་ཆོས་ལ་བརྟེན་པའི་ལས་ངན་་་་
ཚབས་པོ་ཆེ་བསམ་གྱིས་མི་ཁྱབ་པ་གསོག་པ་ཡིན་པས། བླ་མའི་སྣང་ཚུལ་ཇི་ལྟར་་་་་
སྟོན་ཀྱང་ང་རང་གི་སྣང་བ་མ་དག་པ་ཡིན། བླ་མ་ལ་མ་ལེགས་པ་ག་ལ་མངའ་སྙམ་དུ་
དད་པ་བསྐྱེད། ཆོས་ཀྱང་རྒྱས་བསྡུས་གང་ཡོད་ཀྱང་བདེ་བར་གཤེགས་པས་གདུལ་་་་
བྱ་ཐམས་ཅད་ཀྱི་བསམ་པ་དང་མཐུན་པར་ཆོས་གསུངས་པ་ཡིན་གྱི། བདག་གཅིག་་་་
པོ་ལ་དགོངས་ཏེ་གསུངས་པ་ག་ལ་ཡིན། དེས་ན་རང་གི་ཡིད་ལ་མི་འབབས་ཀྱང་།
དེ་དང་དེས་འདུལ་བའི་གདུལ་བྱ་གཞན་དུ་མ་ཡོད་པས། གང་ལ་ཅི་དགའ་བར་ཆོས་་་
སྟོན་པ་ངོ་མཚར་སྙམ་དུ་དད་པ་ཆེར་བསྐྱེད་གསུངས། དོན་དུ་མི་གཉེར་བ་ཉིད་དང་། །
ཞེས་པ་ནི། ཆོས་ཉན་པ་ན་ཞོར་ཆོས་སམ། ཁྲལ་ལྟ་བུ་མ་གཏོགས་ཆོས་ལ་དོན་དུ་
203

གཉེར་བའི་བློ་མེད་པར་གལ་ཆུང་ཆོས་དང་། གལ་ཆེ་ཤོས་འཕྲལ་གྱི་བྲེལ་སྤྱོད་ལ་་་་་
བྱས་ནས་ཆོས་ཐུན་གྱི་མགོ་མཇུག་ཤོར་བའམ། ཐུན་རིལ་པོ་ཆག་ཀྱང་ཉམས་སྙམ་་་་
གང་ཡང་མེད་པར་ཕོངས་མེད་དུ་བསྒྱུར་འཇོག་པ་དེ་འདྲའང་བྱར་མི་ཉན་པས། ཆོས་་
དེ་ཚུགས་ནས་མ་གྲོལ་གྱི་བར་དུ་གཞན་ཐམས་ཅད་ཅམ་གྱིས་བཞག་ལ། བསམ་རྒྱུ་་་
ཆོས་དེ་ལས་མེད་པ་ཞིག་བྱ་གསུངས། ཕྱི་རོལ་རྣམ་གཡེང་ཞེས་པ་ནི་ཆོས་གྲྭ་དེར་་་་་
སླེབས་པ་ན་དབང་པོ་དྲུག་ཡུལ་ལ་རྒྱ་ཡན་དུ་བཏང་སྟེ། རེས་ཁང་པའི་གདུང་ཙ་ན་་་་་
ཡར་བལྟ་རྟོག །རེས་བཞད་སྒྲོས་དང་བཞད་གད། དེ་ལྟ་བུ་མ་ཡིན་ནའང་འོག་འགྱུ་
རྒྱ་འབྱམས་པའི་ངང་ལ་ཆོས་གྲོལ་བ་དེ་ཙམ་ངོ་ཤེས་པ་དེ་ལྟ་བུ་བྱར་མི་ཉན་པས་སྒོ་་་་
གསུམ་འཇུག་པ་གཅིག་ཏུ་དྲིལ་ནས་ཉན་པར་བྱེད། ཡིད་བསྡུས་དང་ཞེས་པ་ནི། །
འགའ་ཞིག་རྒྱུན་དུ་དགེ་སྦྱོར་ལ་དོ་གལ་མེད་ཀྱང་། ཆོས་གྲྭ་དེར་སླེབས་པ་ན། ཁོ་
སྒོམ་བཟང་དུ་སོང་ནས་ཆོས་ལ་རྣ་བ་མི་གཏོད་པར་མཉམ་བཞག་བྱེད་པ་དང་། ལ་ལ་
མུན་ཆེན་གཉིད་ལོག་ལྟ་བུར་ཡིད་ནང་དུ་བསྡུས་ནས་ཆོས་ཀྱི་ཚིག་དོན་ལ་ཡིད་མི་གཏོད་་
པ་ལྟ་བུ་སྤངས་ནས་རྣ་བ་བླགས་ཏེ་ཉན་པར་བྱེད་དོ། །སྐྱོ་བ་ཉན་པའི་དྲི་མ་ཡིན། །
ཅེས་པའི་སྐྱོ་བ་ལ། མི་ཤེས་པས་སྐྱོ་བ་ནི་ལས་དང་པོ་པ་འགའ་ཞིག་ཇི་ཙམ་འབད་་་་
ནས་ཉན་བློ་བྱས་ཀྱང་ཚིག་དོན་ཇི་ལྟ་བ་གོ་བར་མ་ནུས་པས་སྐྱོ་སྟེ། ཤེས་ནི་མི་ཤེས་་་་
པར་འདུག་པས། ང་རང་ཉན་ཀྱང་རྡུགས་པ་འདྲ། གཞག་གམ་སྙམ་པའི་བློ་ཤར་་་་
ན༑ དེ་འདྲ་ཅི་ཞིག་དགོས་མི་ཤེས་པས་ཀ་ཉན་དགོས་པ་ཡིན་གྱི། ཤེས་ན་ཉན་པ་་་
ལ་དགོས་པ་མེད་དེ། གྲུབ་ཟིན་བསྒྲུབ་པ་དང་མཚུངས། དེས་ན་ཡང་ནས་ཡང་་་་
ཉན་པས་གོ་བ་ཇེ་དྲག་ཇེ་དྲག་ལ་སོང་ནས་མཐར་ཚིག་དོན་ཐམས་ཅད་ལ་རང་དབང་་་་་
ཐོབ་པ་ཞིག་འབྱུང་བས། ཆེད་དུ་འབད་ཅིང་ཉན་པར་བྱེད། ཐུན་ཆེས་པས་སྐྱོ་་་་་
ནི༑ འགའ་ཞིག་ཆོས་ཐུན་ཆེས་པ་ན་དེ་ཉན་མི་ནུས་པར། ད་གང་བྱེད། གྲོལ་ན་
དགའ་སྟེ་སྙམ་པའི་རྟོག་པ་འཆར་བས། ཆོས་ཐུན་ཆེས་པ་ལ་སྐྱོན་ཅི་ཡོད། སྔོན་གྱི་
དུས་སུ་ཐུབ་པའི་དབང་པོ་རྒྱལ་པོར་འཁྲུངས་པ་ན། ཡུལ་དེར་ཆོས་ཀྱི་སྒྲ་མི་གྲག་་་་་
204

ཅན
ཅིང་༑ རྒྱལ་པོ་སྔོན་གྱི་བག་ཆགས་སད་ནས་ཆོས་དོན་དུ་གཉེར་བར་གྱུར་ཏེ། ཆོས་
ཚིག་བཞི་པ་གཅིག་གི་དོན་དུ་སྐུ་ལུས་ལ་མར་མེ་སྟོང་བཙུགས་ཏེ་ཆོས་གསན་པ་ལྟ་བུ་་་་
དཀའ་བ་དུ་མས་ཆོས་བཙལ་བའི་ཚོད་ན། རང་རེ་རྣམས་འབད་མེད་དུ་དམ་པའི་ཆོས་
ཉན་ཆོག་པ་བསྐལ་པ་དཔག་ཏུ་མེད་པ་ནས་བསོད་ནམས་བསགས་པ་ཡིན་ལ། ད་་་་
བཞིན་དུ་སྔོན་དགེ་སློང་ཞིག་གིས་ནེལ་ཁ་ཞིག་ན་ཆོས་སྟོན་པ་ན་དེའི་ཉེ་འཁོར་གྱི་རྫིང་་་་
བུ་ཞིག་ན་གནས་པའི་སྦལ་པ་ཞིག་ཀྱང་དེར་ཐོན་ནས་ཆོས་ཀྱི་སྒྲ་རྣ་བར་ལྷང་ངེ་ཐོས་་་་་
པའི་ངང་ལ། གནག་རྫི་དགའ་བོ་ཞེས་པས་འཁར་བ་བཙུགས་པའི་རྐྱེན་གྱིས་སྦལ་བ་་
ཤི་སྟེ། ཆོས་ཀྱི་སྒྲ་ཐོས་བཞིན་དུ་ཤི་བའི་ཕན་ཡོན་གྱིས་གཞན་འཕྲུལ་དབང་བྱེད་ཀྱི་་་
ལྷར་སྐྱེས་པ་དང་། དགེ་སློང་ཞིག་རྒྱུན་དུ་མདོ་སྡུད་པ་ཞལ་འདོན་དུ་མཛད་པའི་བྲང་་་
ཁང་གི་གདུང་ཁང་ན་ཐི་བ་ཞིག་ཉལ་གྱིན་ཡོད་པ་ཚེའི་དུས་བྱས་ནས་མདོ་ཐོས་པའི་ཕན་
ཡོན་གྱིས་མི་ལུས་ཐོབ། ཆོས་སྒོར་ཞུགས་ནས་ཐི་བའི་དུས་ཀྱི་གང་ཐོས་པ་ཡན་ཆད་་་་
ཀྱི་མདོ་བསླབ་མ་དགོས་པར་ཤེས་པ་ལྟ་བུར་དུད་འགྲོས་ཆོས་ཀྱི་དོན་གོ་བ་མེད་ཀྱང་སྒྲ་་
ཐོས་པ་ཙམ་ལའང་ཕན་ཡོན་དེ་ལྟ་བུ་ཡོད་ན། སྤྱིར་ཐེག་པ་ཆེན་པོ། དེ་ལས་ཀྱང་་་
རྡོ་རྗེ་ཐེག་པ། དེ་ལས་ཀྱང་གསུང་ངག་རིན་པོ་ཆེ་ལྟ་བུའི་ཆོས་མི་ཚེ་ཧྲིལ་པོར་ཉན་རྒྱུ་
བྱུང་ཡང་ཐུང་བ་ཙམ་མ་གཏོགས་ཡུན་རིང་བའི་སྐྱོན་མེད་ལ། དེས་ན་འདི་ལྟ་བུ་་་་
ཆོས་ཉན་དུ་ཡོད་པ་བསྐལ་པ་དུ་མ་ནས་བསོད་ནམས་བསགས་པ་ཡིན་སྙམ་དུ་ཡིད་ལ་་་་
དྲན་པར་བྱེད། དེ་ལྟར་སྐྱོན་དྲུག་སྤངས་ཏེ། འདུ་ཤེས་ལྔའི་སྒོ་ནས་ཆོས་ཉན་པར་་་་
བྱེད༑ དེའང་བླ་མ་ལ་སྨན་པའི་འདུ་ཤེས། བདག་ཉིད་ལ་ནད་པའི་འདུ་ཤེས།
ཆོས་ལ་སྨན་གྱི་འདུ་ཤེས། ཉམས་སུ་ལེན་པ་ལ་ནན་ཏན་དུ་སྒྲུབ་པའི་འདུ་ཤེས།
གྲོགས་ལ་ནད་གཡོག་གི་འདུ་ཤེས་བསྐྱེད་དེ་ཉན་པར་བྱ་གསུངས་ལ། ༠ འདི་དག་་་་
ཀྱང་རྩ་བར་གྱུར་པ་རྗེ་བཙུན་རྩེ་མོས་མཛད་པའི་ཆོས་ལ་འཇུག་པའི་སྒོ་ལ་བརྟེན་ནས་་་་་
འཆད་ལ། དེ་བཞིན་དུ་རྒྱུད་སྡེའི་དབྱེ་བ་སོགས་རྒྱུད་སྡེ་སྤྱིའི་རྣམ་གཞག་ནས་འབྱུང་་་་
བ་བཞིན་བྱེད། རང་ལུགས་ཀྱི་རྩ་བའི་གྲུབ་མཐའ་ཡེ་མ་ནོར་བར་བྱས་ལ། དེའི་་་་་
205

སྟེང་དུ་མཁས་པ་གཞན་གྱི་གསུང་རབ་ནས་རང་ལུགས་དང་མི་འགལ་བའི་ལེགས་་་་་
བཤད་དང་། མདོ་རྒྱུད་བསྟན་བཅོས་དྲི་མ་མེད་པའི་ལུང་རྒྱ་མཚོ་ལྟ་བུས་བརྒྱན་ཏེ་་་་
འཆད་ཤེས་ན་ཤིན་ཏུ་ལེགས་ཤིང་མཁས་པ་དགའ་བ་སྐྱེད་ནུས་པ་ཡིན། རྩ་བའི་གྲུབ་
མཐའ་ངོས་མ་ཟིན་པར་དཔེ་འཁྱམས་མང་པོ་བལྟས་པའི་བཤད་ཡམ་ལ་སྙིང་པོ་ཅི་ཡོད་་་་
གསུངས༑ དེ་ལྟར་ཆོས་ཉན་པའི་ཀུན་སྤྱོད་ཤེས་ནས།། ༈ འདིར་གང་འཆད་པ་་
དང་ཉན་པར་བྱ་བའི་ཆོས་ནི། དུས་གསུམ་སངས་རྒྱས་ཐམས་ཅད་ཀྱི་བགྲོད་པ་
གཅིག་པའི་ལམ། སངས་རྒྱས་ཀྱི་གསུང་རབ་ཟབ་མོ་མདོ་སྡེ་དང་རྒྱུད་སྡེ་ཐམས་ཅད་
ཀྱི་དོན་གྱི་བཅུད་ཕྱུང་བ། རྣལ་འབྱོར་གྱི་དབང་ཕྱུག་ཆེན་པོ་རྗེ་བཙུན་བིརྱ་པ་ཆེན་་་་་
པོའི་གསུང་ངག །མཁས་པ་རྣམས་བགྲོད་པར་བྱ་བའི་འཇུག་ངོགས། མདོ་རྒྱུད་མ་
ལུས་པ་གསལ་བར་བྱེད་པའི་སྒྲོན་མེ། བསོད་ནམས་དང་མི་ལྡན་པ་རྣམས་ཀྱིས་་་་་
རྟོགས་པར་དཀའ་བ། མྱ་ངན་ལས་འདས་པའི་གྲོང་ཁྱེར་དུ་འཇུག་པ་རྣམས་ཀྱི་ཐེམ་་་་
སྐས༑ རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་ཀྱི་རང་བཞིན་སྟོན་་་་་
པར་བྱེད་པ། གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་གདམས་ངག །
འབྲས་བུ་ལམ་དང་བཅས་པའི་གདམས་ངག །གཅིག་ཤེས་པས་མང་པོ་ཤེས་པ་ལ་་་་་
གདམས་ངག །སྐྱོན་ཡོན་ཏན་དུ་སློང་བའི་གདམས་ངག ། བར་ཆད་དངོས་གྲུབ་ཏུ་་་
ལེན་པའི་གདམས་ངག །ཏིང་ངེ་འཛིན་ངོ་ཤེས་པས་བསམ་གཏན་གྱི་གེགས་སེལ་་་་་
བའི་གདམས་ངག །བར་ཆད་ངོ་ཤེས་པས་བདུད་ཀྱི་གེགས་སེལ་བའི་གདམས་ངག །
གསེར་འགྱུར་གྱི་རྩི་ལྟ་བུའི་གདམས་ངག །རྩ་བ་རྡོ་རྗེའི་ཚིག་རྐང་། སྡེ་སྣོད་གསུམ་
གྱི་དོན་གྱི་དེ་ཁོ་ན་ཉིད་གསལ་བར་བྱེད་པའི་གཞུང་ཆུང་ཡིད་བཞིན་གྱི་ནོར་བུ་ལྟ་བུ་འདི་
ནི་གང་ཉན་པ་དང་བཤད་པར་བྱ་བའི་ཆོས་ཡིན་ལ། དེ་འཆད་ཐབས་ཀྱི་མན་ངག་་་་་
གང་གིས་འཆད་པ། དེས་བཤད་པ་ལྟར་ཉམས་སུ་བླང་བ། ཉམས་སུ་བླངས་པའི་
རྣལ་འབྱོར་པ་ལ་གསང་བ་བཅུས་རྒྱས་བཏབ་སྟེ་སྐལ་ལྡན་གྱི་སློབ་མ་ལ་ཕན་པར་་་་་
གདམས་པར་བྱ་བ་རྣམ་པ་གསུམ་གྱིས་བསྡུས་པ་ལས། དང་པོ་ནི། ཚད་མ་སྙན་་་་་
206

བརྒྱུད་བཞི་ཡིས་སྤྲོས་པ་གཅད། །ཅེས་གསུངས་པ་ལྟར། ཚད་མ་བཞི་དང་སྙན་་་་་་
བརྒྱུད་བཞིས་གདམས་ངག་ཕལ་ཆེ་བའི་སྤྲོས་པ་གཅོད་པར་བྱེད་པ་ཡིན་ལ། དེའང་་་་
གང་ཞེ་ན། སམྦུ་ཊི་ལས། བསྟན་བཅོས་ཚད་མ་སློབ་དཔོན་དང་། །ལུང་གི་རྗེས་
འབྲངས་དེ་ཉིད་རིག །གསང་སྟོན་དེ་ཉིད་དངོས་པོ་ཡང་། །གཅིག་ནས་གཅིག་་་་་་
བརྒྱུད་ཤེས་པར་བྱ། ། བླ་མ་རབ་ཀྱི་ཞལ་ལས་བླང་། །ཞེས་གསུངས་པ་ལྟར་ཡིན་་་་
ལ༑ འདི་ལ་དང་པོར་བྱུང་བའི་གོ་རིམ། རྒྱུད་ལས་གསུངས་པའི་གོ་རིམ།
ཉམས་སུ་བླང་བའི་གོ་རིམ། ཉམས་སུ་མྱོང་བའི་གོ་རིམ་མམ། ཚད་མར་སོང་བའི་་
གོ་རིམ་དང་བཞི་ལས། འདི་ཉམས་སུ་བླང་བའི་གོ་རིམ་དང་མཐུན་པར་སྟོན་པར་་་་་
བྱེད་པ་ལ། དེ་ལ་ལམ་གྱི་རྩ་བ་བཤེས་གཉེན་བསྟེན་ཚུལ་ལམ། བླ་མ་ཚད་མར་བྱ་
བའི་སླད་དུ་བླ་མ་བརྒྱུད་པའི་རྣམ་ཐར་བསམ་ཞིང་གསོལ་བ་གདབ་པ། ༠གཉིས་པ་་
ཉམས་མྱོང་ཚད་མ་རྒྱུད་ལ་སྐྱེ་བར་བྱེད་པ་ཁྲིད་ཀྱི་རྣལ་འབྱོར་ལ། ཉམས་མྱོང་མ་སྐྱེས་
པ་སྐྱེད་པར་བྱེད་པ་ཁྲིད་ཀྱི་གཞུང་ཤིང་ཆེན་པོ་བཞི། སྐྱེས་པ་བོགས་འབྱིན་པ་རྟོགས་་
ཀ
པ་བསྐྱེད་པའི་ཆོས་ལྔ། གེགས་སེལ་བ་ལ་གེགས་སེལ་གྱི་ཡི་གེ་བཞི་རྣམས་གུད་་་་་
བསྒྲིགས་ཏེ་འཆད་པར་བྱེད་པ་ལས། དང་པོ་ལ། གཞུང་ཇི་ལྟ་བ་བཞིན་དཀྲི་བར་་་
བྱེད་པ་ནི། གང་ཟག་ཐ་མ་སངས་རྒྱས་ཀྱི་བསྟན་པ་ལ་མ་ཞུགས་ཤིང་འཇུག་འདོད་་་་
ཡོད་པ་སློབ་དཔོན་ནག་པོ་པ་ལྟ་བུ་སྟེ། དེ་བསྟན་པ་ལ་མ་ཞུགས་ཏེ། བྷི་མེ་ས་རའི་
ཡུལ་གྱི་རལ་པ་ཅན་ལྔ་བརྒྱའི་ཁྲོད་ནས་ཕྱུང་མ་ཐག་པ་ཡིན་པའི་ཕྱིར། འཇུག་འདོད་་་
ཡོད་དེ། སློབ་དཔོན་བིརླུ་པའི་རྗེས་སུ་འབྲངས་པ་སྟེ། དེ་ལྟ་བུས་མཚོན་པའི་གང་་་
ཟག་རིམ་གྱིས་པ་ཞིག་དཀྲི་བར་བྱེད། གནད་དྲུག་དང་གནད་བཅུ་གཅིག་གིས་སྐལ་་་་
ལྡན་ཅིག་ཅར་བ་དཀྲི་བའི་ལམ། དབང་པོ་རབ་འབྲིང་ཐ་གསུམ་གྱིས་དཀྲི་བ་ནི་་་་་
གཉིས་ཆར་ལ་ཐུན་མོང་དུ་འཇུག་པ་ཡིན་གསུངས། དེ་ལ་གཞུང་ཇི་ལྟ་བ་བཞིན་དཀྲི་་
བ་ཞེས་པའི་དོན། འགའ་ཞིག་རྡོ་རྗེའི་ཚིག་རྐང་གི་དོན་ཇི་ལྟ་བ་བཞིན་དཀྲི་བ་ལ་་་་་IT
བཞེད་ནའང་། ཁྲིད་ཚུལ་གཞན་གསུམ་ཀྱང་རྡོ་རྗེའི་ཚིག་རྐང་གི་དགོངས་པ་མིན་པ་་་
207

ཅི་ཞིག་ཡིན། དེས་ན་རང་ལུགས་གཞུང་གི་དངོས་བསྟན་ཇི་ལྟ་བ་བཞིན་དཀྲི་བ་ད་་་་
ཞེས་བྱ་བའི་དོན་ཡིན་ལ། དཀྲི་ཚུལ་ཡང་། སྣང་བ་གསུམ་གྱིས་ལམ་གྱི་གན་་་་་
བཅས་ཏེ། །ཉམས་བླང་མ་ལུས་རྒྱུད་གསུམ་དག་གིས་ཤེས། །ཞེས་གསུངས་པ་་་་
ལྟར༑ ལམ་གྱི་གཞི་བཅའ་བ་སྔོན་དུ་འགྲོ་ཚུལ་དང་། ལམ་དངོས་ཉམས་སུ་བླང་་་་
པ་གཉིས། དང་པོ་ལ། རྗེ་བླ་མའི་སྦས་དོན་གསལ་བར། ཐོག་མར་དབར་་་་་
བསྐུར་ཞིང་སྣང་བ་གསུམ་ནས་ཁྲིད་པར་བྱ་གསུངས་པ། བོད་ན་ཡོད་པའི་རིམ་ལ་་་་་་
སོགས་ཁྲིད་ཕལ་ཆེ་བ་དང་སྒོ་བསྟུན་ཏེ། དེ་ལྟར་མི་རུང་ཟེར་རྒྱུ་མེད་མོད། འོན་་་་་
ཀྱང་བརྒྱུད་པ་འདི་པའི་ལུགས་ཀྱི་ཁྲིད་ཡིག་གི་ཐོག་མ་མོན་བཛྲ་རཱ་ཛའམ། དཀར་་་་་ར་་
སྟོན་ལྕགས་ཀྱི་རྡོ་རྗེས་ཞུས་ནས། རྗེ་བཙུན་ཆེན་པོས་མཛད་པའི་ཁྲིད་ཡིག་ཇོ་ལྕགས་་
མ་འདི་ཡིན་ལ། འདིའི་དངོས་བསྟན་ལ། སློབ་མ་དད་པ་དང་ལྡན་ཅིང་བླ་མས་ཇི་་
སྐད་བཤད་པ་ཉན་པ་ཞིག་ལ་ཞེས་སྣང་བ་གསུམ་སྟོན་པའི་ཡུལ་གྱི་མཚན་ཉིད་འདི་ཙམ་
ཞིག་གསུངས་ཀྱི། དབང་ཐོབ་པ་སོགས་མ་གསུངས་ལ། པྲ་སྟོན་ཞུས་ལན་དུའང་་་་
དེ་དང་འདྲ་བར་གསུངས། དེར་མ་ཟད་རྡོ་རྗེའི་ཚིག་རྐང་ཉིད་ལས་ཀྱང་། སེམས་་་་
ཅན་ལ་ཞེས་སོགས་སྣང་གསུམ་བསྟན་པའི་མཐར། ལུས་ཐབས་རྒྱུད་སོགས་ལ་་་་་
གདན་སོགས་སོགས་གསུམ་པ་བཞིས་རྒྱུའི་དབང་ཞེས་རྒྱུད་གསུམ་གྱི་སྐབས་སུ་དབང་་་་
སྨོས་པ་དང༌། རྩ་རྒྱུད་དུའང་། སྔགས་ཀྱི་རིམ་པ་ཀུན་ཤེས་ནས། །དེ་རྗེས་ཀྱེ་ཡི་
རྡོ་རྗེ་བརྩམ། །ཞེས་གསུངས་པས། དེས་ན་རྗེ་བཙུན་ས་ཆེན་གྱི་གསུང་ཇི་ལྟ་བ་རྗེ་་་
བཙུན་ཆེན་པོས་ཡི་གེར་བཀོད་པའི་ཁྲིད་ཡིག་ཇོ་ལྕགས་མ་ཇི་ལྟ་བར་བྱ། དེར་ཅུང་་་་་
ཟད་བསྡུས་པ་རྣམས་རྗེ་བླ་མའི་ཁྲིད་ཡིག་ནས་ཁ་བསྐང་ཞིང་། དེ་དང་མི་མཐུན་པ་་་
རྣམས་བཏང་སྙོམས་སུ་འཇོག །མདོར་ན་བདག་ཆེན་རྡོ་རྗེ་འཆང་ཆེན་པོས་རྗེ་བཙུན་་་
ཡབ་ལས་གསན། དེས་བླ་ཆེན་ཀུན་རྒྱལ་བ་དང་ཐེག་ཆེན་ཆོས་རྗེ་ལས་གསན་པའི་་་་་
བཀའ་བབས་ཤིག་དང་། འཇམ་དབྱངས་དཀོན་མཆོག་བཟང་པོ། དེས་གྲུབ་ཆེན་
ཀུན་དགའ་བློ་གྲོས། དེས་མཁས་པ་ཉ་དབོན་དང་། གཡག་སྡེ་པ་ནམ་མཁས་་་་་
8

བསོད་ནམས་ལས་གསན་པའི་བཀའ་བབས་དང༌། རྗེ་སེམས་དཔའ་ཆེན་པོ་ལས་་་་་
གསན་པ་སྟེ། དབང་དང་གདམས་ངག་གི་བརྒྱུད་པ་གསུམ་འདུས་པ་ལྟར་མན་ངག་་་་
གི་གནད་ཀྱང་དེ་དག་ནས་བརྒྱུད་པ་མང་པོ་དང་། ཁྱད་པར་རྗེ་བཙུན་ཡབ་ན་་་་་
བརྒྱུད་པའི་ཟབ་གནད་དུ་མ་ཡོད་ཀྱང་། ཕྱིས་སྲོལ་ཁྱད་འཕགས་སེམས་དཔའ་ཆེན་་་་
པོ་ནས་བརྒྱུད་པ་འདི་གཙོ་བོར་མཛད་པ་ཡིན་གསུངས། དེ་ལ་སྣང་གསུམ་སྟོན་པ་་་
ཡུལ་སློབ་མའི་མཚན་ཉིད་ནི། གོང་དུ་སྨོས་པ་ལྟར། དད་པ་དང་། ཞེས་སོགས་་
གསུངས་ཏེ་སྤྱིར་དད་པ་ལའང་བཞི། དང་བའི་དད་པ། འདོད་པའི་དད་པ།
ཡིད་ཆེས་པའི་དད་པ། མཐར་ཐུག་པའི་དད་པ་དང་བཞི་ལས། དང་པོ་ནི། བླ་་་
མ་དང་གདམས་ངག་གི་མིང་ཐོས་པ་ཙམ་གྱིས་ཡིད་རབ་ཏུ་སྤྲོ་ཞིང་། དེ་ཁོ་ན་དོན་དུ་་་
གཉེར་བའི་བློ་སྐྱེ་བ་སྟེ། སྲེད་པ་ཅན་བརྐྱངས་ལ་ཞུགས་པ་ལྟ་བུ་ཞེས་བྱ་བ་སྐྱེས་་་་་
འདོད་ཆགས་ཅན་གྱིས་མཛེས་མ་མཐོང་བས་སེམས་ཕྲོགས་པ་ལྟ་བུའོ། །གཉིས་པ་་་་
འདོད་པའི་དད་པ་ནི། དེ་ལྟ་བུའི་བླ་མ་དང་གདམས་ངག་འཚོལ་བ་དང་། ཉན་པ་་་
སོགས་ཀྱི་དོན་དུ་འབད་པ་དུ་མ་བྱས་ནས་རང་ཉིད་ཀྱིས་གང་ཐོབ་ཀྱི་ཐབས་ལ་འཇུག་པ་
དང་༑ སྐོམ་པ་ཆུ་འཚོལ་བ་ལྟ་བུ་སྟེ། དཀའ་བ་གང་ལའང་མི་འཛེམ་པར་དེ་ཉིད་་་་
ལ་འཇུག་པ་ཞིག་འབྱུང་། གསུམ་པ་ཡིད་ཆེས་པ་ནི། དེ་ལྟར་འཕྲད་ཅིང་ཐོབ་པའི་་་་
དུས་སུ་དེ་དང་དེའི་ཟབ་གནད་ཐམས་ཅད་ལ་ངེས་ཤེས་ཁྱད་པར་ཅན་སྐྱེས་ནས། །
རང་ལ་རང་ཉིད་ཡིད་ཆེས་པའི་མ་དང་བུ་འཕྲད་པ་ལྟ་བུ་ཞིག་འབྱུང་། བཞི་པ་མཐར་་་་
ཐུག་པའི་དད་པ་ནི། ཟས་སྐོམ་སོགས་ལྟ་བུས་རྐྱེན་བྱས་ཏེ་སྐྱེས་པའི་དད་པ་ནི། དེ་
དག་མ་བྱིན་ན་བཟློག་ལ། ཐུན་མོང་གི་གདམས་པ་ཙམ་ཐོབ་ཀྱང་ཉམས་སུ་མ་མྱོང་་་
བའི་དད་པ་ནི། འདོད་མི་འདོད་ཅུང་ཟད་ལ་བརྟེན་ནས་བཟློག་པས་མི་བརྟན་པའི་་་་་
དད་པ་ཞེས་བྱ། ཐུན་མོང་མ་ཡིན་པའི་གདམས་པ་ཐོབ་སྟེ་ཉམས་སུ་བླངས་པས་་་་་་
ཉམས་སུ་མྱོང་བ་ནི། གཞན་གྱིས་འཕྲོག་པར་མི་ནུས་པའི་དད་པ་གླང་པོ་ཆེ་མཚོར་་་་་
འཇུག་པ་ལྟ་བུ་ཞེས་བྱ་བ། དཔྱིད་ཀྱི་ཚད་པས་གདུང་བའི་གླང་པོ་དེ་མཚོར་འཇུག་པ་

ན་སྡོང་དུམ་དང་ལྗོན་ཤིང་སོགས་རྐྱེན་གང་ལའང་ཚམ་ཚོམ་མེད་པར་འགྲོ་བ་བཞིན། །
ལམ་སྟོན་པའི་བླ་མ་དེ་སངས་རྒྱས་དངོས་སུ་ཐག་ཆོད་པའི་ངེས་ཤེས་བརྟན་པོས་རྐྱེན་་་
གཞན་གང་གིས་ཀྱང་འཕྲོག་པར་མི་ནུས་པའི་དད་པ་ཞིག་འབྱུང་གསུངས། དེ་ལྟར་་་་་
དད་པ་དང་ལྡན་ཀྱང་བླ་མ་ལས་མི་ཉན་ན་རྒྱུད་ལ་ཡོན་ཏན་མི་སྐྱེ་བས། བླ་མ་དེ་ཉིད་་
ཀྱིས་ཇི་སྐད་གསུངས་པ་ལྟར་ལས་ངས་ཆོད་མི་བྱེད་པར་སྒྲུབ་པ་ཞིག་ལ་སྟོན་པར་བྱེད།
དེ་ལ་དམིགས་པ་ཐམས་ཅད་ཀྱི་ཐོག་མར་དགེ་བ་སྐྱབས་སུ་འགྲོ་ཞིང་གསོལ་བ་གདབ་་་
པ༑ བར་དུ་དགེ་བ་སོ་སོའི་དམིགས་པ་བསྒོམ་པ། ཐ་མར་དགེ་བ་སྨོན་ལམ་གྱི་་་་
ཡས
རྒྱས་བཏབ་སྟེ་དྲན་ཤེས་ཀྱིས་ཟིན་པས་སྤྱོད་ལམ་དགེ་བས་དུས་འདའ་བའི་ཚུལ་གྱིས་་་་
ཉམས་སུ་ལེན་པར་བྱེད་པ་ལས། རྗེ་བླ་མའི་ཁྲིད་ཡིག་ཏུ་བསམ་གཏན་གྱི་ཡན་ལག་
དགུ་སོགས་གསུངས་པ་ནི་སྔོན་འགྲོ་རྣམས་སྡེབས་སུ་བཞག་པ་ཙམ་ཡིན་གྱི། སྣང་་་་
གསུམ་གྱི་དམིགས་པ་རྣམས་ཀྱི་མགོར་བསྒོམ་པར་བཞེད་པ་མིན་ཏེ། ཐུན་མོང་་་་་་
སྔོན་འགྲོའི་ཐོག་མར་ཐུན་མོང་མ་ཡིན་པའི་སྔོན་འགྲོ་སྦྱར་ན་ལམ་རིམ་གོ་ལྡོག་པའི་ཕྱིར་
རོ༑ །དེས་ན་ཐོག་མར་དགེ་བ་སྐྱབས་འགྲོ་སེམས་བསྐྱེད་ཙམ་སྔོན་དུ་གཏོང་དགོས་་་་
ལ༑ དེའི་སྐྱབས་ཡུལ་བསྒོམ་ཚུལ་འགའ་ཞིག་མཁའ་ཁྱབ་ཏུ་བཞེད་པ་དང་། ངོར་་་
ལུགས་པ་ཁ་ཅིག་སྣང་གསུམ་ཕ་རོལ་ཏུ་ཕྱིན་པར་འདོད་པ་དང་མཐུན་པར་འཆད་པ་ལ་་་་
བརྟེན་ནས་སངས་རྒྱས་ནི་སྤངས་རྟོགས་མཐར་ཕྱིན། ཆོས་ནི་ལམ་དང་འགོག་པས་་་་་
བསྡུས་པ་ཞེས་སོགས་ཙམ་ལས། རྣམ་པ་ཅན་དུ་བསྒོམ་མི་ནུས་པ་དང་། ཁ་ཅིག་་་་
མཐུན་པར་འཆད་པར་སངས་རྒྱས་ཐུབ་པའི་དབང་པོའི་རྣམ་པ་ཅན་སོགས་བསྒོམ་་་་་
དང་༑ སྐྱབས་འགྲོའང་སུམ་སྐོར་དུ་བྱ་བ་སོགས་བྱེད་མོད། སྣང་གསུམ་ཕ་རོལ་ཏུ་
ཕྱིན་པ་དང་གསང་སྔགས་ཐུན་མོང་དུ་འཆད་པ་ཡིན་གྱི། ཕར་ཕྱིན་རང་རྐྱང་བ་མིན་པས། །
སྐྱབས་ཡུལ་སོགས་ཐུན་མོང་དུ་བྱས་པས་རུང་ཞིང་། རང་ལུགས་བདག་ཆེན་རྡོ་རྗེ་འཆང་་་་་
ཆེན་པོའི་གསུང་རྒྱུན་འདི་བཞིན་མཛད་དེ། རང་ཉིད་གང་དུ་གནས་པའི་ས་ཕྱོགས་དེ་་
ཉིད་ཡེ་ཤེས་ཀྱི་སྣང་བ་ལས་གྲུབ་པའི་བེ་ཌཱུརྱའི་ས་གཞི། འཛམ་བུ་ཆུ་བོའི་གསེར་་་་་
210

གྱིས་མིག་མངས་རིས་སུ་བྲིས་པ། མནན་ན་ནེམ་བྱེད་པ། བཏེག་ན་འཕར་བྱེད་པ།
རེག་ན་བདེ་བ་སྐྱེད་པ། ལག་མཐིལ་ལྟར་ཐ་གྲུ་མཉམ་པ། དེའི་དབུས་སུ་ཡེ་ཤེས་་
ཀྱི་རང་སྣང་ལས་གྲུབ་པའི་དཔག་བསམ་ཤིང་གི་སྡོང་པོ། ཡལ་ག་ལོ་མ་མེ་ཏོག་ཕུན་་་་
སུམ་ཚོགས་པ། དེའི་རྩེར་པདྨ་འདབ་མ་བཞི་ཤག་གིས་གྱེས་པའི་ལྟེ་བར་སེང་གེ་་་
བཏེག་པའི་རིན་པོ་ཆེའི་ཁྲི་པདྨ་དང་ཉི་མའི་གདན་གྱི་སྟེང་དུ་དྲིན་ཅན་རྩ་བའི་བླ་མ་དམ་་་
པ་དེ་ཉིད་སངས་རྒྱས་རྡོ་རྗེ་འཆང་ཆེན་པོའི་རྣམ་པ་ཅན་སྐུ་མདོག་སྟོན་གྱི་ནམ་མཁའ་
དྭངས་པའི་མདོག་ལྟ་བུ། ཞལ་གཅིག་ཕྱག་གཉིས་པ། གཡས་གསེར་གྱི་རྡོ་རྗེ་རྩེ་་་
ལྔ་པ་དང་། གཡོན་དེས་ཡུ་བ་བྱས་པའི་དངུལ་དཀར་གྱི་དྲིལ་བུ་ཐུགས་ཀར་བསྣོལ་་་་
ནས་འཛིན་པ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། དར་དང་རིན་པོ་ཆེ་་་་
བརྒྱན་པ། མཚན་དང་དཔེ་བྱད་ཀྱིས་སྤྲས་ཤིང་། ཉི་མ་བྱེ་བའི་གཟི་འོད་ཅན། །
དེའི་མདུན་ནས་བརྩམས་ཏེ་གཡས་སྐོར་དུ། རྗེ་བཙུན་རྣལ་འབྱོར་གྱི་དབང་ཕྱུག་བིརླ་་
པ་ནས་བཟུང་སྟེ། རྗེ་བཙུན་ཀུན་སྤངས་པ་ཆེན་པོའི་བར་གྱི་བླ་མ་བརྒྱུད་པ་རྣམས་སོ་་
སོའི་རྣམ་པ་ཇི་ལྟ་བ་བཞིན་མུ་ཏིག་བསྟར་ལ་བརྒྱུས་པ་ལྟར་བཞུགས་པ། མདུན་གྱི་
འདབ་མ་ལ་དཔལ་ཀྱེ་རྡོ་རྗེ་ལྷ་དགུ་རྟེན་དང་བརྟེན་པར་བཅས་པ་གཙོ་བོར་གྱུར་པའི་་་་་་
དམ་དཀྱིལ་འཁོར་གྱི་ལྷ་ཚོགས། གཡས་ཀྱི་འདབ་མ་ལ་ཐུབ་པའི་དབང་པོ་ལ་ཕྱོགས་
བཅུའི་སངས་རྒྱས་ཐམས་ཅད་ཀྱིས་བསྐོར་བ། རྒྱབ་ཀྱི་འདབ་མ་ལ་ལམ་དང་འགོག་་་
པས་བསྡུས་པའི་ཆོས་རྣམ་པ་པུསྟི་བྲག་རི་བརྩེགས་པ་ལྟ་བུ་ལྷ་རྫས་ཀྱི་ན་བཟའ་དང་་་་
རིན་པོ་ཆེའི་འཕྱང་འཕྲུལ་ལ་སོགས་པས་བརྒྱན་པ། གཡོན་གྱི་འདབ་མ་ལ་བྱང་ཆུབ་་
སེམས་དཔའི་དགེ་འདུན་རབ་ཏུ་བྱུང་བ་དང་ལོངས་སྤྱོད་རྫོགས་པའི་ཆ་ལུགས་ཅན་དུ་མ་
དང་༑ དེའི་སྟེང་དང་ཕྱོགས་མཚམས་ཐམས་ཅད་དུ་རྩ་བརྒྱུད་ཀྱི་བླ་མ། ཡིད་དམ་་་་
སངས་རྒྱས། བྱང་ཆུབ་སེམས་དཔའ། དཔའ་བོ་དང་རྣལ་འབྱོར་མ། མཁས་་་་་
འགྲོ་ཆོས་སྐྱོང་སྲུང་མ་ཐམས་ཅད་ཏིལ་གྱི་གོང་བུ་ཁ་བྱེ་བ་ལྟ་བུའམ། སྤྲིན་ཕུང་་་་་་
༡
འཐིབས་པ་ལྟར་བཞུགས་པར་བསམ། དེ་དག་གི་མདུན་ངོས་ཀྱི་ས་གཞིའི་སྟེང་ད་་་་་
21

རང་དང་། རང་ཉིད་ཀྱི་གཡས་སུ་ཕ། གཡོན་དུ་མ། མདུན་དུ་དགྲ་མི་ཤ་བོས་་་་
གཙོར་བྱས་འགྲོ་བ་རིགས་དྲུག ། སྲིད་པ་བར་དོ་དང་བཅས་པའི་སེམས་ཅན་ཐམས་་་་
ཅད་ཁྲོམ་ཆེན་པོ་ཚོགས་པ་ལྟར་འཐིབས་སེ་ཡོད་སྙམ་པར་བྱེད། བསམ་པ་ནི། ཕ་་
མ་ལ་སོགས་པ་བདག་གཞན་སེམས་ཅན་ཐམས་ཅད་ཀྱི་གནས་ཚུལ་ལ་བལྟས་པའི་ཚེ། །
འཁོར་བའི་ཐོག་མ་འདིའོ་ཞེས་ཚད་གཟུང་དུ་མེད་པ་ནས་ད་ལྟའི་བར་དུ་སྡུག་བསྔལ་ལ་་
འདི་མྱོང་དང་མ་མྱོང་གི་ས་མཚམས་མེད་པ་སྡུག་བསྔལ་གྱི་ཡོ་ལང་། སྡུག་བསྔལ་གྱི་་་
ཉིན་སྲིབ་ཁོ་ན་ལ་ལོངས་སྤྱོད། ད་དུང་ཡང་སྐྱབས་ཁྱད་པར་ཅན་ཞིག་དང་མ་འཕྲད་་་་
ན༑ འཁོར་བའི་ཐ་མ་འདི་ཞེས་ཚད་གཟུང་བར་མི་ནུས་པའི་བར་དུ་སྡུག་བསྔལ་ཁོ་ན་
ལ་ལོངས་སྤྱོད་པར་འདུག་པས། དེ་ལས་སྐྱོབ་པའི་སྐྱབས་ཁྱད་པར་ཅན་ཞིག་མ་་་་་
འཚོལ་ཁ་མེད་དུ་འདུག །དེའང་འཇིག་རྟེན་པའི་ལྷ་དང་ཉན་རང་ལ་སོགས་པ་་་་་་
སྐྱབས་ཞུས་ཀྱང་ཁ་ཅིག་ནི་ཁོ་རང་འཁོར་བ་ལས་མ་ཐར་བས་སྡུག་བསྔལ་ལ་ལོངས་་་་་
སྤྱོད་པ་ལས་མི་འདུག ། ལ་ལ་ནི་རང་དོན་དུ་སྤངས་རྟོགས་མ་རྫོགས་ཤིང་གཞན་དོན་་
གང་ལ་གང་འདུལ་གྱི་ཐབས་ལ་མི་མཁས་པས་དེ་དག་བསྟེན་ཀྱང་དོན་མི་འདུག་པ། །
དེས་ན་བླ་མ་དཀོན་མཆོག་གསུམ་པོ་སྐྱབས་གནས་ཐམས་ཅད་ཀྱི་མཐར་ཐུག་བསླུ་བ་་་་
མེད་པ་ཡིན་ཏེ། དེ་དག་ལ་སེམས་ཅན་གྱི་སྡུག་བསྔལ་རྒྱུ་དང་བཅས་པ་ཕྲ་ཞིང་ཕྲ་བ་་་
ནས་མ་འདྲེས་པར་ལག་མཐིལ་དུ་སྐྱུ་རུ་ར་བཞག་པ་ལྟར་ས་ལེར་མཁྱེན་པའི་མཁྱེན་པ་
མངའ༑ མཁྱེན་ཀྱང་བརྩེ་བ་མེད་ན་དོན་མི་མཛད་པས་སློབ་པ་ལམ་གྱི་གནས་སྐབས་་
སུ་ཐུགས་བསྐྱེད་པའི་སྨོན་ལམ་གྱི་དབང་ལས་སེམས་ཅན་ཐམས་ཅད་ལ་མ་བུ་གཅིག་པོ་
ན་བ་ལ་ཆེད་དུ་བརྩེ་བ་ལྟ་བུའི་ཐུགས་རྗེ་དང་ལྡན། བརྩེའང་ནུས་པ་མེད་ན་མ་ལག་་་
ཞ་མའི་བུ་ཆུས་འཁྱེར་བ་ལྟར་སྐྱོབ་མི་ནུས་པ་ལས། ཐུགས་གཏད་པའམ་འོད་ཟེར་་་་
སྤྲོས་པ་ཙམ་གྱིས་སེམས་ཅན་མང་པོ་བྱང་ཆུབ་ལ་འགོད་པ་ལྟ་བུའི་ནུས་པ་མངའ་བས།
དེ་དག་ལ་ཁ་ཙམ་ཚིག་ཙམ་མ་ཡིན་པར་སྙིང་གི་དཀྱིལ་རུས་པའི་ཁོང་ནས་བདག་གཞན་
སེམས་ཅན་ཐམས་ཅད་འཁོར་བ་ལས་སྒྲོལ་བའི་སྐྱབས་ཞུ་བའི་བསམ་པ་རྩེ་གཅིག་པས་
2

བདག་གི་འདུན་པ་བྱེད་པ་ལྟ་བུར་སེམས་ཅན་ཐམས་ཅད་ཀྱང་འདུན་པ་བྱེད། བདག་་
གིས་གུས་འདུད་བྱེད་པ་དང་ངག་ནས་བརྗོད་པ་བཞིན་དུ་སེམས་ཅན་ཐམས་ཅད་ཀྱིས་་་་
ཀྱང་བརྗོད་པར་བསམས་ནས། བདག་དང་བདག་གི་ཕ་མས་གཙོར་བྱས་འགྲོ་་་་་་
ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་དུས་འདི་ནས་བཟུང་སྟེ་་་་་
སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ། དཔལ་ལྡན་བླ་མ་དམ་པ་རྣམས་ལ་སྐྱབས་
སུ་མཆིའོ། །རྫོགས་པའི་སངས་རྒྱས་བཅོམ་ལྡན་འདས་རྣམས་ལ༔ དམ་པའི་ཆོས་
རྣམས་ལ༔ འཕགས་པའི་དགེ་འདུན་རྣམས་ལ་ཞེས་པའི་བར་སྐྱབས་འགྲོ་བཞི་སྐོར་་་་
བརྒྱ་སྟོང་ལ་སོགས་པའི་བར་དུ་ལུས་སེམས་འཇུག་པ་གཅིག་ཏུ་དྲིལ་ནས་ལུས་ཀྱི་བ་སྤུ་་་
གཡོ་བ། མིག་ནས་མཆི་མ་འཁྲུགས་པ། ལུས་སེམས་ཚུགས་མི་ཐུབ་པ་ཞིག་མ་་་་་
བྱུང་གི་བར་དུ་སྒྲུབ་པར་བྱེད། མཐར་རྡོ་རྗེའི་ཐལ་མོ་སྙིང་གར་སྦྱར། བླ་མ་དང་་་་
ནས་བརླབ་ཏུ་གསོལ་གྱི་བར་དང་། དེ་བས་ཀྱང་རྒྱས་པར་བྱེད་ན་ཞེན་པ་བཞི་བྲལ་་་་
གྱི་གསོལ་འདེབས། བློ་ཆོས་སུ་འགྲོ་བར༔ ཆོས་ལམ་དུ་ལོངས་པར༔ ལམ་གྱི་
འཁྲུལ་པ་སེལ་བར༔ འཁྲུལ་པ་ཡེ་ཤེས་སུ་འཆར་བར༔ ཞེས་པ་དང་། དེ་ལས་་་
རྒྱས་པར་བྱེད་ན། བདག་གི་བློ་ལ་ཆོས་མིན་གྱི་རྣམ་རྟོག་ཅུང་ཟད་ཙམ་ཡང་མི་འབྱུང་་་
བར་བྱམས་པ་དང་སྙིང་རྗེ་བྱང་ཆུབ་ཀྱི་སེམས་བཅོས་མ་མ་ཡིན་པ་རྒྱུད་ལ་སྐྱེས་ནས་་་་་
སེམས་ཅན་ཐམས་ཅད་ཀྱི་དོན་དུ་རྣམ་མཁྱེན་རྫོགས་པའི་སངས་རྒྱས་ཀྱི་གོ་འཕང་ཐོབ་་་
པར་བྱིན་གྱིས་བརླབ་ཏུ་གསོལ། །ཞེས་པའི་གསོལ་གདབ་རྒྱས་འབྲིང་གང་འོས་ལན་་
ཉེར་གཅིག་ནས་གསུམ་གྱི་བར་བརྗོད་པས། སྐྱབས་ཡུལ་རྣམས་ལས་འོད་ཟེར་་་་་
དོག་སྣ་ཚོགས་པ་ཉི་མ་ཤར་བ་ལྟ་བུར་འཕྲོས་སེམས་ཅན་ཐམས་ཅད་ལ་ཕོག་པ་ཙམ་གྱིས་དེ་་
དག་གི་སྒྲིབ་གཉིས་བག་ཆགས་དང་བཅས་པ་དག །ཚོགས་གཉིས་རྫོགས།
སེམས་རྟོག་མེད་ཆོས་སྐུ་དང་། ལུས་ཟག་མེད་བདེ་ཆེན་གྱི་སྐུར་སངས་རྒྱས་ནས། །
བྱའི་ཁྱུ་ཆེན་པོ་འཕུར་བ་བཞིན་དུ་སོ་སོའི་སངས་རྒྱས་ཀྱི་ཞིང་དུ་འུར་གྱིས་བྱོན་ནས་་་་་
སོང་༑ སྐྱབས་ཡུལ་རྣམས་མཐའ་ནས་རིམ་བཞིན་འོད་དུ་ཞུ། རྩ་བའི་བླ་མ་དམ་པ་
213

ལ་ཐིམ། དེ་ཉིད་འོད་སྔོན་པོ་བདེ་བ་ཆེན་པོའི་རང་བཞིན་ཉི་མ་བྱེ་བའི་གཟི་འོད་དང་་་་
ལྡན་པར་ལྟེམ་གྱིས་ཞུ། རང་གི་སྤྱི་བོ་ནས་ཐིམ་པས་དཀོན་མཆོག་གསུམ་དང་ར་་་་་
སེམས་དབྱེར་མེད་དུ་འདྲེས་སོང་སྙམ་པའི་ངང་དུ་རིག་པ་ཧྲིལ་གྱིས་བསྒྲིམ། དེ་ནས་་་་
དེ་ཙམ་དུ་མི་འཛིན་པར་རང་བབས་སུ་ཧད་དེར་གཞག །རྟོག་པ་སྐྱེས་ན་དཀོན་མཆོག་
གསུམ་དང་རང་སེམས་དབྱེར་མེད་དུ་འདྲེས་སོང་སྙམ་པ་གསལ་བཏབ་སྟེ་བསྒྲིམ།
ཡང་གློད་པ་སོགས་སྤེལ་ཞིང་ཇི་ཙམ་ནུས་པ་བྱ་སྟེ། དོན་དམ་པའི་སྐྱབས་འགྲོ་ཡིན་་་་
གསུངས༑ ཐུན་དེ་ལས་ལྡང་བར་འདོད་པ་ན་དེ་ལྟར་དཀོན་མཆོག་གསུམ་གྱི་མཚན་་་་
བརྗོད་པ་ཙམ་ལའང་ཕན་ཡོན་དཔག་ཏུ་མེད་པ་ཡོད་ན། སེམས་ཅན་ཐམས་ཅད་ཀྱི་་་
དོན་དུ་སྐྱབས་འགྲོ་བྱས། དེའི་དོན་བསྒོམ་པ་སོགས་ཀྱི་བསོད་ནམས་ཀྱི་ཕུང་པོ་་་་
གཞལ་བར་མི་ནུས་ལ། དེས་མཚོན་པའི་དུས་གསུམ་གྱི་དགེ་བ་ཐམས་ཅད་ཕྱོགས་་་་
གཅིག་ཏུ་སེམས་ཅན་ཐམས་ཅད་ཀྱི་དོན་དུ་བསྔོ་བའི་བསམ་པས། བསོད་ནམས་འདི་
ཡིས་ཐམས་ཅད་གཟིགས་པ་ཉིད། །ཐོབ་ནས་ཉེས་པའི་དགྲ་རྣམས་ཕམ་བྱས་ཏེ། །
སྐྱེ་རྒ་ན་འཆིའི་རྦ་ཀློང་འཁྲུགས་པ་ཡི། །སྲིད་པའི་མཚོ་ལས་འགྲོ་བ་སྒྲོལ་བར་ཤོག་་་་
ཅེས་སོགས་བསྔོ་བ་སྨོན་ལམ་གྱིས་རྒྱས་བཏབ་སྟེ། ཐུན་མཚམས་ཐམས་ཅད་དུའང་།
བླ་མ་དཀོན་མཆོག་མཁྱེན་སྙམ་པའི་མོས་གུས་དུང་ངེ་བས་དུས་འདའ་བར་བྱེད། དེ་་་
ལྟ་བུའི་ཐུན་བཞིའམ། ཐེག་གསུམ་ཐུན་མོང་གི་སྐབས་འདིར། ཉིན་དང་མཚན་མོ་
ལན་གསུམ་དུ། །ཕུང་པོ་གསུམ་པ་གདོན་བྱ་ཞིང་། །ཞེས་གསུངས་པ་ལྟར་ཐུན་་་་་
གསུམ་བྱས་ཀྱང་རུང་། རྒྱུན་ཆད་མེད་པར་འགྲུབ་ཀྱང་ཤིན་ཏུ་ལེགས་པ་ཡིན་་་་་
གསུངས༑། །།གཉིས་པ་སེམས་བསྐྱེད་ནི། གོང་དུ་སྨོས་པ་ལྟར། སེམས་ཅན་གྱི་
ཁམས་ལ་བརྟགས་པའི་དུས་ན་རྒྱུ་དང་འབྲས་བུའི་སྡུག་བསྔལ་བཟོད་བླག་མེད་པ་
འབའ་ཞིག་ཏུ་སྤྱོད་པར་སྣང་ལ། སྡུག་བསྔལ་ཅན་གྱི་སེམས་ཅན་དེ་དག་གིས་རང་གི་་
ཕ་མ་མ་བྱས་པ་ཅུང་ཟད་ཀྱང་མེད། ཕ་མའང་ལན་རེ་ཙམ་བྱས་པ་མ་ཡིན། ལན་་་་
གྲངས་དཔག་ཏུ་མེད་པའི་བར་དུ་བྱས། དེ་ལྟར་བྱས་རེས་ཀྱིས་ཕན་པ་དཔག་ཏུ་མེད་་་
2༔ 4

པ་བཏགས་ཤིང་། དྲིན་གྱིས་ལེགས་པར་བསྐྱངས་པའི་ཕ་མ་དྲིན་ཅན་ཤ་སྟག་ཡིན་ཏེ།
དཔེར་མཚོན་ན་རང་རེ་ལུག་གཅིག་པོར་སྐྱེས་པའི་རྣ་བ་བསགས་ན་སྟོང་གསུམ་དུ་ཤོང་་་
བ་མེད་ལ། དེས་མཚོན་པའི་ལུས་རྟེན་ཇི་སྙེད་ཅིག་བླངས་པ་དེ་དག་ཐམས་ཅད་ལ་ཕ་
དང་མ་བྱས། བདག་གིས་བུ་བྱས་ཀྱང་སྐྱེ་ཤི་མང་དུ་འཕོས་པས་ངོ་མ་ཤེས་པར་ལ་ལ་་འA
ནི་དགྲར་བཟུང་ནས་མི་འཚམས་པ་དུ་མ་མ་གཏོགས་ཕན་འདོགས་མ་ནུས་ལ།
དེའང་ཚེ་འདིར་རང་དང་མ་གཉིས་ཆུང་ངུ་ནས་བྲལ་ནས་ཡུན་རིང་པོའི་བར་མ་འཕྲད་་་་་
པར་རེ་ཞིག་ཅིག་ནས་འཕྲད་ན། སོ་སོར་ངོ་མི་ཤེས་པས་མ་བུའི་འདུ་ཤེས་མི་འབྱུང་་་་
བར་སྣང་ལ། ཚེ་འདིའི་མགོ་མཇུག་ཙམ་ལའང་མ་འཕྲད་པ་འཕྲལ་དུ་ངོ་མི་ཤེས་ན།
སྐྱེ་བ་འཕོས་ནས་ངོ་མི་ཤེས་པ་ལྟ་ཅི་སྨོས། དེ་ལྟ་བུའི་བདག་གི་མ་རྒན་འདི་རྣམས་་་་་
སངས་རྒྱས་ཀྱི་གོ་འཕང་ཐོབ་ན་ཅི་མ་རུང་སྙམ་པའི་འདུན་པ་དྲག་པོས། སེམས་ཅན་་་་
ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་་་
གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་གདམས་ངག་ཉམས་སུ་བླང་བར་་་་
བགྱིའོ༑ །ཞེས་པ་དོན་དྲན་བཞིན་པས་སེམས་བསྐྱེད་མ་བྱས་པར་སྐྱབས་གསོལ་གྱི་རྗེས་སུ་
དམིགས་པ་སོ་སོ་ལ་ཞུགས་ཀྱང་རུང་གསུམ་ལ་ཉུང་མཐའ་བྱས་པ་བརྗོད། ༧ གཉིས་པ་་་་
བར་དུ་དགེ་བ་སོ་སོའི་དམིགས་པ་བསྒོམ་པ་ལ། མ་དག་པའི་སྣང་བ། ཉམས་་་་
སྣང་བ། དག་པའི་སྣང་བ་གསུམ། དང་པོ་ནི། ྋ རྡོ་རྗེའི་ཚིག་རྐང་ལས། །
སེམས་ཅན་ལ་ཞེས་སོགས་གསུངས་པའི། སེམས་ཅན་ལ་ཞེས་པའི་དོན། སེམས་་་
ཅན་གྱི་ཁམས་ལ་བལྟས་པའི་ཚེ་ན་སྡུག་བསྔལ་གྱི་རང་བཞིན་ཁོ་ན་ཡིན་པའི་ཕྱིར་འཁོར་
བའི་ཉེས་དམིགས་བསྒོམ་པར་བསྟན། ཉོན་མོངས་པ་ལ་ཞེས་པ། དེ་ལྟར་སེམས་་་
ཅན་གྱིས་ཉོན་མོངས་པ་འབྱོལ་ཉོག་ཏུ་སྤྱོད་པ་ལ་བརྟེན་ནས་ངན་སོང་གསུམ་གཙོ་ཆེར་་་་
དུ་མྱོང་གི །མཐོ་རིས་ཐོབ་པར་དཀའ་ལ། དེའི་ནང་ནས་ཀྱང་ཆོས་སྤྱོད་པའི་རྟེན་་་་
ཕུན་སུམ་ཚོགས་པ་མི་ལུས་ཐོབ་པར་དཀའ་བས་དལ་འབྱོར་རྙེད་པར་དཀའ་བ་བསྟན།
མ་དག་པའི་སྣང་བ་ཞེས་པས་ལས་རྒྱུ་འབྲས་བསྒོམ་པར་བསྟན་པས་ན། ༠ ཐོག་མར་
215

འཁོར་བའི་ཉེས་དམིགས་སྟོན་པར་བྱེད། དེའང་འཁོར་བ་ལས་ཐར་བར་བྱེད་པ་ལ་་་་
འཁོར་བའི་ཞེན་པ་ལྡོག་དགོས་ལ། དེ་ལྡོག་པ་ལ་འཁོར་བའི་རང་བཞིན་ཤེས་དགོས་་
པས་ན། དེ་སྟོན་པར་བྱེད་པ་ཡིན་གསུངས། དེ་ལ་འཁོར་བའི་སྡུག་བསྔལ་ཐམས་་་
ཅད་བསྡུ་ན་སྡུག་བསྔལ་གྱི་སྡུག་བསྔལ། འགྱུར་བའི་སྡུག་བསྔལ། ཁྱབ་པ་འདུ་་་
བྱེད་ཀྱི་སྡུག་བསྔལ་གསུམ་དུ་འདུས་པ་ལས། དང་པོ་སྡུག་བསྔལ་གྱི་སྡུག་བསྔལ་་་་
བསམ་པ་ནི། རྗེ་བཙུན་ཆེན་པོས། དང་པོ་སྡུག་བསྔལ་གྱི་སྡུག་བསྔལ་དེ། །ངན་
སོང་གསུམ་གྱི་སྡུག་བསྔལ་ཡིན། །དེ་ལེགས་པར་བསམས་ན་སྐྱི་ཤ་འབུངས། །
ཐོག་ཏུ་བབས་ན་བསྲན་ཐབས་མེད། །སྤང་པའི་དགེ་བ་མི་བྱེད་པར། །ངན་སོང་གི་
སོ་ནམ་བྱེད་བྱེད་པོ། །དེ་གང་ན་འདུག་ཀྱང་ཐེ་ལེ་ལེ། །ཞེས་དང་། ཞུས་ལན་་་་
གསལ་བར། སྡུག་བསྔལ་སྡུག་བསྔལ་ངན་སོང་གསུམ་གྱི་གནས། །མཛེ་ནད་་་་
བའི་སྟེང་དུ་རྨ་འབྲས་བཞིན། །ལེགས་པར་བསམས་ན་བསྲན་པར་ག་ལ་ནུས། །
དེ་བསམས་མི་དགེའི་ལས་ལས་བཟློག་པར་བྱ། །ཞེས་གསུངས་པ་ལྟར། སྡུག་་་་
བསྔལ་གྱི་སྡུག་བསྔལ་ཅན་ནི་དམྱལ་བ་སོགས་ངན་སོང་གསུམ་སྟེ། སྤྱིར་འཁོར་་་་་
ཐམས་ཅད་སྡུག་བསྔལ་གྱི་རང་བཞིན་ཡིན་པའི་སྟེང་དུའང་། འདི་རྣམས་སྡུག་བསྔལ་
ཆེས་ལྕི་བས་ཉིས་ལྡབ་ལྟ་བུར་སོང་བའི་ཆ་ནས་སྡུག་བསྔལ་གྱི་སྡུག་བསྔལ་ཞེས་བྱ་་་་
ཡིན་ལ། དཔེ་ནི་ནད་མཛེ་དྲག་པོའི་ཁར་ཤུ་བ་དང་རྨ་འབྲས་ཕོག་པས་མཚོན་པ་སྟེ།
དེ་ལའང་གསུམ། དམྱལ་བ། ཡི་དྭགས། དུད་འགྲོའོ། །དང་པོ་ལ་གྲང་་་་
དམྱལ༑ ཚ་དམྱལ། ཉེ་འཁོར། ཉི་ཚེ་བའི་སྡུག་བསྔལ་བསམ་པ་ལས། 。
ཐོག་མར་གྲང་དམྱལ་བའི་སྡུག་བསྔལ་སྟོན། དེ་ལ་ལམ་འབྲས་པ་རང་གི་བཞེད་པ་་་
ཐོག་མར་གྲང་དམྱལ་ནས་སྟོན་ཏེ། ཇོ་ལྕགས་མར་ཐོག་མར་གསུངས་པ་དང་།
གང་ཟག་འགའ་ཞིག་ཐོག་མར་སྡུག་བསྔལ་ཆེ་ཤོས་ཚ་དམྱལ་བཤད་ན་དབུགས་སྟོད་དུ་་་
འཚང་བ་དང་། ཁ་ནས་ཁྲག་སྐྱུག་པ་ལ་སོགས་པ་འབྱུང་སྲིད་པས། ཐོག་མར་སྡུག་་
བསྔལ་ཆུང་ཤོས་གྲང་དམྱལ་ནས་རིམ་བཞིན་འབྲིད་ཅིང་བཤད་པའམ། ཚ་དམྱལ་རེ་
26

རེའི་ཕྱོགས་བཞི་ན་ཉེ་འཁོར་ཉི་ཚེ་བ་རྣམས་ཡོད་པས། དེ་དག་འབྲེལ་ཆགས་སུ་་་
འཆད་པ་ལ་དགོངས་པ་ཡིན་གསུངས། དེའི་དང་པོ་གྲང་བའི་དམྱལ་བ་ལ་བརྒྱད་ཡོད་
པའི་རེ་རེ་ལའང་གང་དུ་སྐྱེས་པའི་གནས། དེར་སྐྱེ་བའི་ལས། ལས་དེས་བསྐྱེད་་་་
པའི་སྡུག་བསྔལ། སྡུག་བསྔལ་དེ་དང་ལྡན་པའི་ཚེ་ཚད་ཅེས་བྱ་བ་བཞི་བཞིས་འཆད་་་་
པ་ལས། དང་པོ་གང་དུ་སྐྱེ་བའི་གནས་ནི། ཐེག་པ་ཐུན་མོང་བ་འདི་དག་དངོས་པོ་་
གྲུབ་པའི་དབང་དུ་བྱས་ནས་འཛམ་བུ་གླིང་གི་འོག་དཔག་ཚད་སྟོང་ཕྲག་ཉི་ཤུ་ན་ལྷོ་ཐད་་
དུ་མནར་མེད། དེ་ནས་རིམ་བཞིན་ཚ་དམྱལ་བདུན་བརྩེགས་པའི་རྣམ་པ་དང༌། །
དེའི་བྱང་ཐད་དུ་གྲོང་དམྱལ་བརྒྱད་པོ་བརྩེགས་པའི་རྣམ་པར་བཤད་མོད། ངོ་བོ་ནི།
ལྕགས་བསྲེགས་ས་གཞི་སུ་ཡིས་བྱས། ། མེ་ཚོགས་དེ་དག་གང་ལས་བྱུང་། །དེ་འདྲ་
དེ་དག་ཐམས་ཅད་ནི། །སྡིག་སེམས་ཡིན་པར་ཐུབ་པས་གསུངས། །ཞེས་གསུངས་་
པ་ལྟར། རང་རང་གི་མི་དགེ་བའི་སེམས་སྣང་ལ་གང་གནས་པ་དེར་དམྱལ་གནས་དེ་་
དང་དེར་གྲུབ་འོང་བ་ཡིན་གསུངས། དེའང་དང་པོ་ཆུ་བུར་ཅན་ཞེས་བྱ་བ་ནི། འོག་
གཞི་ཐམས་ཅད་འཁྱགས་པའི་གཅོང་རོང་ཆེན་པོ། མཐའ་ཐམས་ཅད་གངས་རིས་་་་་
ཕྲེང་བས་གོ་མཚམས་མེད་པར་བསྐོར་བ། མུན་པ་མུན་ནག་གི་གླིང་། སྟེང་ཐམས་་་་
ཅད་ནས་ཁ་བ་བུ་ཡུག་གི་འཚུབས་མ་རླུང་དྲག་པོ་དང་བཅས་པ་འུ་རུ་རུ་འབབས་པ།
ཡིབས་པའི་སྐྱིབས་བྱེའུ་ཤོང་བ་ཙམ་ཡང་མེད་པ། གོས་ལྟ་བུ་ལྷན་པའི་དུམ་བུ་ཙམ་་་་
དང་༑ སྣང་བའི་དངོས་པོ་སྐར་མའི་འོད་ཙམ་ཡང་མེད་པ། ཤིན་ཏུ་གྲང་ལ་མུན་་་་་
པར་འཐིབས་པ། དེར་སྐྱེ་བའི་ལས་ནི། བླ་མ་དཀོན་མཆོག་གི་དཀོར་ཟོས་པ་དང་།
མར་མེ་འབར་འཕྲོ་བསད་པ་དང་། ལྷའི་ན་བཟའ་དང་ཐང་སྐུའི་གོང་ཤམ་སོགས་་་་་
བཤུས་པ། དགེ་འདུན་སྤྱིའི་ཤིང་འཕྲོགས་པ། ན་བཟའ་འཕྲོགས་པ། ཇ་དང་་་་
ཚོད་མ་སོགས་དྲོན་མོ་མི་སྟེར་བ་སོགས་དཀོན་མཆོག་ལ་བརྟེན་པ་དང་། ཆེ་བ་མི་་་་
གླང་པོ་སོགས་ནས་ཆུང་བ་ཤིག་སྲོ་ཡན་ཆད་ཀྱི་སེམས་ཅན་ཆུར་བསྐྱུར་བ། ཁང་ཁྱིམ་
བསྲེག་པ་སོགས། མདོར་ན་གྲང་བའི་སྡུག་བསྔལ་བསྐྱེད་པ་དེ་དག་ཐམས་ཅད་ན་་་་་
27

རྣམ་པ་འདྲ་བས་འདྲ་བ་བསྐྱེད་པ་ཞེས་བྱ་བ་ཡིན་ལ། མདོར་ན་དུག་གསུམ་དྲག་པོས་
བསྐྱེད་པའི་ལས་མི་དགེ་བ་མཐའ་དག་ཡིན། ཅི་ལྟར་སྐྱེ་བའི་ཚུལ་ནི། རང་རང་སོ་
སོའི་ཚེ། ལས། བསོད་ནམས་གསུམ་ཟད་པ་ན་མར་མེ་སྣུམ་ཟད་པ་གང་གིས་ཀྱང་
མི་ཟློག་པ་ལྟར་ཐུམ་གྱིས་འཆི་བའི་ཚེ་འཆི་བ་འོད་གསལ་ངོ་མ་ཤེས་པར་དྲན་མེད་དུ་་་་
བརྒྱལ༑ དེ་ལས་འབྱུང་བ་བཞི་ལུགས་འབྱུང་དུ་བར་སྲིད་དུ་ལངས་ནས། བད་་་་
དོར་ཞག་བཞི་བཅུ་ཞེ་དགུ་སོགས་སྡུག་བསྔལ་བསམ་གྱིས་མི་ཁྱབ་པ་མྱོང་བཞིན་པའི་་་་་
ངང་ནས། བར་དོར་ཞག་དུ་སྡོད་པ་དེའི་ཕྱེད་ཕྱི་མ་ཕན་ཆད་གང་དུ་སྐྱེ་འགྱུར་གྱི་བར་་་
སྲིད་དུ་འཆར་བས། དམྱལ་བར་སྐྱེ་བ་དེ་སྡོང་དུམ་མམ་ཕྱར་བ་ལྟ་བུ་ནག་ལིང་ངེ་བའི་
རྣམ་པ་ཅན་དུ་གྱུར། བསྣམ་བྱའི་འོད་ཀྱང་ནག་པོ་ལ་ཟིན་པས། སྣང་བ་ཐམས་་་
ཅད་ནག་འཐིབ་མེ་བའི་ཁྲོད་ནས་ལས་ཀྱི་གཤིན་རྗེ་དང་ལྷན་ཅིག་སྐྱེས་པའི་འདྲེ་ལ་་་་་
སོགས་པ་ལ་ལས་མདུན་ནས་འཁྲིད། ལ་ལས་རྒྱབ་ནས་བསྡིགས་བཞིན་པས་དེད་་་་
ནས་རང་དབང་མེད་པར་གཡང་ས་ཆེན་པོ་ལ་ལྷུང་བ་བཞིན་དུ་སྤྱིའུ་ཚུགས་སུ་ནག་ན་་་་
ར་ལ་སོང་ནས། གང་དུ་སྐྱེ་ས་དེར་སླེབས་པ་ན་དྲན་མེད་དུ་བརྒྱལ་ཏེ་ཤི་བ་ལྟ་བུ་་་་་
སོང་༑ དེ་ལས་སད་མ་ཐག་ལས་ཀྱི་དབང་གིས་ལུས་བོང་ཆེ་ལ་གཞོན་ཤ་ཆགས་པ། །
གྲང་བསྲན་ཤིན་ཏུ་ཆུང་བ་ཞིག་ཏུ་སྐྱེས་ཏེ། དེར་འོག་གཞི་འཁྱགས་པའི་ཁྲོད་དུ་གྱུར་་་་
པས་མ་ཚུགས་པར་འབྲོས་པའི་བསམས་པས་ཕྱོགས་ཀུན་ཏུ་བརྒྱུགས་ཀྱང་གངས་རི་ཁོ་་་
ན་དང་ཐུག །སྟེང་ཐམས་ཅད་ནས་ཁ་འཚུབས་དང་རླུང་གྲང་མོ་འུར་སྒྲ་དང་བཅས་་་་་
པས་བཏབ། མགོན་མེད་སྐྱབས་མེད་དུ་གྱུར་ཏེ་སྡུག་བསྔལ་གྱིས་ཉེན་པས་བྲོས།
བརྡབས༑ འགྱེལ། གྲོང་དྲག་པས་ལུས་ཐམས་ཅད་ཆུ་བུར་མགོ་ཙམ་ཇོག་ཙམ་་་་་
ནས་ཡུངས་འབྲུ་ཙམ་གྱི་བར་གོ་མཚམས་མེད་པར་སྐྱ་ཧྲམ་ཧྲམ་སྐྱེས་ནས་བཟོད་བླག་་་་
མེད་པའི་སྡུག་བསྔལ་མྱོང་དགོས་པ་ལ། ཚེའི་ཚད་ནི། ཏིལ་སྦྱང་ནང་ནས་ལོ་བརྒྱ་
ཞིང་༑ །ཏིལ་གཅིག་ཕྱུང་ནས་ཟད་གྱུར་པ། །ཆུ་བུར་ཅན་གྱི་ཚེ་ཡིན་ཏེ། །གཞན་་
གྱི་ཚེ་ནི་ཉི་ཤུས་འགྱུར། །ཞེས་གསུངས་ཏེ། ཡུལ་མ་ག་དྷའི་བྲེ་བོ་ཆེས་གཞལ་བའི་
218

ཏིལ་ཁལ་བརྒྱད་ཅུས་གང་བ་གཅིག་ལ་ཏིལ་སྦྱངས་ཞེས་བྱ་ལ། དེ་ནས་ཐེག་ཆུང་ལྟར་
ན་མི་ལོ་བརྒྱ་བརྒྱ་ནས། སློབ་དཔོན་ཐོགས་མེད་ཀྱི་བཞེད་པས་མི་ལོ་རེ་རེ་ནས་ཏིལ་་་
རེ་རེ་བསྐྱུར་བས། ཏིལ་སྦྱངས་དེ་ཟད་པ་ན་ཆུ་བུར་ཅན་གྱི་ལས་རྫོགས་ནས་ཚེ་ཟད་་་་
པར་གསུངས་མོད། ཆུ་བུར་ཅན་གྱི་ཚེ་ཡོངས་སུ་གཏུགས་པར་ནི་ང་མི་སྨྲའོ། །ཞེས་
གསུངས་པ་ལྟར། འདིའོ་ཞེས་ཚེ་ཚད་གཟུང་དུ་མེད་པའི་བར་དུ་བསྲན་པའི་ཐབས་་་་་
མེད།བཟོད་པའི་བླག་མེད་པའི་སྡུག་བསྔལ་མྱོང་དགོས་པར་འདུག་པ་འདི་ལྟ་བུར་མི་སྐྱེ་
བའི་གདེང་ཅུང་ཟད་ཀྱང་མེད་ཅིང་། སྐྱེ་ངེས་ཤེས་པའི་ལས་དུག་གསུམ་དྲག་པོས་་་་་
ཉིན་རེ་ལའང་གང་བྱས་འདི་བྱས་མེད་པ་བྱས་ཡོད་པས་སྐྱེ་ཐག་ཆོད། སྐྱེས་ན་་་་་
འདྲའི་སྡུག་བསྔལ་ལ་བཟོད་ཐབས་མི་འདུག་ཅིང་། ཐར་བའི་དུས་མི་འདུག་པས་་་་
ནས་ཀྱང་མི་སྐྱེ་བ་ཞིག་བྱེད་དགོས། དེ་ལ་དམ་པའི་ཆོས་ཉམས་སུ་ལེན་དགོས།
ཆོས་ཀྱི་ནང་ནས་ཀྱང་མཆོག་ཏུ་ཟབ་པ་གསུང་ངག་རིན་པོ་ཆེ་ལམ་འབྲས་བུ་དང་བཅས་་་
པའི་གདམས་ངག་ཉམས་སུ་བླངས་ལ་ཅིས་ཀྱང་ཉམས་སུ་མྱོང་བ་ཞིག་བྱེད་སྙམ་ཞེ་ཐག་་
པ་ནས་བསམ་པར་བྱེད། དེ་བཞིན་དུ་འོག་མ་རྣམས་ལའང་གནས་ལུས་སོགས་གོང་་་་
བཞིན་ལས། སྔར་ལས་ཀྱང་ཀུན་སློང་དང་། སྦྱོར་བ་ཉི་ཤུས་འགྱུར་གྱི་ཆེ་བའི་ལས་
བསགས་པས་སྡུག་བསྔལ་དང་ཚེ་ཚད་ཀྱང་ཉི་ཤུ་འགྱུར་གྱིས་ཆེ་ཞིང་རིང་བ་སྟེ། ཆུ་
བུར་བརྡོལ་བ་ཅན་ཞེས་བྱ་བ་ནི། གྲང་དྲག་པས་ཆུ་བུར་ཐམས་ཅད་ཀྱང་ཐག་སྒྲ་དང་་་་
ཐོག་སྒྲ་དང་བཅས་ཏེ་གས། རྣག་ཁྲག་ཟག་པ་རྣམས་ཀྱང་འཁྱགས་གོང་དུ་གྱུར།
ཆུ་བུར་བརྡོལ་བ་དེ་དག་གི་ནང་ནས་ཀྱང་ལྕགས་ཀྱི་འབུ་མཆུ་རྣོན་ཐོན་ནས་རུས་པ་་་་
ཐམས་ཅད་ཐལ་བྱུང་དུ་ཕུག་སྟེ། དམྱལ་ཚེ་འཁྱོལ་དུས་མེད་པའི་བར་སྡུག་བསྔལ་ལ་་
ལོངས་སྤྱོད་དགོས་པ་དང་། ཨ་ཆུ་ཟེར་བ་ནི་སྡུག་བསྔལ་ཆེ་དྲག་པས་གཞན་བྱ་བའི་་་་
ཐབས་ཡེ་མེད་པར་ཨ་ཆུ་ཨ་ཆུ་ཟེར་བའི་སྡུག་སྐད་ལྷང་ལྷང་འདོན་པ་དང༌། ཀྱི་ཧུད་་་་
ཟེར་བ་ནི་གྲང་དྲག་པས་སྐད་ངན་ཀྱང་འདོན་མི་ཐུབ་པར་ཀྱི་ཧུད་ཅེས་ཤིབ་ཤིབ་པོར་་་་་
འདོན་པ་ཙམ་ལ་བརྟེན་པ་དང་། སོ་ཐམ་ཐམ་པ་ནི་སྐད་ཤིབ་ཤིབ་པོ་དེའང་འདོན་མི་་
219

ནུས་པར་སོ་ཁྲིག་ཁྲིག །ལྐོག་མ་ཐོམ་ཐོམ་པ་དང་། ཨུཏྤལ་ལྟར་གས་པ་ནི།
རླུང་ཆེན་པོས་གྲང་བའི་ངད་ཆེན་པོ་དེ་བརྒྱབས་ནས་རྣག་ཁྲག་གི་གོང་བུ་རྣམས་ཀྱང་་་་་
ཡུད་ཀྱིས་བཤུས། པགས་པ་སྔོ་ཐང་ངེ་བ་དེ་ལྷག་གིས་ཐོན། དེའི་ཐག་སྒྲ་དང་་་་་
བཅས་ཏེ་ཚལ་པ་བརྒྱད་དམ། བཅུ་དྲུག་ལ་སོགས་པར་གས་ནས་མདོག་ཨུཏྤལ་ལྟར་་
སྔོ་བའི་ཆ་ནས་ཨུཏྤལ་ལྟར་གས་པ་དང༌། པདྨ་ལྟར་གས་པ་ནི། རླུང་གྲང་བའི་ངད་་
ཀྱིས་པགས་པ་སྔོན་པོ་དེ་ཡུད་ཀྱིས་བཤུས་པའི་འོག་ནས་ཤའུ་དམར་པོ་ཟངས་བྱང་མ་ལྟ་
བུ་དམར་ལྷག་གིས་ཐོན། དེའང་ཚལ་པ་བཅུ་དྲུག་དང་ཉི་ཤུ་རྩ་བཞི་ལ་སོགས་པར་་་་་
གས་པ་དང་། པདྨ་ལྟར་ཆེར་གས་པ་ཞེས་བྱ་བ་ནི། ཚལ་པ་དེ་དག་ཀྱང་གྲངས་་་་་
མེད་པར་འཐོར་ཞིང་གས། ལུས་ཀྱི་ནང་ཁྲོལ་དོན་སྙིང་ཐམས་ཅད་ཀྱང་ཚེག་སྒྲ་དང་་་་
བཅས་ཏེ་གས། ལུས་ཕྱི་ནང་ལོག་པའི་ཚུལ་དུ་སོང་ཀྱང་ལས་མ་ཟད་པས་འཆི་བར་་་་
མི་ནུས་པ་ཡིན་ལ། མདོར་ན་ལས་མྱངས་པས་འཛད་པ་དང་། སྦྱངས་པས་འཛད་་་་
པ་གཉིས་གསུངས་པའི། མྱངས་པས་འཛད་པ་ཞེས་བྱ་བ་ནི། གོང་དུ་བཤད་་་་
ལྟར་གྱི་ཏིལ་སྦྱོང་དེ་ཉི་ཤུས་བསྒྱུར་བའི་ཚེ་ཚད་དེ་འདྲ་ལ། ཟད་པའི་དུས་དང་མཐའ་
མེད་པས་འདིའོ་ཞེས་བྱ་རུ་མི་འདུག་ཅིང་། སྦྱངས་པས་འཛད་པ་ནི། ཐུབ་དབང་་་་
དམྱལ་བའི་ཤིང་རྟ་འདྲེན་པར་འཁྲུངས་པ་ན་གྲོགས་ལ་བརྩེ་སེམས་དྲག་པོ་སྐྱེས་པས་་་་་
ལས་ཟད་དེ། ཚེ་འཕོས་ནས་སུམ་ཅུ་རྩ་གསུམ་དུ་སྐྱེས་པ་ལྟ་བུ་རང་ལ་ལྷག་བསམ་་་་་
ཐུན་མོང་མ་ཡིན་པ་སྐྱེས་པའམ། ཤུལ་ན་གནས་པས་སམ། བླ་མ་ལྟ་བུས་སྡིག་པ་
སྦྱོང་བའི་ཆོ་ག་རྣམ་པར་དག་པ་བྱས་པའི་ནུས་པས་ཚེ་ཚད་མ་རྫོགས་ཀྱང་། ལས་་་་་
ཟད་པ་ན་དུས་མ་ཡིན་པར་འཆི་བ་བྱུང་ནས་ཐར་ན་མ་གཏོགས་དམྱལ་ཚེ་འཁྱོལ་དུ་་་་
མེད་པའི་བར་དུ་སྡུག་བསྔལ་བསྲན་ཐབས་མེད་པ་མྱོང་དགོས་པར་འདུག་ལ། འདི་་་
ལྟ་བུ་བསྲན་ཐུབ་པའི་ཡུལ་མེད་དེ། ད་ལྟ་དགུན་འཁྱགས་ཁྲོད་དུ་རྐང་པའམ། །
ལག་མགོ་ཙམ་བཅུག་ནས་ཞག་གཅིག་ཀྱང་ཚུགས་ཐབས་མེད་ལ། དེ་ལྟར་བྱས་ནས་་
སྡུག་མི་སྡུག་ཀྱང་ཇི་ཙམ་འོང་། དེས་ན་འཁྱགས་རོམ་གྱི་ཁྲོད། མུན་པ་མུན་ནག་གི་
220

གླིང་དེར་ལོ་གཅིག་ཙམ། ཟླ་བ་གཅིག་ཙམ་ནི་མིན། དམྱལ་ཚེ་འཁྱོལ་དུས་མེད་་་་་
པའི་བར་དུ་ལུས་ཐམས་ཅད་ཚལ་པར་གས་པའི་སྡུག་བསྔལ་འདི་ལྟ་བུ་བཟོད་པའི་་་་་་
བླགས་མི་འདུག་པས། ཅི་ནས་ཀྱང་དེར་མི་སྐྱེ་བ་ཞིག་བྱེད་སྙམ་པ་སོགས་གོང་ལྟར་་་་
དུ་བསམ། ཧྲིལ་དྲིལ་ན་རང་རང་གི་གནས་སུ་སྟན་བདེ་བ་ལ་འདུག །ལུས་ངག་་་་་
ཡིད་གསུམ་རང་བབས་སུ་ངལ་བསོས་པའི་མཐར། ཐོག་མར་དགེ་བ་སྐྱབས་འགྲོ་་་་
གསོལ་གདབ་བམ། སྤྲོ་ན་སེམས་བསྐྱེད་ཀྱང་བྱས་པས་རུང་། གང་ལྟར་ཡང་ད་་་་་
སྐྱབས་ཡུལ་དང་རང་སེམས་འདྲེས་པའི་བརྗོད་མེད་ཀྱི་ངང་དུ་ཅི་ཙམ་གནས་ཀྱི་བར་དུ་་་
གཞག །རྣམ་རྟོག་ཅིག་ཐོལ་གྱིས་སྐྱེས་པ་ན། འི། ང་སྐྱེས་པའི་གནས་འདི་་་་་
ཁམས་གསུམ་འཁོར་བ་ཞེས་བྱ་བ་ཡིན། འཁྲུལ་སྣང་དང་སྡུག་བསྔལ་ལ་འདི་མྱོང་་་
དང་འདི་མ་མྱོང་མི་འདུག །སྡུག་བསྔལ་ཐམས་ཅད་རིས་བསྡུ་ན་གསུམ་དུ་འདུས་པར་
འདུག་དེའི་ནང་ནས་ཀྱང་སྡུག་བསྔལ་གྱི་སྡུག་བསྔལ་ཞེས་བྱ་བ་དམྱལ་བའི་སྡུག་བསྔལ་་
མྱོང་དགོས་པར་འདུག །དེའི་དྲག་ཤོས་ལྟ་བུ་གྲང་དམྱལ་གྱི་སྡུག་བསྔལ་དུ་འདུག་་་་
མོད༑ དེའི་སྡུག་བསྔལ་ཀྱང་འདི་ཙམ་འདུག་སྙམ་དུ། ཆུ་བུར་ཅན་ནས་པདྨ་ལྟ་་་་
ཆེར་གས་པའི་བར་རིམ་བཞིན་བསམ། དེ་འདྲ་རེ་རེ་ལ་གནས་དེར་སྐྱེས་བྱུང་སྙམ་པ་
དང་༑ སྡུག་བསྔལ་དེ་མྱོང་བྱུང་སྙམ་པ་རྒྱུད་ཐོག་ཏུ་ལྷང་གིས་མ་སྐྱེས་བར་དུ་བསམ།
སྐྱེས་བྱུང་བ་ན། དེ་བཟོད་པའི་ཐབས་ནི་མི་འདུག། མི་བཟོད་བཞིན་དུ་དེར་མི་སྐྱེ་་་
བའི་གདེང་ནི་ཅིའང་མེད་པའི་ཁར། སྐྱེ་ངེས་ཤེས་པའི་ལས་ཁམ་པོ་ཆེ་གྲངས་མེད་པ་
ཉིན་རེ་ལའང་ཅི་བསགས་འདི་བསགས་མེད་པས། ངེས་པར་སྐྱེ་ཐག་ཆོད་འདུག །
སྐྱེས་ན་དེ་འདྲའི་སྡུག་བསྔལ་བཟོད་པའི་བླག་དང་། བསྲན་པའི་ཐབས་ཅུང་ཟད་ཀྱང་་
མི་འདུག་པས་ཅིས་ཀྱང་མི་སྐྱེ་བ་ཞིག་བྱེད་དགོས་པར་འདུག །དེ་ལ་དམ་པའི་ཆོས་་་་
ཉམས་སུ་ལེན་པ་གཅིག་པུ་མ་གཏོགས་གཞན་ཅིའང་མི་འདུག་ལ། ཆོས་ཀྱི་ནང་ནས་
ཀྱང་མདོ་རྒྱུད་ཐམས་ཅད་ཀྱི་དོན་གྱི་བཅུད་ཕྱུང་བ་ཚེ་གཅིག་ལུས་གཅིག་ལ་སངས་་་་་
ངེས་ཤེས་པའི་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་གདམས་ངག་་་་་
221

ཉམས་སུ་མྱོང་ངེས་པ་ཞིག་བྱ་སྙམ་དུ་ཤ་ལ་བབ། རུས་ལ་ཐུག་གི་བར་དུ་བསམ།
སེམས་དུབ་བྱུང་བ་ན་རིག་པ་བརྗོད་མེད་དུ་ཙམ་གྱིས་ཅི་ནུས་སུ་གཞག །རྣམ་རྟོག་་་་
ཡན་པ་བུན་གྱིས་བྱུང་བ་ན། འའི། ང་སྐྱེས་པའི་གནས་འདི་ཁམས་གསུམ་འཁོར་་་་
བ་སྡུག་བསྔལ་གྱི་རྒྱ་མཚོ་ཡིན་སྙམ་པར་བྱ། གྲང་དམྱལ་བརྒྱད་པོ་ཡས་རིམ། མས་
རིམ༑ འཆོལ་བ་སོགས་སྣ་ཚོགས་སུ་བསམ་ཞིང་། ཡིད་འབྱུང་སྐྱོ་ལྷང་བ་མ་སྐྱེས་་་་
ཀྱི་བར་དུ་བསྒོམ། སྡུག་བསྔལ་ལ་སྐྱོ་ན་དེ་ལས་ཐར་འདོད་ཀྱི་བློ་སྐྱེ་བ་ཆོས་ཉིད་ཡིན་་
པས༑ ལམ་ཉམས་སུ་ལེན་ནོ་སྙམ་པ་དུང་པར་བསྒོམ། དེ་དག་གིས་ལུས་སེམས་་་
དུབ་པ་ན་རིག་པ་བརྗོད་མེད་དུ་ཆད་དེ་འཇོག་པ་ནི་བར་དུ་དགེ་བ་སོ་སོའི་དམིགས་པ་་་
བསྒོམ་པ་ཡིན། ཐུན་དེ་ལས་ལྡང་བར་འདོད་པ་ན། དེ་ལྟར་བླ་མ་དཀོན་མཆོག་ལ་་
སྐྱབས་འགྲོ་བྱས་པ་འཁོར་བ་ལ་སྐྱོ་བ་བསྐྱེད་པ། ཐར་པ་དོན་དུ་གཉེར་བའི་བློ་བསྐྱེད་
པ་སོགས་ལ་བསོད་ནམས་བསམ་གྱིས་མི་ཁྱབ་པ་འབྱུང་། དེས་མཚོན་པའི་འཁོར་་་་
འདས་ཀྱི་དགེ་བ་ཐམས་ཅད་སེམས་ཅན་ཐམས་ཅད་དང་ཐུན་མོང་དུ་སངས་རྒྱས་ཐོབ་་་
པར་གྱུར་ཅིག་སྙམ་པས། བསོད་ནམས་འདི་ཡིས་ཐམས་ཅད་གཟིགས་པ་ཉིད། །
ཅེས་བྱ་བ་ལ་སོགས་པའི་བསྔོ་བ་དང་སྨོན་ལམ་གྱི་རྒྱས་བཏབ་སྟེ། ཐུན་མཚམས་་་་་
ཐམས་ཅད་དུའང་། འའི། ང་ཁམས་གསུམ་འཁོར་བ་ན་ཡོད་པ་ཡིན། འདི་ལས་
ཐར་པའི་དུས་ནམ་འོང་སྙམ་པའི་དྲན་པ་དང་འདུན་པ་དུང་ངེ་བར་མ་བྱས་ན། ཐུན་་་་་
མཚམས་ཐམས་ཅད་གང་ཡིན་ལ་བོར་ན་ཆོས་ཉན་པ་མདོ་མེད་གཅིག་ཏུ་འབྱུང་བས།
ཐུན་བར་ཐམས་ཅད་དྲན་ཤེས་བཞིན་གྱིས་ཟིན་པ་གལ་ཆེ་གསུངས། དེ་དག་ནི་་་་་
མཐའ་མར་དགེ་བ་སྟེ། ཐུན་ཐམས་ཅད་ལ་འདི་བཞིན་ཤེས་པར་བྱ་གསུངས་སོ། །
དེ་དག་ཀྱང་མངོན་པ་མཛོད། སའི་དངོས་གཞི་སོགས་ཚད་ལྡན་གྱི་མདོ་བསྟན་བཅོས་
ལས་བཤད་ཚུལ་ཞིབ་ཏུ་ཤེས་ལ། སློབ་མའང་མཁས་པ་ཡོད་ན་རྒྱ་ཆེར་སྤྲོས་ནས་་་་་
བཤད་ན་ལེགས། རང་ལ་བཤད་རྒྱུ་ཆེར་མེད་པའམ། ཡོད་ཀྱང་སློབ་མ་འབྲིང་་་་་
མན་ཆད་ལ་བཤད་བཤད་མང་ན་སྙིང་པོ་སྟོར་འགྲོ་བས་བསྒོམ་བྱའི་དམིགས་པ་ཧྲིལ་་་་་
222

གྱིས་དྲིལ་ནས་འཆད་པ་རང་ཁེ་ཆེ་བ་ཡིན་ནོ་གསུངས། །གཉིས་པ་ཚ་དམྱལ་གྱི་སྡུག་་་་
བསྔལ་བསམ་པ་ལ། བརྒྱད་ཡོད་པ་རེ་རེ་ལའང་གནས། ཚུལ། སྡུག་བསྔལ། །
ཚེ་ཚད་རྣམས་ཀྱིས་བསྡུས་ཏེ་སྟོན་པ་ལས། དང་པོ་ཡང་སོས་པའི་གནས་ནི། འོག་་
གཞི་ཐམས་ཅད་ལྕགས་བསྲེགས་ཀྱི་ས་གཞི་མེ་འབར་བཞིན་པ་དང་བཅས་པ། ཁོར་་་
ཡུག་ཐམས་ཅད་ལྕགས་བསྲེགས་ཀྱི་རི་དམར་པོའི་རྭ་བས་འཁོར་བར་འདོད་པ་དང་།
ཚ་དམྱལ་ཐམས་ཅད་ལྕགས་ཀྱི་ཁང་པ་གྲུ་བཞི་པར་འདོད་པ་ལུགས་གཉིས་འབྱུང་། །
ཇི་ལྟར་སྐྱེ་བའི་ཚུལ་ནི། གནས་དེར་སྐྱེས་པའི་ལས་བསགས་པ་དེའི་བར་སྲིད་གཤིན་
རྗེའི་ཕོ་ཉས་བསྡིགས་བཞིན་པས་ཁྲིད། སྤྱིའུ་ཚུགས་སུ་ནག་ན་ར་ར་སོང་སྟེ་གནས་་་་
དེར་སླེབས་པ་ན་བརྗོད་མེད་དུ་བརྒྱལ། འོད་གསལ་དེ་ལས་ལངས་མ་ཐག་དམྱལ་་་་་
བའི་ལུས་དབྱིབས་སོགས་སྔོན་བྱུང་འདྲ་བ་ལས། ལུས་བོང་ཆེ་ཞིང་། གཞོན་་་་་
ཆགས་པ། ཤའུ་ལྟར་བསྲན་ཆུང་ཞིང་། ཁྱད་པར་ཚ་བསྲན་ཆུང་བ་ཞིག་ཏུ་སྐྱེས།
སྐྱེས་མ་ཐག་འོག་ཐམས་ཅད་ལྕགས་བསྲེགས་ཀྱི་ས་གཞི་མེ་འབར་བས་འཚིག་ཅིང་སྐྲག་
པས་ཕྱོགས་དང་ཕྱོགས་མཚམས་ཐམས་ཅད་དུ་འབྲོས་པ་དང་། མགོན་སྐྱབས་འཚོལ་
བའི་བསམ་པས་འཚིག་བཞིན་དུ་རྒྱུག་པ་དང་། འབྲོས་ས་དང་མགོན་སྐྱབས་མེད་་་་་
པའི་ཁར་དགྲ་མི་ཤ་བོ་ལྟ་བུའི་གཤེད་མ་འཇིགས་སུ་རུང་བ་མང་པོས་བསྐོར་ཞིང་། །
རྒྱོབ་སོད་ཀྱི་ང་རོ་དྲག་པོ་དང་བཅས་ཏེ། ཐག་རིང་ནས་ལྕགས་བསྲེགས་ཀྱི་མདལ་་་་་
དང་མདའ་བོ་ཆེ་ལ་སོགས་པ་འཕངས། དེ་བས་ཉེ་བ་ན་མདུང་དང་མདུང་ཐུང་ལ་་་་་་
སོགས་པ་དང་། འཁྲིས་སུ་སླེབས་པ་རྣམས་ཀྱིས་རལ་གྲི་དང་སྟ་གྲི་ལ་སོགས་པ་་་་་
མཚོན་ཆ་དུ་མ་བསྣུན་པས་ལུས་ཐམས་ཅད་ཐལ་བྱུང་དུ་ཕུག །རང་ཡང་ཞེ་སྡང་དྲག་་་་
པོས་ལག་ཏུ་བླངས་ཚད་ལྕགས་བསྲེགས་ཀྱི་མཚོན་ཆ་མེ་འབར་བར་གྱུར་ཏེ་ཕར་བརྒྱབ།
ལུས་ཐམས་ཅད་གཞོབ་ཐུལ་དུ་སོང་ཏེ་དྲན་མེད་དུ་བརྒྱལ་བ་ན། བར་སྣང་སྟོང་་་་་་
ནས་ཡང་སོས་པར་གྱུར་ཅིག །ཅེས་པའི་སྒྲ་ལྷང་གིས་གྲག་པ་དང་མཉམ་དུ་རླུང་གྲང་་་
མོ་ཞིག་སིར་གྱིས་བྱུང་བས་རྐྱེན་བྱས། ལུས་སྔར་བཞིན་དུ་གྲུབ་སྟེ་ལངས། ལངས་་
223

མ་ཐག་ཏུ་སྔར་བཞིན་དུ་གྱུར་ཏེ་ཉིན་མཚན་དལ་བ་མེད་པར་མུན་པ་མུན་ནག་ཆེན་པོའི་
གནས་དེ་ན་འདི་ལྟ་བུའི་སྡུག་བསྔལ་ལ་ལོངས་སྤྱོད་ཅིང་། ཚེའི་ཚད་ནི་མི་རྣམས་ཀྱི་་
རང་ལོ་ལྔ་བཅུ་ལ་སོགས་ཏེ་མི་ལོ་ལྔ་བཅུ་ཐམ་པ་ལ་ཞག་རེར་བྱས་པའི་རྒྱལ་ཆེན་རིས་་་་
བཞི་པའི་ལྷའི་རང་ལོ་ལྔ་བརྒྱ་ཐུབ། དེ་ལ་ཞག་རེར་བྱས་པའི་ཡང་སོས་པས་རང་ལོ་་་
ལྔ་བརྒྱ་ཐུབ་སྟེ། མདོར་ན་དམྱལ་བའི་ཚེ་འཁྱོལ་དུས་མེད་པའི་བར་དུ་སྡུག་བསྔལ་་་་་
མྱོང་དགོས་པ་དང་། ཐིག་ནག་ནི། དམྱལ་བ་པ་དེ་འཇིགས་བཞིན་དུ་བྲོས་པ་དང་་་་
དམྱལ་སྲུང་རྣམས་ཀྱིས་བཟུང་སྟེ། ལུས་ལ་དཀྱུས་དང་ཕྲེད་ལ་སོགས་པར་ཐིག་ནག་
པོ་བརྒྱད་དང་། བཅུ་དྲུག་དང༌། སོ་གཉིས་ལ་སོགས་པ་བཏབ། ལྕགས་་་་་
བསྲེགས་ཀྱི་སོག་ལེ་མེ་འབར་བས་སྤྱི་བོ་ནས་གཤགས་ཏེ་ལྟེ་བ་ཙམ་སླེབས་པ་ན་སྟོད་་་་
ཀྱི་རྨ་ཐམས་ཅད་རྗེས་མེད་པར་སོས། ཡང་མགོ་མཇུག་ལྡོག་སྟེ་གཤགས་པས་སོ་་་་་
ལེ་སྟོད་དུ་སླེབས་པ་ན་སྨད་ཀྱི་རྨ་ཐམས་ཅད་རྗེས་མེད་དུ་སོས་ཏེ། དེ་ལྟ་བུའི་དལ་བ་་
མེད་པར་གཤོག་པ་དང་། ལྕགས་ཀྱི་སྟེ་འུ་མེ་འབར་བས་གཞོག་པ་དང༌། གཟོད་་་་
གིས་འབུག་པ་ལ་སོགས་པ་ཇི་ཙམ་བྱས་ཀྱང་། ལས་མ་ཟད་བར་དུ་འཆི་བའི་སྐལ་་་་་
བའང་མེད་པ་དང་། བསྡུས་འཇོམས་ནི། ལྕགས་བསྲེགས་ཀྱི་ས་གཞི་ལ་བྲོས་པའི་་
ཚེ་ར་ལུག་དང་གཡག་ལ་སོགས་པ་རང་གི་གང་བསད་པ་དེའི་གདོང་པ་ཅན་གྱི་ལྕགས་་་་
བསྲེགས་ཀྱི་རི་དམར་ཡེར་རེ་བ་ཕན་ཚུན་བརྒྱུགས་བྱུང་བ་ན། ང་ཕ་གིའི་དབྲག་ཏུ་མ་་
ཤོར་བར་འོང་ངམ་སྙམ་བྲོས་པ་དང་། དེ་གཉིས་ཐུག་གིས་འཕྲད་པའི་བར་དུ་བཙིར་་་་
བས༑ རྒྱུ་ལྟོ་ཐམས་ཅད་ཕྱིར་ལུད། ལུས་ཐམས་ཅད་ཐལ་བ་བུན་བུན་གཞོབ་ཐུལ་་
དུ་སོང་། རི་གཉིས་ཕྱིར་གྱེས་མ་ཐག་ལུས་སྔར་བཞིན་གྲུབ། ཡང་སྔར་བཞིན་་་་་
བཙིར་བའི་སྡུག་བསྔལ་དང་། དེས་མཚོན་པའི་ལྕགས་ཀྱི་ཕྱར་བ་མེ་འབར་བའི་ནང་་་་
དུ་བཏུམས་ཏེ་ཁ་བཅིངས་ནས་བཞག་པས་ལུས་ཐམས་ཅད་གཞོབ་ཐུལ་དུ་སོང་། ཁ་
ཕྱེ་བ་ན་ལུས་སྔར་བཞིན་གྲུབ། ཡང་ཁ་འཆིང་བ་དང་། ལྕགས་ཀྱི་ཞིབ་མ་་་་་
འབར་བའི་ནང་དུ་བཅུག་སྟེ། ལྕགས་ཀྱི་གཏུན་མེ་འབར་བས་བརྡུང་བ་སོགས་མད་་་་

སོ་སོའི་དགོངས་པར་སྣང་གསུངས། ངུ་འབོད་ནི། དེ་ལྟར་ལྕགས་བསྲེགས་ཀྱི་ས་་་་
གཞི་སོགས་སྡུག་བསྔལ་དེ་དག་གིས་འཇིགས་སྐྲག་ནས་བྲོས་པ་ན། ཁང་པ་དཀར་པོ་
ཞིག་མཐོང་། ཕ་གིར་ཕྱིན་ན་བདེ་བ་ཞིག་ཡོད་སྙམ་དུ་ཕྱིན་པས། ལྕགས་བསྲེགས་་
ཀྱི་ཁང་པ་མེ་འབར་བ་ཞིག་གི་ནང་དུ་ཚུད་ཅིང་སྒོ་རང་འགྲིག་ཏུ་སོང་སྟེ་སྡུག་བསྔལ་་་་་
གྱིས་ཉེན་པས་ཨ་ཚ་དང་། ངུ་འབོད་ལྷང་ལྷང་བྱེད་པ་དང་། ངུ་འབོད་ཆེན་པོ་ནི།
ལྕགས་བསྲེགས་ཀྱི་ཁང་པ་མེ་འབར་བ་ཉིས་རིམ་གྱི་ནང་དུ་ཚུད་པས་ལུས་ཀྱི་སྡུག་་་་་
བསྔལ་ལ་ཁྱད་མེད་ཀྱང་། སེམས་ལ་ཁང་པ་ནང་མ་ནས་ཐར་བ་སྲིད་ཀྱང་། ཕྱི་མ་་་་
ལས་མི་ཐར་རོ་སྙམ་དུ་སྡུག་བསྔལ་ཆེས་ལྕི་བས་ན་ངུ་འབོད་ཆེན་པོ་ཞེས་བྱ་བ་ཡིན་་་་་
གསུངས༑ ཚ་བ་ནི། ལྕགས་བསྲེགས་ཀྱི་གསལ་ཤིང་རལ་གྲི་སོ་གཉིས་མ་ལྟ་བུ་མེ་
འབར་བཞིན་པ་བཤང་ལམ་ནས་བཅུག་སྟེ་སྤྱི་བོར་བཏོན་པས་ལུས་ཀྱི་ནང་ཁྲོལ་དོན་་་་་
སྙིང་ཐམས་ཅད་གཞོབ་ཐུལ་གྱིས་འཚིག །ཁ་སྣ་ཐམས་ཅད་ནས་མེ་ལྕེ་དང་དུ་་་་་་
འདྲེས་པ་ཉུག་ཉུག་ཐོན། སྤྱི་བོར་གསུར་ཁག་དང་དུ་བ་འདྲེས་པ་བུན་གྱིས་ཐོན།
གསལ་ཤིང་ཕྱིར་ཕྱུང་བ་ན་ལུས་སྔར་བཞིན་གྲུབ། དེ་ལྟ་བུའི་འབྱིན་འཇུག་སྐད་ཅིག་་་
ཀྱང་དལ་བ་མེད་པར་བྱེད་པ་དང༌། རབ་ཏུ་ཚ་བ་ནི། ལྕགས་ཀྱི་གསལ་ཤིང་རྩེ་་་་
གསུམ་པ་བཤང་ལམ་དང་འཕོངས་ཚོས་གཉིས་ནས་བརྒྱབས་ཏེ་སྤྱི་བོ་དང་ཕྲག་ད་་་་་
གཉིས་སུ་བྱུང་བས་སྔར་བཞིན་དུ་བསྲེགས་པ་དང་། དེ་བཞིན་དུ་མདོ་སྡེ་ལས་བརྒྱ་
བར༑ ལྕགས་ཀྱི་ཕྲུ་བ་གཅིག་ཏུ་འཚེད་པ་དང་། ཕྲུ་བ་སུམ་ཐོག་བྱས་པ་ལ་རིམ་་་་་
བཞིན་འཚེད་པ་ལ་ཚ་བ་དང་རབ་ཏུ་ཚ་བའི་ཐ་སྙད་མཛད། མནར་མེད་པ་ནི།
ལྕགས་ཀྱི་ཐབ་ཀ་དཔག་ཚད་ཉི་ཤུ་པའི་ནང་དུ་བཅུག །ཕྱོགས་བཅུ་དབུས་དང་བཅུ་་་
གཅིག་ནས་མེ་དཔུང་ཆེན་པོ་འུར་སྒྲ་དང་བཅས་འབར་བས་བསྲེག་བྱ་སྲེག་བྱེད་དབྱེར་་་་
མེད་པའི་ཚུལ་དུ་གྱུར་ཏེ། སྐད་ངན་ལས་སེམས་ཅན་ཡོད་པ་ཙམ་གྱི་སྡུག་བསྔལ་་་་་་
བསམ་གྱིས་མི་ཁྱབ་པ་ཡོད་དེ། །མདོར་ན་སྲིད་པ་གསུམ་ན་འདི་ལས་ཆེ་བའི་སྡུག་་་་
བསྔལ་ཅིའང་མེད་པས་མནར་མེད་ཅེས་བཏགས་པ་ཡིན་ལ། རྡོ་རྗེ་སློབ་དཔོན་གྱི་སྐུ་
225

ལ་བསྡོས་པ་དང་། མཚམས་མེད་ལྔ་ཚང་བར་བྱས་པ་རྣམས་དེར་སྐྱེ་བ་ཡིན་ཞིང་།
མར་གྱི་ཟང་ཐལ་ཞེས་བྱ་བ་ལུས་མ་སྤངས་པར་སའི་མཐོངས་བྱེ་ནས་སོང་བའམ། །
འཆི་བ་འོད་གསལ་ལས་ལངས་མ་ཐག་དེར་སྐྱེ་བ་ལས་བར་དོ་མེད་པར་བཞེད་པ་ཡོད་་་་
ནའང་ལམ་འབྲས་པ་རང་ནི་བར་དོ་ཞིག་བཞེད། གང་ལྟར་ཡང་ཚ་དམྱལ་དྲུག་པོ་དེ་
ལ་འདོད་ལྷ་རིགས་དྲུག་དང་བརྩིས་པའི་ཚེ་ཚད་གསུངས། བདུན་པས་བར་བསྐལ་
ཕྱེད༑ བརྒྱད་པས་བར་བསྐལ་གཅིག་ཐུབ་པར་གསུངས་པའི་ཡུན་གྱི་ཚད་མོའུ་གལ་་་་
གྱི་བུས་མ་དམྱལ་ཁམས་ནས་དྲངས་པའི་མདོ་ལས། ལྕགས་ཀྱི་ཕ་བོང་གྲུ་བཞི་པ་རྒྱ་་་
དཔངས་སུ་དཔག་ཚད་བཞི་བརྒྱ་ཡོད་པ་ཞིག་ལ་དམྱལ་བའི་སེམས་ཅན་རྣམས་ཀྱིས་་་་་
ཕར་འགྲོ་ཚུར་འགྲོ་བྱས་པས་ཕ་བོང་དེ་ཟད་པ་ནི་བར་བསྐལ་ཕྱེད། དེ་འདྲ་གཉིས་་་་་
ཟད་པ་བར་བསྐལ་གཅིག་ཏུ་བཤད་པ་ཙམ་གྱི་བར་དུ་སྡུག་བསྔལ་མྱོང་དགོས་པས།
དེར་མི་སྐྱེ་བའི་ཕྱིར་འབད་པ་སོགས་གོང་བཞིན་གསུངས། གསུམ་པ་ལ་ཉེ་འཁོར་་་་་
དང་ཉི་ཚེ་གཉིས་ཀྱི། དང་པོ་ཉེ་འཁོར་བའི་སྡུག་བསྔལ་བསམ་པ་ནི། བརྒྱད་པོ་་་་
ཀུན་ལ་ལྷག་བཅུ་དྲུག །ཅེས་ཚ་དམྱལ་བརྒྱད་པོ་དེ་རེ་རེའི་ཕྱི་ན་འོབས་ལྟ་བུར་ཉེ་་་་
འཁོར་བའི་དམྱལ་བ་བཞི་རིམ་དུ་ཡོད་ལ། ཕྱོགས་རེ་རེར་བཞི་བཞི་མྱོང་དགོས་པས་་་
བཅུ་དྲུག་སྟེ། དེ་དག་ཀྱང་། མེ་མ་མུར་དང་རོ་མྱགས་འདམ། ། སྤུ་གྲིའི་ལམ་་་་་
སོགས་ཆུ་བོ་ཡིན། །ཞེས་གསུངས་པ་ལྟར་བཞི་ལས། དང་པོ་མེ་མ་མུར་ནི། ཚ་་་
དམྱལ་དངོས་གཞི་མྱོང་དགོས་ཀྱི་ལས་ཟད་པ་ན། དམྱལ་བའི་སེམས་ཅན་དེ་དམྱལ་་་་
སྲུང་གིས་དེད་ཅིང་སྐྲག་ནས་བྲོས་པ་ན་ཤར་ཕྱོགས་སུ་སྔར་མེད་པའི་ལམ་གྱི་རྣམ་་་་་
ཞིག་གི་ཐལ་གྱིས་ཤར་། དེ་བཞིན་དུ་ཐང་སྐྱ་ཐལ་ལེ་བ་ཞིག་མཐོང་བ་ན། སྔར་་་་་
ཡུན་ཇི་སྙེད་ཀྱི་བར་དུ་ལྕགས་བསྲེགས་མེ་འབར་བ་ཁོ་ན་ལས་མ་མཐོང་། ད་ལམ་་་་་
ཞིག་དང་ཐང་སྐྱ་ཐལ་ལེ་བ་མཐོང་བས་སེམས་བདེ་བའི་ཁུལ་དང་། རྒྱབ་ནས་དེད་་་་་
པའི་དབང་གིས་མྱུར་བར་ཕྱིན་པ་ན། མེ་མ་མུར་གྱི་འོབས་ཁ་ཐལ་སྐྱ་མས་ཆོད་པ་ལྟ་
བུ་དེའི་ཐོག་ཏུ་སླེབས། རྐང་པ་གང་ནུབ་ཚད་ཐམས་ཅད་ཤ་རུས་བྲལ་ཏེ་རུས་་་་་
226

དཀར་སངས་ཀྱིས་ཐོན། ཟུག་མ་བཟོད་པར་འགྱེལ། ལུས་ཐམས་ཅད་མེ་མ་མུར་་་་
བཟོད་དཀའ་བ་དེས་འཚིག་ཅིང་ཤ་ཐམས་ཅད་བྲལ། རུས་པ་དཀར་ཐལ་གྱིས་སོ་་་་
ཀྱང་༑ ལས་ངན་གྱི་དབང་གིས་འཆི་མི་ནུས་པར་སྟེང་དུ་ཐོན་པ་ན། ལུས་སྐྱོན་མེད་
སྔར་བཞིན་གྲུབ། འོབས་སུ་བྱིང་བ་ན་འཚིག །དེའི་མཐའ་ཕན་ཚུན་ནས་དམྱལ་་་་་
སྲུང་རྣམས་ཀྱིས་བསྡིགས་བཞིན་པས་བསྲུངས་ཏེ་ཐར་ས་མེད་པར་མི་ལོ་བརྒྱ་ཙམ་གྱི་
བར་དུ་བཟོད་བླག་མེད་པའི་སྡུག་བསྔལ་མྱོང་དགོས་པ་དང་། གཉིས་པ་རོ་མྱགས་ཀྱི་་
འདམ་ནི། དེ་ལས་ཐར་བ་ན། ཡང་དེའི་ཕ་གི་ན་འབབ་ཆུ་སྔོ་སིང་ངེ་བ་ཞིག་བྱུང་་་་མ .
སྙམ་པ་འབྱུང་། དེར་འགྲོ་འདོད་ཀྱི་བསམ་པ་དྲག་པོས་བྲོས་པའི་ཚེ། དམྱལ་སྲུང་་་
རྣམས་ཀྱིས་ལམ་བཏང་སྟེ། རྒྱབ་ནས་དེད་བཞིན་དུ་ཕྱིན་པས། རོ་མྱགས་ཀྱི་་་་་
འདམ་ཞེས་བྱ་བ་ངོ་བོ་ནི་དམྱལ་བའི་སེམས་ཅན་ཤི་བའི་རོ་རུལ་མྱགས་པའི་ལྗན་ལྗིན་་་་
ལས་གྲུབ་པ། རེག་བྱ་ཤིན་ཏུ་ཚ་བ། སྐྱུགས་བྲོ་ཞིང་མི་གཙང་བའི་རང་བཞིན།
དྲི་ཚོར་བ་ཙམ་གྱིས་བརྒྱལ་ནས་སྲོག་འགག་ནུས་པ་ཞིག་ཡོད། དེས་ན་ཕྱིའི་ལྕགས་རི་
འདི་འཛམ་བུ་གླིང་པ་སྤྱིའི་བསོད་ནམས་ལས་གྲུབ་པ་སྟེ། འདིས་བསྒྲིབས་པ་མ་་་་་+ +
གཏོགས༑ དམྱལ་བ་རོ་མྱགས་ཀྱིས་དྲི་ཚོར་ན་སེམས་ཅན་རྣམས་དེ་མ་ཐག་འཆི་་་་་
ཡིན་མོད། དམྱལ་བའི་སེམས་ཅན་དེ་ལས་ངན་གྱི་དབང་གིས་འཆི་མི་ཐུབ་པར་་་་་
འདམ་རྫབ་དེའི་སྟེང་དུ་བྱིང་། ཁ་སྣ་སོགས་དབང་པོའི་སྒོ་ཐམས་ཅད་མི་གཙང་བས་་་
འགགས༑ འདམ་རྫབ་དེའི་ཁྲོད་ནས་ལྕགས་ཀྱི་འབུ་མཆུ་རྣོན་གྲངས་མེད་པས་རྐང་་་་
པའི་རུས་པ་ཐམས་ཅད་ཐལ་བྱུང་དུ་ཕུག །ཟུག་གིས་མ་བཟོད་པར་འགྱེལ།
བུབས༑ ལུས་འཚིག །མྱགས། དེ་ལྟ་བུའི་ངང་ལ་མི་ལོ་བརྒྱ་ཙམ་གྱི་བར་་་་་
གནས་དགོས་པ་དང་། གསུམ་པ་སྤུ་གྲིའི་ལམ་ནི། དེ་ལྟ་བུའི་མྱོང་དགོས་ཀྱི་ལས་
དེ་ཟད་པ་ན། ཡང་དམྱལ་སྲུང་རྣམས་ཀྱིས་ཤར་ཕྱོགས་ཀྱི་ལམ་དེ་མི་སྲུང་བར་འབྲོས་་
སུ་འཇུག །དེར་ཕྱིན་པས་ནེལ་མའི་ཐང་སྔོ་ཏིང་ངེ་བ་ཞིག་མཐོང་། ཕ་གིར་སྐྱིད་པོ་་
ཡོད་སྙམ་མགྱོགས་པར་ཕྱིན་པས་ཐང་དེ་ནི་སྤུ་གྲི་གཅོད་པའི་རྣོ་ངར་དང་ལྡན་པ། ཆེ་་
227

བ་གྱང་ཤིང་ཙམ་ནས་ཆུང་བ་མཐོ་གང་ཙམ། ཚོན་གང་ཙམ་གྱི་བར་གོ་མཚམས་མེད་་
པར་གཏམས་པ་དེ་འདྲ་ཞིག་ཏུ་སླེབས། རྐང་པ་བཞག་མ་ཐག་ཉལ་ཉལ་གཏུབས།
ཟུག་གིས་མ་བཟོད་པར་འགྱེལ། སྤུ་གྲི་ཆེ་བ་རྣམས་ཀྱི་ཐོག་ཏུ་འགྱེལ་མ་ཐག་ལུས་་་་་
ཐམས་ཅད་དུམ་བུ་བརྒྱ་སྟོང་དུ་ཉལ་ཉལ་གཏུབས། ཡང་ལངས་མ་ཐག་ལུས་སྔར་་་་་
བཞིན་གྲུབ། ཡང་གཏུབས་པ་དེ་ལྟ་བུ་ལ་མི་ལོ་བརྒྱ་ཙམ་གྱི་བར་དུ་སྡོད་དགོས་པ་་་་
ཡིན་གསུངས། དེ་ལས་ཐར་བ་ན། ནགས་ཚལ་མཐུག་པོ་སྔོ་ཐིབས་སེ་ཡིད་དུ་ཡོང་
བ་ཞིག་མཐོང་། དེར་མགྱོགས་པར་ཕྱིན་ནས་བསིལ་གྲིབ་ལ་སྡོད་པའི་ཁུལ་བྱས་མ་་་་
ཐག །དུས་མ་ཡིན་པའི་རླུང་དྲག་པོ་འུར་སྒྲ་དང་བཅས་ཏེ་ལངས། དེས་ཤིང་་་་་་
རྣམས་བསྐྱོད་པའི་དབང་གིས་དེ་དག་གི་ཡལ་ག་དང་ལོ་མ་ཐམས་ཅད་རལ་གྲི་དང་་་་
གྲི་ལ་སོགས་པའི་མཚོན་ཆ་རྣོ་ངར་དང་ལྡན་པ་འབའ་ཞིག་ཏུ་གྱུར་པ་ཆར་བཞིན་བབས།
ལུས་ཐམས་ཅད་དུམ་བུ་བརྒྱ་སྟོང་གྲངས་མེད་པར་བཅད་ཅིང་གཏུབས་ཀྱང་འཆི་བར་མི་་
ནུས་པ་དེ་ལྟ་བུའི་ངང་ལ་མི་ལོ་བརྒྱ་ཙམ་གནས་དགོས་པ་རལ་གྲི་ལོ་མའི་ནགས་ཚལ་ཞེས་་་་
བྱ་བ་ཡིན་གསུངས། དེ་ལྟ་བུ་མྱོང་དགོས་ཀྱི་ལས་ཟད་པ་ན། དེ་ནས་ཐར་ཏེ་བྲོས་་་་
ཕྱིན་པས། སྤང་རི་སྔོ་ཟང་ངེ་བ་ཞིག་མཐོང་སྟེ་དེར་ཕྱིན་པས། རྩ་བར་སླེབས་པ་ན་་
ཁྱི་སྲེ་བོ་ཆེན་པོ་དང་། སེ་རྒོད་མ་ལ་སོགས་པའི་གཅན་གཟན་གཏུམ་པོ་མ་རུངས་པ་་་
བསམ་གྱིས་མི་ཁྱབ་པས་རུབ་སྟེ་གསོན་པོར་ཟོས། ལུས་ཐམས་ཅད་ཟད། རྒྱུ་ལྟོ་་་
ཐམས་ཅད་ཕྱུང་སྟེ་སྡུག་བསྔལ་བསམ་གྱིས་མི་ཁྱབ་པ་མྱོང་བཞིན་པའི་ངང་ལ། ་་་་
དེའི་རྩེ་ནས་རང་གི་ཉེ་དུའམ་ཡིད་ལ་ཆེས་ཆགས་པའི་གྲོགས་ལྟ་བུའི་སྐད་ལྷང་ལྷང་གིས་
མིང་ནས་འབོད་ཅིང་ཁྱོད་གང་ན་ཡོད། འདིར་རུ་ཤོག་ཟེར་འབོད་པའི་སྐད་འབྱུང་།
དེ་ཐོས་མ་ཐག་དེ་ཡིད་ལ་འདོད་པའི་ཆགས་སེམས་དང་གཅན་གཟན་དེ་དག་ལ་་་་་་
འཇིགས་སེམས་ལྷན་ཅིག་པས་མགྱོགས་པར་འཛེགས་པ་ན། ལྕགས་ཀྱི་ཚེར་མ་རྣོན་་་
པོ་སོར་བཅུ་དྲུག་གི་ཚད་ཙམ་གོ་མཚམས་མེད་པར་སྐྱེས་པ་དེ་དག་ཁ་ཐུར་དུ་ཕྱོགས་པས་
ལུས་ཐམས་ཅད་ཁྲོལ་ཚགས་ལྟར་ཕུག །ཁྲག་ཆུ་འབབས་པར་བྱེད་པའི་སྡུག་བསྔལ་་་་
228

མྱོང་བཞིན་དུ་རི་རྩེར་སླེབས་པ་ན། གྲོགས་དང་ཉེ་དུ་སོགས་ཡོད་པ་ལྟ་ཅི། བྱུང་་་་
བའི་ཤུལ་ཙམ་ཡང་མི་འདུག་པས་ཡི་མུག་ཅིང་ག་ཆད་ལ་ཅི་བྱ་ཟད་པ་ན། ཡང་བྱ་་་་
འདོམ་ཟན་ཞེས་བྱ་བ་གཤོག་པ་དཔག་ཚད་བཅུ་དྲུག་ཙམ་ཡོད་པ་དང་། དེས་མཚོན་་་་
པའི་བྱ་མ་རུངས་པ་མང་པོ་ཞིག་ཐིབས་ཐིབས་སླེབས་བྱུང་། དེ་དག་གིས་ཀླད་པ་བྲུས།
མིག་ཕྱུང་། ལུས་ཐམས་ཅད་དུམ་བུར་བྱས་ཤིང་ཟོས་པ་ན། ལུས་རིམ་གྱིས་སྔར་་་་
བཞིན་གྲུབ་སྟེ་སྡུག་བསྔལ་འདིའོ་ཞེས་བརྗོད་དུ་མེད་པ་མྱོང་ཡང་རིའི་རྩ་བ་ནས་སྔར་་་་
བཞིན་བོས། ཐུར་ལ་ཆགས་སེམས་དང་འཇིགས་སེམས་ཀྱིས་འགྲིལ་གྱིན་འཆོང་་་
ཀྱིན་མགྱོགས་པར་ཕྱིན་པས་ལྕགས་ཀྱི་ཚེར་མ་ཐམས་ཅད་ཁ་གྱེན་ལ་ཕྱོགས་པས་ལུས་་་
ཐམས་ཅད་ཕུག །རྩ་བར་སླེབས་ཙ་ན་གྲོགས་ལ་སོགས་པའི་རྗེས་ཙམ་ཡང་མེད།
ཁྱི་སྲེ་བོ་དང་གཅན་གཟན་རྣམས་ཀྱིས་ཟོས། ཡང་རིའི་རྩེ་ནས་འབོད་པའི་སྣང་་་་་
ཤར་བ་ན་གྱེན་ལ་འཛེགས་པ་སོགས་དེ་ལྟ་བུའི་འབབས་འཛེགས་ཀྱི་ངང་ལ་མི་ལོ་བརྒྱ་
ཙམ་སྡོད་དགོས་པ་ནི་ཤལ་མ་ལིའི་སྡོང་པོ་སྟེ། ཤ་ལ་མཚོན། མ་ལི་ཕྲེང་བ་སྟེ།
མཚོན་ཆའི་ཕྲེང་བའི་སྡོང་པོ་ཞེས་བྱ་བ་ཡིན་ལ། བཞི་པ་ཆུ་བོ་རབ་མེད་ནི། དེ་་་་
ལས་ཐར་བའི་ཚེ། ཡང་བྱེ་མའི་ཐང་ལྟ་བུ་ཞིག་མཐོང་ནས་རྒྱུག་ཕྱིན་པ་ན་འགྱུར་བྱེད་
ཀྱི་ཆུ་བོ་རབ་མེད་ཅེས་བྱ་བ་དབྱིབས་སྤང་མེ་ལྟ་བུའི་མེ་ཚབས་ཆེན་གྱི་ཁྲོད་དུ་ཆུ་བླུགས་་་་
པས་མེ་གྲུ་གྱུ་ཚ་ཞིང་བཟོད་པར་དཀའ་བ་དེ་འདྲའི་ནང་དུ་ལྷུང་མ་ཐག་ཤ་ཐམས་ཅད་་་་་
རྗེས་མེད་དུ་ཚིག །རུས་པ་དཀར་ལྷག་གིས་གྱུར་ཀྱང་འཆི་བར་མི་ནུས་པ་དེའི་མཐའ་
དམྱལ་སྲུང་རྣམས་ཀྱིས་བསྡིགས་བཞིན་པས་བསྲུང་ངོ༌། །འབྲོས་ས་དང་ཐར་ས་་་་་
ཅིའང་མེད། རུས་གོང་དུ་གྱུར་པ་ན་དམྱལ་སྲུང་རྣམས་ཀྱིས་ལྕགས་ཀྱུས་བཏབ་སྟེ་་་་་
ཁར་དྲངས་མ་ཐག་ལུས་ཤའུ་བཟོད་བསྲན་ཆུང་བ་སྔར་བཞིན་གྲུབ། ཡང་བསྲེགས་པ་
དེ་ལྟ་བུའི་ངང་ལ་མི་ལོ་བརྒྱ་ཙམ་སྡོད་དགོས་པ་ཡིན། དེ་ནས་ཀྱང་དམྱལ་སྲུང་རྣམས་་
ཀྱིས་ཁ་ནང་དུ་བལྟས་ཏེ་དེད་པས། འཇིགས་བཞིན་དུ་ལྕགས་བསྲེགས་ཀྱི་ས་གཞི་ལ་
འགྱུས༑ ཁ་ལྷོ་ཕྱོགས་སུ་བལྟས་ཏེ་དེད་པས་སྔར་བཞིན་མེ་མ་མུར་ནས་ཆུ་བོ་ར་་་་་
229

མེད་ཀྱི་བར་མྱོང་བ་དེ་བཞིན་དུ་ནུབ་དང་བྱང་དུའང་དེ་ཁོ་ན་བཞིན་མྱོང་དགོས་ལ།
དེ་ལྟར་ན་མེ་མ་མུར། རོ་མྱགས་འདམ། སྤུ་གྲིའི་ཐང་ལ་ནང་གསེས་ཀྱི་རལ་གྲི་ལོ་་
མ་དང་ཤལ་མ་ལི་སྟེ་གསུམ། ཐལ་ཚན་གྱི་ཆུ་བོ་རབ་མེད་རྣམས་སུ་ལོ་བརྒྱ་བརྒྱ་་་་
སྟེ༑ མི་ལོ་དྲུག་བརྒྱ་ཙམ་མནར་ནས། དེ་ནས་དམྱལ་བ་གཞན་དུ་སྐྱེ་བའམ།
ཡང་ན་རིགས་དྲུག་གཞན་དུ་འཕོ་བ་ཡིན་གསུངས། གཉིས་པ་ཉི་ཚེ་བའི་སྡུག་བསྔལ་་་་
བསམ་པ་ནི། དེ་ལྟར་གོང་མ་དེ་དག་ནི་དམྱལ་བ་བྱིངས་ལ་གནས་པ་ཡིན་ལ། ཕྱི་་
མ་ནི་ཁ་འཐོར་བའི་རྣམ་པ་མཐོ་རིས་ལྷ་མིའི་ཡུལ་ནའང་ཅི་རིགས་པ་ཡོད་ཅིང་། གོང་
མ་དེ་དག་ལ་ལྟོས་ན་སྡུག་བསྔལ་མེད་པའི་ཚོད་ཡིན་པས་ཉི་ཚེ་བ་ཞེས་བཏགས་པ་ཡིན་་་་
གསུངས༑ དེའང་རྣམ་གྲངས་འདི་ཙམ་མོ་ཞེས་ངེས་པ་ཅི་ཡོད། འོན་ཀྱང་མདོ་སྡེ་་་
བརྒྱད་ཅུ་ཙམ་གྱི་དོན་བསྡུས་ནས་རྒྱལ་སྲས་ཞི་བ་ལྷས་མཛད་པའི་བསླབ་བཏུས་སུ་རྣམ་་
གྲངས་བཅོ་བརྒྱད་ཙམ་གསུངས་ཏེ། ཚེ་དང་ལྡན་པ་དཔལ་ལྡན་གྱི་རྟོགས་བརྗོད་ལས་
འབྱུང་བ་གསུམ། དགེ་འདུན་སྲུང་གི་རྟོགས་བརྗོད་ལས་འབྱུང་བ་བཅུ་གཉིས། རྣ་་
བ་བྱེ་བ་ཉི་ཤུ་པའི་རྟོགས་བརྗོད་ལས་འབྱུང་བ་གསུམ་སྟེ་བཅོ་བརྒྱད་ལས། དང་པོ་ནི།
ཚེ་དང་ལྡན་པ་དཔལ་ལྡན་ཞེས་བྱ་བ་བྱ་རྒོད་ཕུང་པོའི་རི་ལ་ཡར་བྱོན་པ་དང་། །
འཕགས་པ་མོའུ་གལ་གྱི་བུ་རི་རྩེ་ནས་མར་བྱོན་པ་ལམ་བར་དུ་མཇལ་བ་ན། མོ་་་་
གལ་གྱི་བུས་ནམ་མཁའ་ལ་གཟིགས་ཏེ་འཛུམ་པར་མཛད། དེའི་རྒྱུ་མཚན་ཅི་ཡིན་་་་་
ཞེས་དཔལ་ལྡན་གྱིས་ཞུས་པ་ན། ཉི་ཚེའི་བའི་དམྱལ་བ་བསྟན་པ་མོའུ་གལ་གྱི་བུའི་་་་
རྫུ་འཕྲུལ་གྱིས་དཔལ་ལྡན་གྱིས་གཟིགས་པ་ནི། བྱ་རྒོད་ཕུང་པོ་ནས་ཕར་ཙམ་་་་་
བར་སྣང་སྟོང་པ་ལ་མི་དབྱིབས་ལུས་ཚད་ཁང་པ་གཉིས་ཙམ་བྱས་པ་ལ། ལུས་ཀྱི་ཕྱི་་
ནང་ཐམས་ཅད་མེ་འབར་བའི་སྡུག་བསྔལ་མྱོང་བ་ཞིག་འདུག །དེ་བཤན་པ་ཕྱུགས་་་་
མང་པོ་གསོད་པ་དེར་སྐྱེས་པ་དང་༡། དེ་ནས་ཚུར་ཙམ་གྱི་བར་སྣང་ལ་ཡང་མིའི་རྣམ་
པ་ལ་ལུས་ཀྱི་ཤ་ལྤགས་ཐམས་ཅད་ཕྱིར་ལུགས་ནས་རྐེད་པ་མན་ཆད་ཀེང་རུས་ལ་་་་་་
རྒྱུས་བྲང་བྲེང་གིས་སྦྲེལ་བ་ལྟ་བུ་བཤན་པའི་སློབ་དཔོན་ཅེས་བྱ་བ་ཕྱུགས་བཤན་པ་ལ་་་
230

གཏོད་མཁན་དང་༢། དེ་ནས་ཚུར་ཙམ་གྱི་བར་སྣང་ལ་མིའི་རྣམ་པ་ལུས་བོང་ཆེ་་་་་
ཞིག་ལ་འབྲས་བུ་རིའི་གཏོས་ཙམ་ཐུར་དུ་འཕྱང་བ། ལུས་དང་འབྲས་བུའི་བར་ཤའི་
ཐག་པ་རྟ་རྔ་ཙམ་གྱིས་སྦྲེལ་ནས་སྡུག་བསྔལ་བསམ་གྱིས་མི་ཁྱབ་པ་མྱོང་བ་ཞིག་འདུག་་་
པ་ནི་རྟ་བོང་སོགས་ཕྱུགས་ལ་བྱ་གཅོད་བྱས་པའི་རྣམ་པར་སྨིན་པ་དེ་ལྟར་མྱོང་བ་་་་་
གསུམ ༣༑ དགེ་འདུན་སྲུང་གི་རྟོགས་བརྗོད་ལས་བྱུང་བ་ནི། དགེ་འདུན་གྱི་གཞོང་
པ་སོགས་མ་རུངས་པར་བྱས་པ་དང་། རང་གི་དོན་དུ་སྤྱད་པ་སོགས་ཀྱི་རྣམ་སྨིན་་་་་
གཞོང་པ་ལྟ་བུ་དང་། ཕྲུ་བ་ལྟ་བུ་དང་༢། ཕྱགས་ཤིང་ལྟ་བུ་དང་༣། གཏུན་་་་
རིལ་ལྟ་བུ་དང་༤། གཙུག་ལག་ཁང་གི་ཀ་བ་དང་རྩིག་པ་སོགས་ལ་མི་གཙང་་་་་
བྱུགས་པའི་རྣམ་སྨིན་ཀ་བ།། རྩིག་པ༦། ཐག་པ་ལྟ་བུ་དང་༧། དགེ་འདུན་
ཞབས་ཏོག་བྱེད་མཁན་གྱིས་སེར་སྣའི་དབང་གིས་དེ་རིང་བྱེད་རྒྱུ་སང་ལྟ་བུར་འགྱངས་་་་
པའི་རྣམ་སྨིན་མིའི་དབྱིབས་ལ་སྟོད་སྨད་ཀྱི་བར་ཆད་ལ་ཁད་པ་ལྟ་བུར་སོང་ནས་ཤིན་ཏུ་
ཉམ་ཐག་པ་དང་ར། དགེ་འདུན་ལ་བསྔོས་པའི་ལོ་མ་རང་གི་ཉེ་དུ་སོགས་ལ་བྱིན་པའི་
རྣམ་སྨིན་སྡོང་པོ༩། ཡལ་ག༡༠། མེ་ཏོག༡༡། འབྲས་བུ་ལྟ་བུའི་དམྱལ་བ་
༡༢ཞེས་བྱ་བ། མདོར་ན་མཐོ་རིས་ཀྱི་ཡུལ་ཅི་རིགས་པར་རྣམ་པ་ཀ་བ་དང་རྩིག་པ་ལྟ་
བུར་སྣང་ཡང་། ངོ་བོ་སེམས་ཅན་ཡིན་པས་མི་ཐེག་བཞིན་དུ་འཁུར་དགོས་པ་སོགས་་
སྡུག་བསྔལ་བསམ་གྱིས་མི་ཁྱབ་པ་མྱོང་བཞིན་དུ་ལས་དེ་མ་ཟད་ཀྱི་བར་དུ་གནས་་་་་
དགོས་པ་དང༌། རྣ་བ་བྱེ་བ་ཉི་ཤུ་པའི་གསུམ་ནི། སྨད་འཚོང་མས་ཉིན་མོ་བསྙེན་་་་
གནས་བསྲུངས་། ནམ་ལ་འདོད་ལོག་སྤྱད་པའི་རྣམ་སྨིན་ཉིན་རིན་པོའི་ཆེའི་གཞལ་་་་
མེད་ཁང་ན་ལྷའི་བུ་དང་བུ་མོ་མང་པོས་མཆོད་ཅིང་བདེ་སྐྱེད་མཐའ་ཡས་པར་འདུག་པ་
ལ༑ ཉི་མ་རྒས་ཙམ་ན་གཞལ་ཡས་ཁང་ལྕགས་བསྲེགས་ཀྱི་ཁང་པ་མེ་འབར་བ་་་་་
གྱུར་ཏེ། ལྷའི་བུ་དང་བུ་མོ་རྣམས་ལྕགས་ཀྱི་སྤྱང་ཀི་མེ་འབར་བར་གྱུར། འཚིག་་་་
བཞིན་དུ་ཟ་བ་དང་། འདྲད་པ་ལ་སོགས་པའི་སྡུག་བསྔལ་བསམ་གྱིས་མི་ཁྱབ་པ་ལ་་་་
ལོངས་སྤྱོད། ནམ་ལངས་པ་ན་སྔར་བཞིན་དུ་གྱུར་ཏེ་བདེ་བར་གནས་པ་དང་།
231

བཤན་པས་ཉིན་མོ་སྲོག་བཅད， t
 ། མཚན་མོ་བསྙེན་གནས་བསྲུངས་བའི་མཐུས་གོང་མ་
ལས་གོ་ལྡོག་སྟེ་སྡུག་བསྔལ་མྱོང་བ་དང་། དེ་བཞིན་དུ་རྒྱ་མཚོའི་འགྲམ་ན་དགེ་འདུན་
གྱི་སྡེ་ཞིག་འདུག་པར་དེར་བྱོན་པས། གུང་ཚིགས་ཀྱི་གཎྜི་བརྡུངས་ནས་དགེ་འདུན་་་་
གྱི་རྣམ་པ་ཅན་མང་པོ་འདུས་བྱུང་བ་ན། ཁོང་ལའང་གུང་ཚིགས་སྔོན་ལ་བྱིན་ནས་མ་
ལེགས་པ་མ་མཐོང་བ་ལ་རྒྱུགས་ཟེར་ཕུད། ཁོང་གིས་ག་ལེར་གཟིགས་པས་དེ་དག་་་་
ཆོས་སྟོན་དྲངས་མ་ཐག་ཕན་ཚུན་ཁྲོ་ཞིང་འཁྲུགས་པས་ལྷུང་བཟེད་ལ་སོགས་པ་རྡེག་་་་་
རེས་བྱས་ལས་ཐམས་ཅད་སྨྲས། ཐམས་ཅད་འཐབ་ཅིང་རྩོད་པའི་སྡུག་བསྔལ་དེ་ལྟ་
བུ་མྱོང་། རེ་ཞིག་ནས་གྱེས་སོང་། དེར་རྒྱུ་མཚན་དྲིས་པས་དགེ་འདུན་འདི་རྣམས་་་
ཆོས་སྟོན་བཞེས་ཁར་འཐབ་མོ་ཤོར། དེའི་རྣམ་པར་སྨིན་པས་ཉི་ཚེ་བའི་དམྱལ་བ་་་་
འདི་ལྟ་བུར་སྐྱེས་ནས་ལས་མ་ཟད་ཀྱི་བར་དུ་ཉིན་རེ་བཞིན་འདི་འདྲའི་སྡུག་བསྔལ་མྱོང་
དགོས་པ་ཡིན་ཟེར་བ་བྱུང་བ་དང་། དེ་བཞིན་དུ་པཎྜི་ཏ་སྨྲི་ཏིའི་ཡུམ་དབུས་ཀྱི་ཕྱུག་པོ་
ཉིན་ནུབ་མེད་པར་མེ་གཏོང་བའི་ཐབ་ཀའི་ནང་དུ་འབུར་སྐྱེས་པའི་པཎྜི་ཏས་ལོ་མང་པོར་
ཕྱུག་པོ་དེའི་གཡོག་བྱས། གླ་རྣམས་དུས་ལ་མ་བླངས་པར་ལན་ཅིག་རྩིས་བྱས་པས་་་་
མང་པོ་བྱུང་འདུག་པ་ཐམས་ཅད་ཁོང་ལ་ཕུལ། ངའི་གླར་སྒྱེད་པུ་འདི་དགོས་གསུངས་
པས༑ ཨ་ཙ་ར་བྱ་བ་གཞུང་མ་ངན། སྒྱེད་པུ་ནོར་བུ་ཡིན་ཉེས་ཡོད་ཟེར། ཡུམ་་་་་
གྱི་ལས་མ་ཟད་པའི་ནུས་པས་སྟེར་དུ་མ་ཉན། དེར་གླ་རྣམས་བླངས། སྡིག་པ་སྦྱང་
ཐབས་མང་དུ་མཛད། མཐར་སྒྱེད་པུ་བརྐུས་ཏེ་བྲོས་ནས་འབྱོན་དགོས་པ་བྱུང་་་་་་
དང་། དེས་མཚོན་པའི་དེང་སང་ཆུ་ཚན་སོགས་ཀྱི་གསེབ་ན་འབུ་ཡེ་འཚིག་མི་ཐུབ་ལ་
ཚ་བས་ཉེན་པ་འདི་དག་ཀྱང༌། དུད་འགྲོ་གཞན་ཡིན་ན་ཡུད་ཙམ་ལ་འཆི་རུང་། ཉི་་
ཚེའི་དམྱལ་བ་ཡིན་པས་འཆི་མི་ཐུབ་པ་ཡིན། མདོར་ན་དམྱལ་བའི་སྡུག་བསྔལ་་་་་
ཆུང་ཤོས་ཡིན་ལ། དེ་དག་ཀྱང་བཟོད་པའི་བླག་མི་འདུག་པས་ཅིས་ཀྱང་དེར་མ་སྐྱེས་་
པ་ཞིག་བྱ་དགོས་པར་འདུག་པ་སོགས་གོང་བཞིན་བསམ་པར་བྱའོ། །གཉིས་པ་་་་་
དྭགས་ཀྱི་སྡུག་བསྔལ་བསམ་པ་ལ། བྱིངས་དང་ཁ་འཐོར་བ་གཉིས་ལས། དང་པོ་་
232

ལ༑ ཕྱི། ནང་། སྒྲིབ་པ་ཅན་གྱི་སྒྲིབ་པ་ཅན་ནམ། ཁ་ཟས་ཀྱི་སྒྲིབ་པ་ཅན་ཏེ་
གསུམ་ལས། དེ་དག་གི་གནས་ནི་རྒྱལ་པོའི་ཁབ་ཅེས་བྱ་བ། ཡུལ་ཡངས་པ་ཅན་་་་
ནས་དཔག་ཚད་ལྔ་བརྒྱ་བཅལ་བའི་འོག་ན་ཡི་དྭགས་ཀྱི་གྲོང་ཁྱེར་སེར་སྐྱ་ཞེས་བྱ་་་་་་
ཤིན་ཏུ་ཉམས་མི་དགའ་བ། མཐོང་བ་ཙམ་གྱིས་སྙིང་རླུང་ལྡང་བ། ཟངས་ཁོག་ཉི་་
མས་བཅོམ་པ་ལྟ་བུ་ཞིག་ཡོད་ལ། དེར་གནས་པའི་ཡི་དྭགས་རྣམས་ལ་གྲངས་བསམ་
གྱིས་མི་ཁྱབ་པ་ཡོད་ཀྱང་། རིགས་བསྡུ་ན་སུམ་ཅུ་རྩ་དྲུག་ཏུ་འདུས། དེ་དག་ཀྱང་་་་
བསྡུ་ན་གསུམ་དུ་འདུ་བ་ལས། དེའང་ཁ་ཅིག་ནི་མངལ་སྐྱེས། ཁ་ཅིག་ནི་བརྫུ་
སྐྱེས་ཏེ། སྐྱེས་མ་ཐག་ནས་མགོ་བོ་རི་རབ་ཙམ་དུ་ཆེ་བ། ཁ་ཁབ་མིག་ཙམ།
མགྲིན་པ་གཞུ་རྒྱུད་ཙམ། ལྟོ་བ་རིའི་གཏོས་ཙམ། གསུས་པ་ཡུལ་ལྗོངས་ཙམ་ཡོད་་་
པ་ལ། རྐང་ལག་བྱི་ཐུར་ལྟར་ཕྲ་བ། དུས་སྐབས་ཐམས་ཅད་དུ་བཀྲེས་པ་དང་སྐོམ་
པས་གདུང་བས་ཅུང་ཟད་ཀྱང་དལ་བ་མེད་པར་རྒྱུག་ཅིང་བཟའ་བཏུང་འཚོལ་བ་ན།།
ག་ཤེད་ན་འབྲས་སམ། ཟན་གྱི་རི་བོ་ཆེན་པོ་འདུག་པ་མཐོང་། ཕྱོགས་དེར་ཡི་་་་
དྭགས་རྣམས་མི་ཤོང་བ་ཙམ་དུ་བརྒྱུགས་པ་ན་དབང་ཆེ་ཆེས་ཆུང་ཆུང་ཚོ་མནན།
བབསྐྱེལ༑ བརྡབས། རྐེ་གཞུ་རྒྱུད་ཙམ་དེས་མགོ་བོ་དང་། རྐང་ལག་བྱི་ཐུར་ཙམ་་
དེས་ལུས་མི་ཐེག་པར་འགྱེལ། བརྡབས། ལུས་ཐམས་ཅད་ཉར་ཉོར་དུ་སོང་།
སྡུག་བསྔལ་དེ་ཙམ་སྤྱད་ནས་ཕྱིན་པས་འཁྲིས་སུ་སླེབས་ཙ་ན། སའམ་དཀར་གོང་ལྟ་
བུའི་ཕུང་པོར་གྱུར་ནས་ཟན་ལ་སོགས་པ་བྱུང་བའི་ཤུལ་ཙམ་ཡང་མི་འདུག་པས་ངུ་ཞིང་་་་
འགྲེ་ལྡོག་པ་དང་། བྲང་བརྡུང་བ་སོགས་མྱ་ངན་དང་སྡུག་བསྔལ་བསམ་གྱིས་མི་ཁྱབ་་
པ་མྱོང་། དེས་མཚོན་པའི་ཆུ་ཆེན་པོ་དལ་གྱིས་འབབས་པ་མཐོང་ནས་ཕྱིན་པ་ན་གྲམ་་
པ་སྐྱ་ཐལ་གྱིས་སོང་བ་དེ་འདྲ་བ་མཐོང་བ་དང་། ལྗོན་ཤིང་ཡལ་ག་འབྲས་བུ་དང་་་་
བཅས་པ་མཐོང་ནས་ཕྱིན་པའི་ཚེ་ཤིང་སྡོང་སྐམ་པོ་ཡི་མུག་པར་མཐོང་བ་སོགས་་་་་
འདོད་པ་འབའ་ཞིག་འབྱུང་སྟེ། དེ་ལའང་། ཏ་ལའི་ཡང་ཏོག་བསྐམས་འདྲའི་་་་་
དྭགས་གཟུགས། །ཞེས་གསུངས་པ་ལྟར་རོ། །ནང་གི་སྒྲིབ་པ་ཅན་ནི། གོང་ལྟར་
233

བཟའ་བཏུང་བཙལ་བས་མི་རྙེད། ཅུང་ཟད་རྙེད་པའང་བཤང་གཅི་དང་སྣབས་ལུད་ལྟ་
བུ་ཙམ་རྙེད་ཀྱང་ཟ་མི་ནུས་པར་ཚགས་བྱས་པ་དང་། ལག་པའི་དུག་གིས་བསྐམས་་་་
པར་གྱུར་པ་དང་། ཟོས་པའི་ཚེ་དངོས་པོ་ཆུང་ངུ་དེ་ཐོག་མར་ཁ་ཁབ་མིག་ཙམ་དེ་ལས་
མི་ཐར་བར་རལ་བ་དང་། ཁར་ཆུད་ནས་འགྲམ་ཕུག་ཤིན་ཏུ་ཡངས་པར་གར་སོང་ཆ་་
མེད་དུ་སོང་། མིད་པའི་ཚེ་གྲེ་བ་ཕྲ་དྲག་པས་མི་ཐར། ལྟོ་བར་སླེབས་ཙ་ན་ཡུལ་
ལྗོངས་ཙམ་དེ་ཁེངས་རྒྱུ་མེད་པའི་ཁར་སླར་རྔབ་བསླངས་པ་ལྟར་སོང་ནས་ཤིན་ཏུ་་་་
ལྟོགས་སྐོམ་པར་གྱུར་ཏེ་ངུ་བ་ལ་སོགས་པའི་སྡུག་བསྔལ་བསམ་གྱིས་མི་ཁྱབ་པ་མྱོང་་་་་
དགོས་པ་ཡིན་གསུངས། སྒྲིབ་པ་ཅན་གྱི་སྒྲིབ་པ་ཅན་ནི། ཟས་སོགས་ཁོང་པར་་་་་
སོང་མ་ཐག་མེ་འབར་ཏེ་ནང་ཁྲོལ་དོན་སྙིང་ཐམས་ཅད་འཚིག །ཁ་སྣ་ཐམས་ཅད་་་་་
ནས་མེ་ལྕེ་དུད་པ་དང་བཅས་པ་ཉུག་ཉུག་འབར་ཏེ། ལུས་ཐམས་ཅད་ས་ལ་བརྡེག་་་་་
ཅིང་ངུ་བ་དང་། ཡི་དྭགས་ཀྱི་རིགས་ཁ་ཅིག་ཝ་བ་ཤིན་ཏུ་ཆེ་བ་ལུས་ལྔ་བ་ལ་བཏགས་
པ་ལྟ་བུར་སོང་། དེ་དག་སྨིན་པའི་རྣག་ཁྲག་ཙམ་གྱིས་འཚོ་བ་དང༌། འདི་དག་་་་་་
ཐམས་ཅད་ཐུན་མོང་དུ། ཡི་དྭགས་རྣམས་ལ་སོས་ཀའི་དུས་སུ་ནི། །ཟླ་བ་ཚ་ཞིང་་་་
དགུན་ནི་ཉི་མའང་གྲང་། །ལྗོན་ཤིང་འབྲས་བུ་མེད་པར་གྱུར་པ་དང་། །བལྟས་པ་
ཙམ་གྱིས་ཀླུང་ཡང་སྐམ་པར་འགྱུར། །ཞེས་གསུངས་པ་ལྟར་སོས་ཀ་སོགས་དྲོ་བ་་་
དུས་སུ་ནི་ཟླ་བའང་མེ་ལྟར་དུ་ཚ་བ་དང་། དགུན་སོགས་གྲང་བའི་དུས་ནི་ཉི་མའང་ཆུ་
ལྟ་བུར་གྲང་བས་ཉེན་པ་དང་། འཇིགས་སྐྲག་དང་། བཀྲེས་སྐོམ་དང་། ངལ་་་་་
དུབ་སོགས་སྡུག་བསྔལ་བསམ་གྱིས་མི་ཁྱབ་པ་མྱོང་བ་ཡིན་ལ། ཚེའི་ཚད་ནི། ལྔ་་་
སྟོང་དག་དང་ཁྲིར་ཡང་འཆི་མི་འགྱུར། །ཞེས་གསུངས་པས། མིའི་ཟླ་བ་རེ་ལ་ཞག་
རེར་བྱས་པའི་རང་ལོ་ལྔ་བརྒྱ་ཐུབ་ལ། མི་ལ་སོགས་པ་ཟས་མེད་པར་ཞག་བདུན་དུ་་་
སོང་ན་འཆི་མོད། ལས་ངན་ཚབས་ཆེ་བས་ལོ་བརྒྱ་སྟོང་དུ་ཟས་སྐོམ་གྱི་མིང་ཙམ་མ་་་
ཚོར་ཡང་འཆི་མི་ནུས་པ་ཡིན་གསུངས། ཁ་འཐོར་བ་ནི། ལྷ་དང་མིའི་འཇིག་རྟེན་་་་
ཅི་རིགས་པར་གནས་པའི་ལྷ། བཙན། རྒྱལ་པོ་སོགས་སྡེ་བརྒྱད་འདི་རྣམས་ཡིན་་་་
234

ལ༑ འདི་དག་ལའང་མི་བསོད་ནམས་ཅན་དང་། ནུས་པ་ཅན་སོགས་མཐོང་བ་ན་་་
སྲོག་འགག་པ་ཙམ་དུ་འཇིགས་ཤིང་སྐྲག་པས་གར་འགྱུ་མེད་པ་དང་། བཀྲེས་སྐོམ་ཁོ་
ནས་གདུངས་པའི་ཟས་ཆང་སོགས་ཁར་ཆར་པ་འབབས་འབབས་འཐུངས་ཀྱང་ཚིམ་་་་་
པའི་དུས་མེད་པར། སེམས་ཅན་གྱི་སྲོག་དབུགས་ལ་རྔམས་པས་གནོད་པ་གང་ཐུབ་
བྱེད༑ དེ་དག་གི་སྐབས་སུ་བགེགས་བསྐྲད་སོགས་བྱེད་མི་བྱུང་ན་འཇིགས་སྐྲག་གིས་་
དུབ་བཞིན་སྲོག་འཕྲོག་གང་ཐུབ་བྱེད་པ་སོགས་ལས་ངན་ཁོ་ན་སྤྱད་པས། མཐར་་་་་
དམྱལ་བ་ཐར་མེད་དུ་སྐྱེས་ནས་སྡུག་བསྔལ་མྱོང་དགོས་པ་ཡིན། དེས་ན་ད་ལྟར་རང་་་
རེ་རྣམས་ཀྱིས་ཉིན་གཅིག་ཙམ་ལ་ལྟོ་མ་མྱོང་ན་སྡུག་མི་སྡུག་ཇི་ཙམ་འོང་། དེ་འདྲ་
བའི་གནས་སུ་སྐྱེས་ན་ལོ་བརྒྱ་སྟོང་མང་པོར་ཟས་སྐོམ་གྱི་མིང་ཙམ་ཡང་ཐོས་རྒྱུ་མེད་་་་་
པའི་སྡུག་བསྔལ་འདི་འདྲ་བསྲན་པའི་བླག་མི་འདུག་ལ། གནས་འདི་ལྟ་བུར་མི་སྐྱེ་་་་
བའི་གདེངས་ནི་ཡེ་མེད་ཅིང་། སྐྱེ་ངེས་ཤེས་པའི་ལས་སེར་སྣ་འཇུར་བགེགས་ཀྱིས་་་་
མཚོན་པའི་མི་དགེ་བ་ཇི་སྙེད་ཉིན་རེ་ལའང་འདི་བྱས་འདི་མ་བྱས་ཀྱི་ས་མཚམས་མེད་པ་
ཞིག་བྱས་ཡོད་པས་ངེས་པར་སྐྱེ་བར་འདུག །ད་ཅིས་ཀྱང་དེར་མི་སྐྱེ་བ་ཞིག་བྱ་དགོས་
བསམ་པ་སོགས་གོང་ལྟར་བསམ་མོ། །གསུམ་པ་དུད་འགྲོའི་སྡུག་བསྔལ་བསམ་པ་
ལའང་གཉིས་ཀྱི། དང་པོ་བྱིངས་ན་གནས་པ་ནི། ཕྱིའི་རྒྱ་མཚོ་ཆེན་པོ་ལ་ཆང་་་་་
སྦང་མ་ལྟར་ཐམ་ཐམ་དུ་གནས་ཏེ། ཆེ་བ་ཆུ་སྲིན་ལ་སོགས་པ་ནས། ཆུང་བ་ཉ་དང་
སྦལ་ལྕོང་གི་བར་འདིའོ་ཞེས་ཚད་གཟུང་དུ་མེད་པ་ཡོད་ལ། དེ་དག་ལའང་གནས་མ་
ངེས་པ་དང་། གྲོགས་མ་ངེས་པའི་སྡུག་བསྔལ་ཞེས་བྱ་བ་ཡོད་ལ། རྒྱ་མཚོ་་་་
རླབས་ཀྱིས་བསྐྱོད་པའི་ཚེ་ཤར་པ་ནུབ། ནུབ་པ་ཤར། ལྷོ་པ་བྱང་། བྱང་པ་ལྷོར་
འགྲོ་སྟེ་གར་འགྲོ་འདིར་འགྲོ་མེད་པ་དང་། གླིང་བར་གྱི་མུན་པ་ཞེས་བྱ་བ་ཉི་མས་མ་་་་
ཁྱབ་པའི་བར་གྱི་མུན་པ་མུན་ནག་གི་གླིང་ན་དུད་འགྲོ་ཆེ་ཆུང་མེད་པ་སྐྱེ་ས། གནས་་་་
ས༑ འཆི་ས་ཐམས་ཅད་དེ་ག་རང་དུ་བྱས། གཅིག་ཐོག་ཏུ་གཅིག་གཏམ་་་་་
གཏམས་ཀྲིགས་ཀྲིགས། རང་གི་ལག་པ་ཙམ་ཡང་མི་མཐོང་བ་མུན་ནག་དེའི་ནང་ན་་་
235

གཅིག་ལ་གཅིག་ཟ་བར་གནས་པ་དང་། སེམས་ཅན་ཤི་བ་རྣམས་ཀྱི་རོ་རུལ་མྱགས་་་་
པའི་དྲི་ང་བ་སོགས་སྡུག་བསྔལ་བསམ་གྱི་མི་ཁྱབ་ཅིང་། ཐུན་མོང་དུ་གླེན་ལྐུགས་་་་་
རིས་མནན་པ་ལྟ་བུ། བྱ་བ་དང་བྱ་བ་མ་ཡིན་པའི་ཆ་བླང་དོར་གང་ཡང་མེད་པར་ནག་
ཐམ་ཐམ་གནས་པ་དེ་ལྟ་བུའི་སྡུག་བསྔལ་མྱོང་དགོས་པ་ཡིན་གསུངས། ཁ་འཐོར་བ་་
ནི༑ ལྷ་མིའི་གནས་ན་ཡོད་པ་འདི་རྣམས་ཡིན་ཏེ། དེ་དག་ལའང་བདག་པོས་་་་་
དབང་བྱས་པ་རྣམས་ནི་བཀོལ་བ་དང་། སྤྱད་པ་དང་། ཐ་ན་སྤུ་བྲེགས། ད་་་་་་
བཞོས་པའི་བར་གྱི་སྡུག་བསྔལ། བདག་ཏུ་མ་བཟུང་བ་རྣམས་ལ་ནི་འཇིགས་སྐྲག་་་་
དུས་ཀུན་ཏུ་སྙིང་ཚ་ཧོབ་བེ་བ་དང་། ཐ་ན་རྩྭ་ཁམ་རེ་ཟ་ནའང་བྱ་ར་བྱེད་དགོས་་་་་
དང་༑ གཅིག་ལ་གཅིག་ཟ་བ་དང་། ཆེན་པོ་རྣམས་ཀྱིས་ཆུང་ངུ་རྣམས་ཟ་བ་དང་། །
ཆུང་ངུ་མང་པོ་གཅིག་ཏུ་ཚོགས་ནས་ཆེན་པོ་ཟ་བ་དང་། ལུས་འབིགས་པ་ལ་སོགས་་་་་
མདོར་ན་སྡུག་བསྔལ་ཁོ་ནའི་རང་བཞིན་ལས་མ་འདས་པར་འདུག་ཅིང་། ཚེ་རིང་་་་་
བསྐལ་བ་ནས་ཐུང་བ་ལོ་ཟླའི་བར་དང་། སྐད་ཅིག་རེས་སྐྱེ་འཆི་བྱེད་པའི་བར་ངེས་པ་
མེད་པ་ཡིན་གསུངས། མདོར་ན་དེ་དག་གང་དུ་སྐྱེས་ཀྱང་སྡུག་བསྔལ་ཁོ་ན་ལས་མ་་་་
འདས་པར་འདུག་ལ། སྡུག་བསྔལ་དེ་ངོ་ཤེས་པ་ན་སྡུག་བསྔལ་འདོད་མཁན་སུའང་་་
མེད་པར་ཐར་འདོད་ཀྱི་བློ་ཐུན་མོང་མ་ཡིན་པ་ཞིག་སྐྱེ་ལ། ཐར་པའི་ཐབས་ཆོས་་་་
གཏོགས་གཞན་ཅིའང་མེད་པས་ཆོས་བྱེད་འདོད་ཀྱི་བསམ་པ་ཐུན་མོང་མ་ཡིན་པ་སྐྱེ་་་་
བས་ན། བློ་ཆོས་སུ་འགྲོ་བའི་ཁྲིད་ཅེས་བྱ་བ་ཡིན་གསུངས། སྤྱིའི་གཉིས་པ་འགྱུར་
བའི་སྡུག་བསྔལ་བསམ་པ་ལ། སྤྱིར་འདུས་བྱས་ཐམས་ཅད་མི་རྟག་པར་བསམ་་་་་
དང་། བྱེ་བྲག་ལྷ། ལྷ་མིན། མིའི་འགྱུར་བ་བསམ་པ་ལས། དང་པོ་སྤྱིར་་་་་
འདུས་བྱས་ཐམས་ཅད་མི་རྟག་པ་ནི། སྲིད་གསུམ་མི་རྟག་སྟོན་ཀའི་སྤྲིན་དང་འདྲ། །
འགྲོ་བའི་སྐྱེ་འཆི་གར་ལ་བལྟ་དང་མཚུངས། །འགྲོ་བའི་ཚེ་སྲོག་བར་སྣང་གློག་འདྲ་
སྟེ༑ ། རི་གཟར་འབབས་ཆུ་བཞིན་དུ་མྱུར་མགྱོགས་འགྲོ། །ཞེས་གསུངས་པ་ལྟར།
འདུས་བྱས་ཐམས་ཅད་མི་རྟག་ཅིང་འགྱུར་བའི་རང་བཞིན་ཡིན་པས། འཁོར་ལོ་
236

སྒྱུར་བའི་རྒྱལ་པོ་ཡང་བྲན་དུ་སྐྱེ་བ་དང་། ཚངས་པ་དང་བརྒྱ་བྱིན་ཐ་མལ་དུ་སྐྱེ་་་་་་
དང༌༑ ཉི་ཟླས་རང་གི་སྣ་ཙམ་ཡང་མི་མཐོང་བའི་མུན་ཁུང་དུ་སྐྱེ་དགོས་པ་དང་།
དེས་མཚོན་པའི་གླིང་བཞི་རི་རབ་སྲ་ཞིང་བརྟན་པར་སྣང་བ་འདི་དག་ཐམས་ཅད་བསྐལ་
པ་འཇིག་པའི་ཚེ་ཏིལ་འབྲུ་ཙམ་ཡང་མི་ལུས་པ་སོགས་རྟག་ཅིང་བརྟན་པ་ཅུང་ཟད་ཀྱང་་་་
མེད་ལ། གཉིས་པ་བྱེ་བྲག་ལྷའི་འགྱུར་བ་བསམ་པ་ནི། ཟག་བཅས་དགེ་བ་བྱས་་་་
པའི་འབྲས་བུ་ལྷ་དང་ལྷ་མིན་ལ་སོགས་པར་སྐྱེས་ནའང་སྡུག་བསྔལ་ཁོ་ན་ལས་མ་་་་་
འདས་པ་ཡིན་ཏེ། འདོད་ཁམས་ཀྱི་ལྷ་རྣམས་ནི་བསོད་ནམས་ཀྱི་དབང་གིས་འདོད་་་་
པའི་ཡོན་ཏན་འབད་མེད་དུ་འབྱུང་བ་དེ་དག་གིས་ཁེངས་ཤིང་། དེ་དག་ལ་ཆགས་་་་
པས་ཉིན་དང་མཚན་དུ་བག་མེད་པར་ལོངས་སྤྱོད་པ་མ་གཏོགས་དགེ་བ་བྱ་བའི་བསམ་་་
པ་སྐད་ཅིག་ཀྱང་མི་འཚོལ། སྡོམ་བཞི་སྟོན་པ་ལྷའི་རྔ་བོ་ཆེ་ཞེས་བྱ་བ་ནམ་མཁའ་་་་
ལས་འདུས་བྱས་ཐམས་ཅད་མི་རྟག་པ་སོགས་ཀྱི་རང་སྒྲ་དི་རི་རི་སྒྲོགས་ཀྱང་། ཁོང་་་་
རྣམས་འདོད་ཡོན་ཁོ་ནའི་དབང་དུ་གྱུར་པས་ཅུང་ཟད་ཀྱང་ཡིད་མི་འཇུག་པ་དེ་འདྲ་ཞིག་་
གི་ངང་ལ་ལས་དེ་ཟད་པ་ན། ད་སྟེ་ཞག་འདི་ཙམ་ན་འཆི་བར་འགྱུར་རོ་ཞེས་སྒྲ་ལྷང་་་པ་ཟr
གིས་བར་སྣང་སྟོང་པ་ནས་སྒྲོགས་པར་ཐོས་པ་ན་སྡུག་བསྔལ་བསམ་གྱིས་མི་ཁྱབ་པ་་་་
འབྱུང་བ་དང་། དེ་བཞིན་དུ། ལུས་ཀྱི་ཁ་དོག་མི་སྡུག་འགྱུར་བ་དང་། །སྟན་ལ་་་
མི་དགའ་མེ་ཏོག་ཕྲེང་རྙིང་དང་། །གོས་ལ་དྲི་མ་ཆགས་ཤིང་ལུས་ལ་ནི། །སྔོན་ཆད་
མེད་པའི་རྡུལ་འབྱུང་ཞེས་བྱ་བ། །མཐོ་རིས་འཆི་འཕོ་སྤྲོན་བྱེད་སྔ་ལྟས་ལྔ། །ཞེས་་་
གསུངས་པ་ལྟར། འཆི་བའི་ལྟས་ལྔ་ཞེས་བྱ་བ་སྔོན་གྱི་ལུས་ཤིན་ཏུ་མཛེས་ཤིང་ཡིད་་་་
དུ་འོང་བ་དེ་འགྱུར་ནས། ད་ལུས་ཀྱི་ཁ་དོག་མི་སྡུག་པར་འགྱུར་བ་དང་། སྔར་ཕན་
ཆད་གང་ལ་འདུག་པ་དེར་འདོད་ཡོན་ལ་ཡེངས་ནས་ལྷོད་དེ་གནས་པ་ལ། ད་འདུག་་་་
ས་གཅིག་ཏུ་མི་ཚུགས་པར་སྟན་ལ་སྡོད་སྙིང་མི་འདོད་པ་དང་། སྔར་ལུས་ལ་བཏགས་
པའི་མེ་ཏོག་རྣམས་སལ་ལེ། ཟིལ་པ་ཕྲོམ་མེར་གནས་པ་ལ། ད་སྔ་དྲོ་བཏགས་པ་་་
ཉིན་གུང་། ནAIཉིན་གུང་བཏགས་པ་དགོང་མོར་སོང་བ་ན་རིད་ཅིང་རྙིང་པར་འགྱུར་་་་་འA A
237

དང་༑ ལུས་ལ་རྔུལ་འབྱུང་བ་དང་། དེ་ལ་བརྟེན་ནས་སྔར་ཕན་གོས་ལ་དྲེག་པ་་་་
འོང་བ་ལ་ད་དྲེག་པ་ནག་འཇག་གིས་འབྱུང་བ་སྟེ་འཆི་ལྟས་ལྔ་དང་། ལུས་ཀྱི་འོད་ཆུང་
དུ་སོང་བ་དང་། ཁྲུས་བྱས་པ་ན་ལུས་ལ་ཆུ་ཆགས་འོང་བ་སོགས་དེས་མཚོན་པའི་འཆི་
ལྟས་ལྔའམ་ཉེ་བའི་ལྟས་ལྔ་མཐོང་བ་ན། ཁོར་རང་གི་ཉེ་དུ་དང་འཁོར་འབངས་་་་་གལ་
སོགས་པའང་ཕྱོགས་ལ་ཉེ་མི་ནུས་པར་རིང་པོ་ནས་འབྲལ་མི་ཕོད་པའི་ཚུལ་དུ་ཁོ་་་་
ཕྱོགས་སུ་མེ་ཏོག་གཏོར་བ་ཙམ་བྱེད་པ་དང་། ཟག་བཅས་ཀྱི་མངོན་ཤེས་ཀྱིས་བལྟས་
པ་ན་སྔར་བྱས་ཀྱི་དགེ་བ་རྣམས་ནི་ཟད། དུག་གསུམ་གྱི་དབང་གིས་འདོད་ཡོན་བག་་
མེད་དུ་སྤྱད་པའི་རྣམ་སྨིན་གྱིས་དམྱལ་བ་སོགས་སུ་སྐྱེ་བར་ཤེས་ནས། དམྱལ་བ་ཡང་
སོས་པའི་ལུས་ཀྱི་སྡུག་བསྔལ་ལས་འབུམ་འགྱུར་གྱིས་ཆེ་བའི་སེམས་ཀྱི་སྡུག་བསྔལ་ཆེ་་་
བ་མྱོང་དགོས་པ་དང་། དེ་ནས་ཤི་འཕོས་ནས་དམྱལ་བ་ལ་སོགས་པའི་སྡུག་བསྔལ་་་་
ལ་ལོངས་སྤྱོད་དགོས་པ་ཡིན་གསུངས། ཁམས་གོང་མའི་ལྷ་རྣམས་ནི་ཁོང་རང་གི་ངོ་
སྐལ་དུ་གྱུར་པའི་ཏིང་ངེ་འཛིན་ལ་ཡུན་རིང་དུ་འབྱམས། དེ་ལས་སད་པ་ན་ངས་ཏིང་་་་
ངེ་འཛིན་ཡུན་དེ་ཙམ་བསྒོམས་པས་ད་འཁོར་བ་ལས་གྲོལ་ཡོད་སྙམ་པའི་ང་རྒྱལ་དང་་་་
བཅས་ཏེ་མངོན་ཤེས་ཀྱིས་བལྟས་པ་ན། དམྱལ་བ་ལ་སོགས་པར་སྐྱེ་བར་མཐོང་ནས།
འའི༑ ངས་ཡུན་དེ་ཙམ་དུ་ཏིང་ངེ་འཛིན་ལ་མཉམ་པར་བཞག་ཀྱང་འཁོར་བ་ལས་མ་་་་
ཐར་བར་འདུག་པས། འཇིག་རྟེན་ན་ཐར་པ་དང་གྲོལ་བ་ཞེས་བྱ་བ་རྩ་བ་ནས་མ་་་་་
འདུག་གོ་སྙམ་དུ་ལོག་ལྟ་ཆེན་པོ་སྐྱེས། དེས་མཚམས་སྦྱར་ནས་གནས་དེ་ནས་འཕོས་
ཏེ༑ ཡང་ངན་སོང་གི་སྡུག་བསྔལ་འདིའོ་ཞེས་ཚད་གཟུང་དུ་མེད་པར་མྱོང་དགོས་་་་་
ཡིན་གསུངས། ལྷ་མ་ཡིན་དུ་སྐྱེས་པ་རྣམས་ནི། དེར་སྐྱེས་པ་ཙམ་གྱིས་ཁོང་ཁྲོ་བ་
དང་རྒྱུད་འཁྲུགས་པ་འབའ་ཞིག་གིས་ཉིན་མཚན་དལ་བ་མེད་པའི་ཚུལ་དུ་འཐབ་རྩོད་་་་
ཁོ་ནས་དུས་འདའ་བ་དང་། ཁྱད་པར་དཔག་བསམ་གྱི་ཤིང་། ལྷའི་བུ་མོ་སོགས་་་་
མདོར་ན་ལྷའི་དཔལ་འབྱོར་ལ་ཕྲག་དོག་པའི་དབང་གིས་ལྷ་དང་འཐབས་པའི་ཚེ་ལྷ་་་་
བསོད་ནམས་ཆེ། ལྷ་མིན་བསོད་ནམས་ཆུང་བས་ཕལ་ཆེར་ལྷ་མ་ཡིན་ཁོ་ན་ཕམ་་་་
238

བསད་བཅོམ་འཇིགས་སྐྲག་གིས་དུས་འདའ་བ་དང༌། ལྷ་མིན་གྱི་ཡུལ་ན་མཚོ་ཀུན་་་་་
སྣང་ཞེས་བྱ་བ་ལ་ལྷ་མིན་མོ་རྣམས་ཀྱིས་བལྟས་པའི་ཚེ་ན་ལྷ་ཡུལ་དུ་བསད་བཅོམ་གང་་་
བྱས་མེ་ལོང་ལ་གཟུགས་བརྙན་ཤར་བ་ལྟར་མཐོང་། ངུ་ཞིང་བྲང་བརྡུང་བ་སོགས་་་་་
སྡུག་བསྔལ་ཁོ་ནས་དུས་འདའ་བཞིན་པའི་ངང་ནས། དེར་སྐྱེ་བའི་ལས་རྣམས་ཟད་པ་
དང་ཚེ་འཕོས་ཏེ་དམྱལ་བ་ཡང་སོས་ལ་སོགས་པར་སྐྱེས་ནས་སྡུག་བསྔལ་མྱོང་དགོས་པ་
ཡིན༑ མིར་སྐྱེས་པ་རྣམས་ལའང་། ཆེན་པོ་རྣམས་ལ་སེམས་ཀྱི་སྡུག་བསྔལ།
ཆུང་ངུ་རྣམས་ལ་ལུས་ཀྱི་སྡུག་བསྔལ། ཐུན་མོང་དུ་སྐྱེ་རྒ་ན་འཆིའི་སྡུག་བསྔལ་གྱི་ཆུ་་་
བོ་ཆེན་པོ་བཞིས་སྐད་ཅིག་ཀྱང་དལ་བ་མེད་པར་མནར་བ་སྟེ། དང་པོ་ནི་མའི་མངལ་་
དུ་ཉིང་མཚམས་སྦྱོར་ཏེ་གནས་པ་ན་མ་དེ་ཟས་ཀྱིས་འགྲངས་པ་ན་བྲག་གིས་བཙིར་་་་
ལྟ་བུའི་སྡུག་བསྔལ། མ་དེ་རྟོགས་པ་ན་ནི་ཟོ་བ་དཔྱངས་ལ་བཏགས་པ་ལྟ་བུའི་སྡུག་
བསྔལ༑ ཟས་སོགས་དྲོན་མོ་ཟོས་པའི་ཚེ་མེ་བླུགས་པ་ལྟ་བུའི་སྡུག་བསྔལ། །
བཟའ་བཏུང་གྲང་མོ་བྱས་པ་ན་འཁྱགས་རོམ་དུ་བཅུག་པ་ལྟ་བུའི་སྡུག་བསྔལ། ་་་་་
དེས་དྲག་ཤུལ་གྱི་ལས་བྱས་པ་ན་གཡང་ལ་ལྷུང་བ་ལྟ་བུའི་སྡུག་བསྔལ། དེས་མཚོན་་་་
པའི་མུན་པ་ནག་ཅིང་དོག་ལ་དྲི་ང་བ་དེ་ལྟ་བུའི་ནང་དུ་གནས་དགོས་པ་དང་། བཙའ་
བའི་ཚེ་འཇུར་མིག་ལ་དྲངས་པའམ། པགས་པ་བཤུས་པ་ལྟ་བུའི་སྡུག་བསྔལ། །
བཙས་ཏེ་གདན་གྱི་ཁར་ལྷུང་བ་ན་ཚེར་དོང་དུ་ལྷུང་བ་ལྟ་བུའི་སྡུག་བསྔལ། མས་པང་་
དུ་བླངས་པ་ན་བྱེའུ་ཁྲས་ཁྱེར་བ་ལྟ་བུ་སོགས། མདོར་ན་སྡུག་བསྔལ་ཁོ་ན་ལས་མ་་་་
འདས་པ་ཡིན་གསུངས། དེ་བཞིན་དུ་རྒས་པའི་ཚེ་ལུས་ཀྱི་སྟོབས་ཐམས་ཅད་ཤོར།
རང་གི་བུ་དང་འཁོར་ལ་སོགས་པས་ཀྱང་སྐྱུག་བྲོ་བ་དང་འཕྱ་བའི་གནས་སུ་བྱེད་པས་ཡི་
མུག་ལ་སེམས་ཕམ་པ་དང་། ནད་དང་གདོན་ལ་སོགས་པས་གཙེས་པ་དང་།
མཐར་འཆི་བའི་དུས་ལ་བབས་པ་ན་དཔུང་གིས་མི་ཐུབ། ནོར་གྱིས་མི་སླ། རིམ་་་་་
གྲོས་མི་ཟློག་པར་ནག་ཐུམ་གྱིས་གཉེན་འདུན་ནོར་རྫས་སོགས་ལ་ཆགས་བཞིན་དུ་འཆི་་
བ་སོགས། གsམདོར་ན་སྡུག་བསྔལ་ཁོ་ན་ལས་མི་འདུག་ཅིང་། ་མི་མང་པོ་གཅིག་ཏུ་་་
239

འགྱུར་བ། ཕྱུག་པོ་སྤྲང་པོར་འགྲོ་བ། ཁ་དྲག་པོ་ཞན་པར་འགྱུར་བ། དེ་དག་གོ་་
ལྡོག་ཏུ་འགྱུར་བ་སོགས། མདོར་ན་ལོ་ཟླ་རེ་རེ་ལའང་རྟག་མི་ཐུབ་པར་འཕྲལ་འཕྲལ་
ལ་འགྱུར་འགྲོ་བ་མངོན་སུམ་དུ་མཐོང་བ་འདི་ཡིན་མོད་གསུངས། གསུམ་པ་ཁྱབ་པ་་
འདུ་བྱེད་ཀྱི་སྡུག་བསྔལ་བསམ་པ་ལ་གསུམ་གྱི། ལས་ལ་ཟིན་པ་མེད་པ་ནི། །
འཁོར་བའི་གནས་གང་དུ་སྐྱེས་ཀྱང་། དེ་དང་དེའི་བྱ་བ་ཟར་ཟིར་ཇི་སྙེད། སུ་དག་་
ཉིན་མཚན་ངལ་དུབ་མེད་པར་བྱས་ཀྱང་། ཚར་བའམ་ཟིན་པའི་དུས་མེད་པར་བྱེད་་་་་
འཕྲོ་ཁོ་ན་ལ་འཆི། ཡང་ཚེ་ཕྱི་མའི་གྲབས་ཀྱི་མགོ་ལ་འཇུག་དགོས་པ་སྟེ། མདོར་་་
ན་སྔར་ཕན་སྒོ་གསུམ་གྱི་ལས་འདི་བྱས་དང་འདི་མ་བྱས་མེད་པ་ཞིག་བྱས་ཀྱང་ད་་་་་
ཐམས་ཅད་ངལ་བ་དོན་མེད་ཙམ་དུ་མ་ཟད། ཕལ་ཆེར་འབྲས་བུ་ལོག་པར་འབྱིན་པ་་་
ཁོ་ནར་སོང་ནས་འཁོར་བ་འདིར་འཁྱམས་དགོས་པ་ཡིན་པས། དོན་མེད་ཀྱི་བྱ་བྱེད་་་་
འདི་ཐམས་ཅད་བློས་ལིངས་ཀྱིས་བཏང་ལ་ཆོས་ཤིག་བྱེད་དོ་སྙམ་པ་སོགས་སྒོམ་པ་་་་
བྱེད༑ འདོད་ཡོན་ལ་ཚིམ་པ་མེད་པ་ནི། ངེད་རང་རྣམ་པས་ཐོག་མ་འདིའོ་ཞེས་་་་་
ཚད་གཟུང་དུ་མེད་པ་ནས་འཁོར་བར་འཁྱམས་པའི་ཚེ། ལྷར་སྐྱེས་ནས་བདུད་རྩི་ཟོས་
པ་ནས་བཟུང་སྟེ། དམྱལ་བར་སྐྱེས་ནས་ལྕགས་བསྲེགས་ཟོས་པ་དང་། འབུར་་་་་་
སྐྱེས་ནས་ལུད་ཟོས་པའི་བར་བཟའ་བཏུང་ལ་འདི་བྱས་དང་འདི་མ་བྱས་མེད་ལ། དེ་
ཙམ་ཕར་ཞོག །སྐྱེས་ནས་ད་ལྟའི་བར་དུ་བཟའ་བཏུང་རབ་འབྲིང་ཐ་མ་ཇི་སྙེད་ཟོས་་་་
SEའཐུངས་ཀྱང་ཚིམ་པའི་བློ་ཁ་རྫོགས་པའི་དུས་ཅུང་ཟད་མེད་པ་འདི་ཡིན་ལ། སྐྱེ་ཤིས་་
སུན་པ་མེད་པ་ནི། འགྲོ་བ་དྲུག་ཏུ་རྫ་མཁན་གྱི་འཁོར་ལོ་བསྐོར་བ་ལྟར་འཁྱམས་་་་་
པའི་ཚེ་ལུས་འདི་བླངས་དང་འདི་མ་བླངས་མེད་དེ། དཔེར་ན་ལུག་རྐྱང་པར་སྐྱེས་པའི་
རྣ་བ་བསགས་ནའང་སྟོང་གསུམ་དུ་མི་ཤོང་བ་ཙམ་ཡོད་པ་ཡིན། དེས་མཚོན་པའི་་་་་
གང་དུ་སྐྱེས་དང་འདི་རུ་མ་སྐྱེས་མེད་ལ། དེ་འདྲ་རེ་ལ་འཆི་ཐེངས་རེ། ཡང་ལས་་་་
ཉོན་གྱི་དབང་གིས་རང་དབང་མེད་པར་སྐྱེ་ཐེངས་རེ་བྱས་ཀྱང་དེ་འདྲ་བ་ལ་སུན་པའམ།
སྡུག་བསྔལ་དུ་མ་ཚོར་བར་འཁོར་བར་འཁྱམས་པའི་རྒྱུ་ཁོ་ནར་བསགས་པ་ཡིན། ད་་
240

ནི་ནགས་ཚལ་འཚིག་པའི་བྱའམ། ཆུ་འཁྱགས་པའི་ངང་པའམ། ཕྲ་མེན་མ་ཞེས་་་་
འབའ་མོའི་བུར་སྐྱེས་པ་ལྟར་འཁོར་བ་འདི་ནས་གང་ཐར་གྱི་ཐབས་ལ་འབད་དགོས་པ་་་
ཡིན་གསུངས། ༠ གཉིས་པ་ལ། ཉོན་མོངས་པ་ལ་ཞེས་པའི་ཚིག་ཟུར་གྱིས་དལ་་་་
འབྱོར་རྙེད་དཀའ་བསྟན་ཏེ། དེའང་འཁོར་བའི་སེམས་ཅན་དེ་རྣམས་ཀྱིས་ཉོན་མོངས་
པ་འབྱོལ་ཉོག་ཏུ་སྤྱད་པའི་དབང་གིས་ངན་སོང་གསུམ་དུ་དབང་མེད་དུ་སྐྱེ་བ་ལས།
སྤྱིར་མཐོ་རིས། བྱེ་བྲག་དལ་འབྱོར་གྱི་མི་ལུས་རྙེད་དཀའ་བའམ། རྣམ་པ་གཅིག་་་་
ཏུ་ན་དེ་ལྟར་འཁོར་བའི་སྡུག་བསྔལ་ཤེས་ཏེ་དེ་ལས་ཐར་པའི་ཐབས་འཚོལ་ལ།
ཐབས་དམ་པའི་ཆོས་གཅིག་པུ་ལས་གཞན་མེད་ཅིང་། དེའང་མི་ལུས་ཁོ་ན་ལ་བརྟེན་་
ནས་བསྒྲུབ་དགོས་པས་ན། འཁོར་བའི་སྡུག་བསྔལ་བསམ་པའི་རྗེས་སུ་དལ་འབྱོར་་་་
རྙེད་དཀའ་བསྒོམ་པ་ཡིན་གསུངས། དེ་ལ་དལ་འབྱོར་རྙེད་དཀའ་བསམ་པ། རྙེད་་་་
པའི་དལ་འབྱོར་དོན་ཆེ་བ་བསམ་པ། དོན་དང་ལྡན་པའི་དལ་འབྱོར་ཡུན་དུ་་་་་
གནས་པར་བསམ་པའོ། །དང་པོ་ལ་རྒྱུ། ངོ་བོ། དཔེ། གྲངས་སམ་ཟླ་བོ་་་
སྒོ་ནས་རྙེད་པར་དཀའ་བ་བཞི་ལས། དང་པོ་རྒྱུའི་སྒོ་ནས་རྙེད་པར་དཀའ་བ་ནི། །
རྒྱུ་སྤྱིར་དགེ་བ། ཁྱད་པར་ཚུལ་ཁྲིམས་རྣམ་པར་དག་པ་བསྲུངས་ན་མི་ལུས་ཐོབ་པར་་
བཤད་ཀྱང་། སྤྱིར་དགེ་བ་དང་། བྱེ་བྲག་ཚུལ་ཁྲིམས་གཙང་མར་བསྲུང་བ་དཀོན་་་་
ལ༑ སྙིགས་མའི་སེམས་ཅན་རྣམས་ཉོན་མོངས་པ་འབྱོལ་ཉོག་ཏུ་སྤྱད་པས་བྱེ་མའི་སྒོ་་
བ་ཁ་སྦུབས་པ་ལྟར་ངན་སོང་དུ་འགྲོ་བ་ཤས་ཆེ་བ་ཡིན་གསུངས། གཉིས་པ་ངོ་བོའི་་་་
སྒོ་ནས་རྙེད་པར་དཀའ་བ་ནི། ཆོས་བྱེད་པ་ལ་མི་ཁོམ་པའི་གནས་བརྒྱད་སྤངས་ཤིང་།
ཆོས་བྱེད་ཤེས་ཀྱི་འབྱོར་པ་བཅུ་དང་ལྡན་པ་ལ་དལ་འབྱོར་གྱི་ཆོས་བཅོ་བརྒྱད་དུ་བཤད་་
དོ༑ །དེ་དག་ཀྱང་གང་ཞེ་ན། མིའི་རྟེན་དུ་མ་གྱུར་པའི་མི་ཁོམ་པ་བཞི་དང་། །
མིར་གྱུར་པའི་མི་ཁོམ་པ་བཞི་དང་བརྒྱད། དང་པོ་ནི། དམྱལ་བ་ཡི་དྭགས་དུད་་་་་
འགྲོ་དང་། །ཀླ་ཀློ་ཚེ་རིང་ལྷ་དང་ནི། །ལོག་ལྟ་སངས་རྒྱས་ཀྱིས་སྟོངས་པ། །
ལྐུགས་པ་འདི་རྣམས་མི་ཁོམ་བརྒྱད། ། 
Iཅེས་གསུངས་པས། ངན་སོང་གསུམ་་་་་
241

སྡུག་བསྔལ་གྱིས་ཉེན་དྲག་པས་ཆོས་བྱ་བའི་ལོང་ཅུང་ཟད་མེད་ལ། ཡོད་དུ་ཆུག་ཀྱང་་
ལས་ངན་གྱི་དབང་གིས་ཆོས་ཀྱི་སྒྲ་ཙམ་ཡང་ཐོས་པའི་སྐལ་བ་མེད། དུད་འགྲོལ་་་་་་
རིགས་ཁ་ཅིག་སྒྲ་ཙམ་ཐོས་པ་ཡོད་ནའང་། བྱ་བ་དང་བྱ་བ་མ་ཡིན་པ་མི་ཤེས་པའི་་་་་
གླེན་ལྐུགས་རིས་མནན་པ་ལྟ་བུར་གྱུར་པས་གང་ཡིན་ཙམ་ཡང་མི་ཤེས་པས་བསོད་་་་
ནམས་མེད། ལྷ་ཚེ་རིང་པོ་ནི་འདོད་ཡོན་ལ་ཆགས་ཤིང་ང་རང་ལས་ལྷག་པ་སུའང་་་་་
མེད་སྙམ་པའི་ང་རྒྱལ་གྱིས་ཆོས་ཐོས་ཀྱང་ཉམས་སུ་ལེན་པའི་སྐལ་བ་མེད་པ་ཡིན་་་་་
གསུངས༑ ཀླ་ཀློ་ཞེས་བྱ་བ་སངས་རྒྱས་ཀྱི་བསྟན་པས་མ་ཁྱབ་པའི་ཡུལ་དུ་སྐྱེ་བ་དང་།
ཡུལ་དབུས་ལ་སོགས་པར་སྐྱེས་ཀྱང་། ལས་ངན་པའི་དབང་གིས་དཀོན་མཆོག་་་་
གསུམ་དང་ལས་རྒྱུ་འབྲས་ལ་སོགས་པ་ནམ་ཡང་མི་བདེན་སྙམ་པའི་ལོག་ལྟ་ཆེན་པོ་་་་
རྒྱུད་ལ་གནས་པ་དང༌། སངས་རྒྱས་ཀྱིས་སྟོངས་པ་ཞེས་བྱ་བ་སངས་རྒྱས་འཇིག་རྟེན་་
དུ་མ་བྱོན་པའི་ཚེ་ལ་སྐྱེས་པ་དང་། ལྐུགས་པ་ཞེས་བྱ་བ་འདི་སྐབས་སུ་ངག་དབང་ལ་་་
སྐྱོན་ཞུགས་པ་མ་ཡིན་གྱི། ཡིད་དབང་ལ་སྐྱོན་ཞུགས་པའི་ལྐུགས་པ་སྟེ། མདོར་ན་
ཆོས་བསྟན་ཀྱང་མི་གོ་ཞིང་བླང་དོར་ཡེ་མེད་པའི་ཚན་དེའང་ཆོས་བྱེད་པའི་གེགས་སུ་་་་
གྱུར་པ་ཡིན་གསུངས། འབྱོར་བ་བཅུའི་རང་འབྱོར་ལྔ་ནི། མི་ཉིད་དབུས་སྐྱེས་་་་་
དབང་པོ་ཚང་། །ལས་མཐའ་མ་ལོག་གནས་ལ་དད། །ཅེས་གསུངས་པས། །
འབྱོར་པ་འདི་དག་མེད་ན་ཆོས་བྱ་ཐབས་མེད་པས། སྤྱིར་མིར་སྐྱེས་ལ། དེའི་ནང་་་
ནས་ཀྱང་མཐའ་འཁོབ་ཆོས་མེད་པའི་ཡུལ་མ་ཡིན་པར་ཆོས་ཚིགས་ཀྱི་ཡུལ་དབུས་ལ་་་་་
སོགས་པ་ཆོས་ལྡན་གྱི་ཡུལ་དུ་སྐྱེས་པ། དེར་སྐྱེས་ཀྱང་འོན་ལོང་ལྐུགས་པ་ལ་སོགས་་
པར་གྱུར་ན་ཆོས་བྱ་བའི་གེགས་སུ་གྱུར་པ་ལས་དེ་འདྲ་མ་ཡིན་པར་དབང་པོ་ལྔ་ལ་སྐྱོན་་་་
མེད་པ། ལས་ཀྱི་མཐའ་མ་ལོག་པ་མཚམས་མེད་དང་ཉེ་བའི་མཚམས་མེད་སོགས་་་་
གང་ཡང་མ་བྱས་པ། གནས་ལ་དད་ཅེས་བྱ་བ་སྐྱབས་དཀོན་མཆོག་གསུམ་ལ་དད་པ་
སྟེ་རང་འབྱོར་ལྔ་དང་ལྡན། དེ་དག་ལྡན་ཀྱང་གཞན་འབྱོར་འདི་དག་མེད་ན་ཆོས་་་་
ཐབས་མེད་པ་ལས། གཞན་འབྱོར་ཀྱང་ད་ལྟ་ཅི་རིགས་པར་ཚང་བ་ཡིན་ཏེ།

སངས་རྒྱས་བྱོན་དང་དེས་ཆོས་གསུངས། །བསྟན་པ་གནས་དང་དེ་རྗེས་འཇུག །
གཞན་ཕྱིར་སྙིང་ནས་བརྩེ་བའོ། །ཞེས་གསུངས་པ་ལྟར་སངས་རྒྱས་འཇིག་རྟེན་དུ་་་་
བྱོན༑ དེས་ཆོས་གསུངས། གསུངས་པའི་བསྟན་པ་རིན་པོ་ཆེའང་མ་ནུབ་པར་་་་་
གནས༑ དེའི་རྗེས་སུ་འཇུག་པའང་རྟགས་ཙམ་འཛིན་པ་ཚུན་ཡོད་པས། འདི་རེ་རེ་
ལའང་གལ་ཆེ་སྟེ། ཆོས་བྱ་བའི་ཟླ་གྲོགས་ཡེ་མེད་པར་རང་ཉིད་གཅིག་པུ་ལས་སད་་་་
ནས་ཆོས་བྱེད་འདོད་ཀྱང་། འཇུག་ཐུབ་པ་ཤིན་ཏུ་དཀའ་བ་ཡིན། གཞན་ཡོན་་་་་
བདག་ལ་སོགས་པས་ཆོས་ཀྱི་མཐུན་རྐྱེན་བསྒྲུབས་པ་སྟེ་ལྔ་ཡིན་ལ། དེ་དག་ད་ལྟར་་་་
རང་རེ་རྣམ་པས་ཐོབ་པའི་ལུས་རྟེན་འདི་ལ་ཅི་རིགས་པར་ཚང་ཞིང་། འདི་འདྲ་ཚང་་་་
བའང་སྒོ་དུ་མ་ནས་ཤིན་ཏུ་དཀའ་བ་ཡིན་གསུངས། གསུམ་པ་དཔེའི་སྒོ་ནས་རྙེད་་་་་
པར་དཀའ་བ་ནི། རྒྱ་མཚོ་ཆེར་གཡེང་གཉའ་ཤིང་གི །ཞེས་གསུངས་པ་ལྟར།
རྟག་པ་མཐའ་གཟུང་གི་དཔེ། རྒྱ་མཚོའི་ནང་ན་གསེར་གྱི་གཉའ་ཤིང་བུག་པ་གཅིག་་་་
པ་ཡོད་པ་ཞིག་རླུང་གིས་བསྐྱོད་ནས་ཕྱོགས་དང་ཕྱོགས་མཚམས་ཐམས་ཅད་དུ་ཡུད་ཙམ་
འཁྱམས་པ་ཞིག་ཡོད་པའི་དབང་དུ་བྱས། རྒྱ་མཚོའི་གཏིང་ན་རུས་སྦལ་ལོང་བ་ཞིག་་་་
ལོ་བརྒྱ་བརྒྱ་ནས་སྟེང་དུ་ཉུག་ཙམ་རེ་བྱེད་པའི་དབང་དུ་བྱས་ནས་གཉའ་ཤིང་གི་བུག་པ་་
དེར་རུས་སྦལ་གྱི་མགྲིན་པ་ཆུད་པ་སྲིད་དམ་མི་སྲིད་པ་ཤས་ཆེ་བ་བཞིན་དུ། ད་་་་
འབྱོར་ཀྱང་སྟེས་དབང་གིས་ཐོབ་པ་སྲིད་པ་ཙམ་ཡིན་ལ། དེས་མཚོན་པའི་མདོ་སྡེ་མེ་་
ཏོག་གི་ཚོགས་ལས། ཁབ་རྩེ་མོ་གྱེན་བསྟན་དུ་བཟུང་བའི་ཁར་ཡུངས་ཀར་ཁལ་དུ་མ་
བྲབས་པའི་ཚེ་ན་ཕལ་ཆེར་ས་ལ་ཕོག །ཁབ་རྩེར་ཡུངས་ཀར་ཆགས་པ་སྲིད་པ་ཙམ་་་་་
དང་༑ གྱང་གི་ལོགས་ལ་སྲན་མ་གཏོར་བ་ན་གོང་བཞིན་འབྱུང་ལ། དེ་ལྟར་ས་ལ་་་་
ཕོག་པའི་ཚོད་ཙམ་ནི་ངན་སོང་དུ་སྐྱེ་བ་དང་། ཁབ་རྩེར་ཆགས་པའི་ཚོད་ཙམ་མི་ལུས་་
ཐོབ་པ་ཡིན་གསུངས། བཞི་པ་གྲངས་ཀྱི་སྒོ་ནས་རྙེད་པར་དཀའ་བ་ནི། མི་ལུས་
ཐོབ་པ་དེ་ཙམ་མི་དཀོན་པ་འདྲ། བོད་གཅིག་པུ་ནའང་མི་མང་ཙམ་ཡོད་སྙམ་ན།
དེ་ནི་ལེགས་པར་མ་བརྟགས་པ་ཡིན་ཏེ། ལུང་ཆུང་གཅིག་གི་རི་ལོགས་ལྟ་བུ་ལའང་་་་
243

སྤེན་མ་དང་ཡོག་མོའི་གྲངས་སུས་ཆོད། དེ་འདྲ་རེ་རེ་ལ་ཡོད་པའི་བྱ་མོ་ལྟ་བུ་སེམས་་་
ཅན་ཕྲ་མོ་རྣམས་གྲངས་སུ་འདྲེན་ཐུབ་པ་ལྟ་ཅི་བློས་མི་འཁྱུད་པ་ཡིན། དེས་མཚོན་་་་་
པའི་དབྱར་ལྟ་བུར་ཁང་པའི་སྟེང་འོག་བར་གསུམ་ན་དུད་འགྲོ་ཆེ་ཕྲ་དུ་ཙམ་ཞིག་ཡོད། །
ཁང་པ་དེའི་ནང་ན་མི་ཇི་ལྟར་མང་ཡང་གྲངས་ཀྱིས་ཆོད་ངེས་པ་ཡིན། དུད་འགྲོ་དེ་་་་་
དག་སུས་འདྲེན་ནུས། རང་གི་གོས་ལྟ་བུ་ལ་བསམས་ཀྱང་དེའི་ནང་ན་སྲོ་ཤིག་དུ་ཙམ་
ཞིག་ཡོད། དེ་བཞིན་དུ་ཁོག་པའི་ནང་དུ་སྲིན་བུ་བརྒྱད་ཁྲི་བཞི་སྟོང་ཡོད་པར་བཤད།
ལུས་ཀྱི་ཕྱི་ལའང་དུད་འགྲོའི་རིགས་སྲོ་ཤིག་སོགས་ཁྲིགས་མེར་རེ་ཡོད་པ་དེའི་ནང་ན་་་་ལ++ E.
མི་ནི་རང་ཉིད་གཅིག་པུ་ལས་མི་འདུག །མདོར་ན་གང་ནས་བསམས་ཀྱང་བདག་་་་་
གིས་ད་ལམ་ཐོབ་པའི་ལུས་རྟེན་འདི་ཤིན་ཏུ་རྙེད་དཀའ་བར་འདུག་པས། འདི་ཅིས་་་་
ཀྱང་སྟོང་ལོག་ཏུ་མ་སོང་བ་ཞིག་བྱེད་དགོས་སྙམ་པ་སོགས་བསམ་པར་བྱེད། གཉིས་
པ་རྙེད་པའི་དལ་འབྱོར་དོན་ཆེ་བར་བསམ་པ་ནི། འོ་ན་དེ་ཙམ་དུ་རྙེད་དཀའ་ན་་་་་
བོང་གི་རྭ་དང་མོ་གཤམ་གྱི་བུ་ལ་སོགས་པའམ་དཀོན་ནོ་སྙམ་ན། དེ་དག་ནི་མེད་་་་་
པར་ངེས་པ་ཞེས་བྱ་བ་མེད་པའི་རྒྱུ་མཚན་གྱིས་དཀོན་པ་ཙམ་ཡིན་གྱི། སྙིང་པོ་ཅིའང་་
མེད་ལ། ལུས་རྟེན་འདི་ནི་ཡིད་བཞིན་གྱི་ནོར་བུ་རྙེད་པ་ལས་ཀྱང་ཕན་ཡོན་ཆེ་ཞིང་་་་་
ཁྱད་པར་འཕགས་པ་ཡིན་ཏེ། ནོར་བུ་རྙེད་ནས་གསོལ་བ་བཏབ་ན་མི་མཐུན་པ་་་་
ཕྱོགས་ཐམས་ཅད་སེལ་བ་དང་། ཟས་ནོར་སོགས་ཡིད་ལ་ཅི་འདོད་འབྱུང་བ་ཡིན་་་་་
མོད༑ ལུས་འདིས་འདི་ལྟ་བུའི་བྱ་བ་ཐམས་ཅད་སྒྲུབ་ནུས་པར་མ་ཟད། ནོར་བུ་ལ་
སོགས་པ་གཞན་སུས་ཀྱང་སྦྱིན་པར་མི་ནུས་པའི་ཕྱི་མ་ལྷ་མིའི་གོ་འཕང་། ཉན་རང་་་་
གི་བྱང་ཆུབ་ནས་བཟུང་སྟེ་ཟུང་འཇུག་རྡོ་རྗེ་འཆང་ཆེན་པོའི་བར་གྱི་གནས་སྐབས་དང་་་་
མཐར་ཐུག་གི་དགེ་ལེགས་ཐམས་ཅད་རྟེན་འདི་ལ་བརྟེན་ཏེ་བསྒྲུབ་ཏུ་ཡོད་པས་ཕན་་་་་
ཡོན་ཤིན་ཏུ་ཆེ་བ་ཡིན་གསུངས། གསུམ་པ་དོན་དང་ལྡན་པའི་དལ་འབྱོར་ཡུན་རིང་་་་
དུ་མི་གནས་པར་བསམ་པ་ནི། དེ་ལྟར་རྙེད་པར་དཀའ་བ་དེ་ད་ལམ་རྙེད་འདུག་པས་
འདི་གས་ཆོག་མོད་སྙམ་ན། འདིའང་ཡུན་དུ་མི་གནས་པ་ཡིན་ཏེ། དེ་ལ་ངེས་པར་
244

འཆི་བ། ཅིས་ཀྱང་འཆི་བ། ནམ་འཆི་ཆ་མེད། འཆི་བ་ལ་ཆོས་མ་གཏོགས་པ་་་་
གང་གིས་ཀྱང་མི་ཕན་པར་བསམ་པ་དང་བཞིས་ཉམས་སུ་བླང་གསུངས། མདོར་ན་
བཀའ་གདམས་པ་ལ་སོགས་པས་འཆི་བ་མི་རྟག་པ་ཟུར་དུ་མཛད་ཀྱང་། ལམ་འབྲས་
པ་རང་གི་སྲོལ་ལ་དལ་འབྱོར་རྙེད་དཀའི་ཁོངས་སུ་བསྡུ་བ་ཡིན་གསུངས། གསུམ་པ་་
ལས་རྒྱུ་འབྲས་བསམ་པ་ནི། མ་དག་པའི་སྣང་བའོ། །ཞེས་གསུངས་པའི་དོན།
སྤྱིར་འཁྲུལ་པའི་སྣང་བ་དང་། བྱེ་བྲག་ལས་ཀྱི་སྣང་བ་གཉིས། དང་པོ་སྤྱིར་འཁྲུལ་
བའི་སྣང་བ་ནི། གཟུང་འཛིན་གྱི་དབང་གིས་བདག་གཞན་འཁོར་འདས་སྣོད་བཅུད་་་་
སྣ་ཚོགས་སུ་མེད་བཞིན་དུ་ཤར་བ་འདི་ཡིན་ལ། གཉིས་པ་བྱེ་བྲག་ལས་ཀྱི་སྣང་བ་ནི།
དེ་ཉིད་ལའང་རང་རང་གིས་བསགས་པའི་ལས་བཟང་ངན་གྱི་དབྱེ་བས། དཔེར་ན། །
དངོས་པོ་ཆུ་ཕོར་གང་ལྟ་བུ་ལ་འགྲོ་བ་རིགས་དྲུག་གིས་དུས་གཅིག་ཏུ་བལྟས་པའི་ཚེ་ན་་་་
ལྷས་བདུད་རྩི་མཐོང་བ་ནས། ཚ་དམྱལ་བས་ཁྲོ་ཆུ་མཐོང་བའི་བར་སྣང་བ་མི་འདྲ་བ་་
སོ་སོར་འབྱུང་བ་ཡིན་ལ། སྣང་བ་དེ་ལྟ་བུ་མཐོང་བའང་ལས་དགེ་སྡིག་གི་དབྱེ་བ་་་་
ཡིན་པས་ན་ལས་རྒྱུ་འབྲས་ལ་བསམ་པ་བརྟན་པར་བྱེད། དེ་ལ་མི་དགེའི་ལས།
དགེ་བའི་ལས། ལུང་མ་བསྟན་གྱི་ལས་གསུམ་ལས། དང་པོ་ལ། མི་དགེ་བའི་་་་
ལས་བསམ་པ། དེའི་འབྲས་བུ་བསམ་པ། དེས་ན་དེ་སྤོང་བར་གདམས་པ་གསུམ་
ལས༑ དང་པོ་ནི། སྤྱིར། འདོད་ཆགས་ཞེ་སྡང་གཏི་མུག་གསུམ། །དེས་་་་་
བསྐྱེད་ལས་ནི་མི་དགེ་བ། །ཞེས་གསུངས་པས། ཀུན་སློང་དུག་གསུམ་གྱིས་ཀུན་་་་
ནས་བསླངས་པའི་ལས་རྣམ་པ་ཇི་ལྟར་སྣང་ཡང་ངོ་བོ་འབྲས་བུ་ལོག་པར་འབྱིན་པ་ཁོ་ན་
ལས་མ་འདས་པ་ཡིན་ལ། དེའི་ནང་ནས་ཀྱང་བསམ་སྦྱོར་ཐམས་ཅད་མི་དགེ་བ་ནི་དུ་
མ་ཡོད་མོད། དེ་དག་ཀྱང་རིགས་བསྡུ་ན་ལུས་ཀྱི་གསུམ། ངག་གི་བཞི། ཡིད་་་་
ཀྱི་གསུམ་སྟེ་མི་དགེ་བ་བཅུར་འདུས་པ་ལས། དང་པོ་ལུས་ཀྱི་གསུམ་ལས། སྲོག་
གཅོད་པ་ནི། རང་ངམ་གཞན་ལ་བསྐུལ་ནས་དུག་མཚོན་མེ་ཆུ་ལ་སོགས་པ་ནས་མཐུ་
དང་ངན་སྔགས་ཀྱི་བར་གྱིས་གཞན་གྱི་སྲོག་དང་ཕྲལ་བ་ནས། དེ་ལ་རྗེས་སུ་ཡི་རང་་་་
245

བསྒོམ་པའི་བར་དང་། མ་བྱིན་པར་ལེན་པ་ནི། མཐུས་འཕྲོག་པའམ། འཇ་་་
བུས་རྐུ་བའམ། ཐ་ན་ཁ་གསག་གཞོག་སློང་གི་བར་གྱིས་གཞན་གྱི་ནོར་རྫས་རང་ཉིད་
མི་དབང་བར་ངེས་པར་བདག་གིར་བྱེད་པ་དང་། འདོད་ལོག་ནི། རང་གིས་བདག་
ཏུ་བཟུང་བའི་བུད་མེད་མ་ཡིན་པར་གཞན་གྱིས་བདག་གིར་བྱས་པ་དང་མ་བྱས་པའི་་་་་
བུད་མེད་ལ་བགྲོད་པའོ། །གཉིས་པ་ངག་གི་བཞི་ལས། རྫུན་ནི། གཞན་་་་་
བར་བྱེད་པའི་གཏམ། ཕྲ་མ་ནི། ཕན་ཚུན་མཛའ་མི་མཛའ་གང་ཡིན་རུང་དེ་དག་
འབྱེད་པར་འདོད་པའི་བསམ་པས་བདེན་ནམ་རྫུན་ཡང་རུང་སྟེ་དབྱེན་གྱི་ཚིག་སྨྲ་་་་་་
དང་༑ ཚིག་རྩུབ་ནི། གཞན་གྱི་གནད་དུ་ཕོག་པའི་ཚིག་ཤུགས་དྲག་པོས་སྨྲ་་་་་་
དང་༑ ངག་འཁྱལ་ནི། ཕྱི་རོལ་པ་ལ་སོགས་པའི་བསྟན་བཅོས་ངན་པ་ལ་ཐོས་་་་་
བསམ་བྱེད་པ་ནས་བཟུང་སྟེ། ཚོང་། དམག །སྨད་འཚོང་མའི་གཏམ་སོགས་་་་་
ཆལ་ལེ་ཆོལ་ལེ་དགོས་མེད་དུ་སྨྲ་བ་ཐམས་ཅད་དོ། །གསུམ་པ་ཡིད་ཀྱི་གསུམ་ལས།
བརྣབ་སེམས་ནི། གཞན་གྱི་ཡུལ་མཁར་ལ་སོགས་པ་ནས་བཟུང་སྟེ། དངོས་པོ་ཕྲ་
མོའི་བར་གང་མཐོང་ཡང་ཕ་གི་ང་ལ་ཡོད་ན། བྱུང་ན་སྙམ་དུ་སེམས་པའོ། །གནོད་
སེམས་ནི། གཞན་སྡུག་བསྔལ་མྱོང་བ་ལ་སྙིང་རྗེ་བ་མེད་ཅིང་། སྡུག་བསྔལ་ལ་་་་་
སྦྱོར་གང་ཐུབ་བྱེད་པའོ། །ལོག་ལྟ་ནི། དཀོན་མཆོག་གསུམ་དང་ལས་རྒྱུ་འབྲས་ལ་
སོགས་པ་ཅུང་ཟད་ཙམ་ཡང་མི་བདེན་སྙམ་དུ་འཛིན་པའི་ལོག་རྟོག་རྒྱུན་ཆགས་པའོ། །
གཉིས་པ་དེའི་འབྲས་བུ་བསམ་པ་ནི། དེ་ལྟ་བུའི་ལས་རེ་རེ་ལ་རྣམ་སྨིན། རྒྱུ་་་་
མཐུན་༑ བདག་པོ་སྟེ་འབྲས་བུ་གསུམ་གསུམ་འབྱུང་བ་ལས། དང་པོ་རྣམ་སྨིན་ནི།
ངེས་པར་ངན་སོང་གི་རྟེན་ཁོ་ནར་སྨིན་པར་འགྱུར་བ་སྟེ། དེའང་ལས་དེ་དག་བས་
པ་དྲག་ཞན་དང་། ལན་གྲངས་མང་ཉུང་སོགས་ཀྱི་ཆེན་པོས་དམྱལ་བ། འབྲིང་་་་་་
གིས་ཡི་དྭགས། ཐ་མས་དུད་འགྲོ་རྣམས་འཕེན་ཞིང་། དེའི་སྡུག་བསྔལ་གོང་ད་་་་་
བཤད་པ་ལྟར་ལོ་བརྒྱ་སྟོང་ས་ཡའི་བར་དུ་མྱོང་དགོས་པ་ཡིན་ལ། ཕྱི་མ་གཉིས་ངན་་་་
སོང་གི་གནས་དེ་ལས་ཐར་བའི་དུས་སྲིད་ནས། མཐོ་རིས་གང་རུང་དུ་སྐྱེས་ཀྱང་ད་་་་
246

དུང་ལས་དེས་མི་གཏོང་བར་སྡུག་བསྔལ་མྱོང་དགོས་པ་ཡིན་ནོ། །དེའང་གཉིས་པ་རྒྱུ་་
མཐུན་ལ་གཉིས་ལས། མྱོང་བ་རྒྱུ་མཐུན་ནི། སྲོག་བཅད་པས་ཚེ་ཐུང་བ་དང་ནད་་་་
མང་བ། མ་བྱིན་ལེན་གྱིས་དབུལ་ཞིང་ཕོངས་པ། འདོད་ལོག་གིས་དགྲ་ཟླ་མ་་་་་
ཞིང་རང་གི་ཆུང་མ་མི་སྲུན་པར་འགྱུར་ལ། རྫུན་གྱིས་གང་དུ་སྐྱེས་ཀྱང་སྐུར་བ་མང་།
ཕྲ་མས་བཤེས་ཉུང་ཞིང་མཛའ་དང་བྲལ་བ། ཚིག་རྩུབ་ཀྱིས་གཏམ་མི་སྙན་པ་འབའ་་་
ཞིག་ཐོས་པ། ངག་འཁྱལ་བས་རང་གི་ཚིག་མི་བཙན་པ། བརྣབ་སེམས་ཀྱིས་རང་་་
གི་ཡིད་ལ་རེ་བ་ཞེས་བྱ་བ་བསམ་ཚད་མི་འགྲུབ་པ། གནོད་སེམས་ཀྱིས་འཇིགས་་་་་
སྐྲག་འབྱུང་བ། ལོག་པར་བལྟ་བས་ལྟ་བ་ངན་པ་ལ་དད་ཅིང་དེ་འཛིན་པར་འགྱུར་བ།
བྱེད་པ་རྒྱུ་མཐུན་གྱིས་ལས་དེ་དང་དེ་ཡང་ནས་ཡང་དུ་བྱེད་སྙིང་འདོད་པ་འབྱུང་། ད་་་་
སྤྱད་པས་སླར་ཡང་ངན་སོང་དུ་སྐྱེ་བ་ཡིན་གསུངས། གསུམ་པ་བདག་འབྲས་ནི། །
གང་དུ་སྐྱེ་བའི་སྣོད་ལ་སྨིན་པར་གྱུར་ཏེ། ས་ཕྱོགས་གཟི་ཆུང་སེར་ཆར་མང་། །
རྡུལ་འཁྲིགས་དྲི་ང་མཐོ་དམན་ཅན། །ཚ་སྒོ་ཅན་དང་དུས་ལོག་པ། །འབྲས་བུ་ཕྲ་་་
ཁོ་ཆུང་ངུའམ་མེད། །ཅེས་པ་ལྟར་ཡིན་ལ། དེ་ལྟར་ལས་རེས་འབྲས་བུ་གསུམ་་་་་
གསུམ་བསྐྱེད་པའི་རྒྱུ་མཚན་ཡང་སྲོག་གཅོད་ལྟ་བུ་ལ་མཚོན་ན། དེས་གཞན་ལ་་་་་
མཚོན་བསྣུན་པ་སོགས་ལུས་སེམས་ལ་ཟུག་གཟེར་བསྐྱེད་པས་ན་ནད་མང་བ། སྲོག་་
གཅོད་པ་དངོས་ཀྱིས་དམྱལ་བ་སོགས་སུ་འཚེད་པ། ཤི་བ་ན་དེའི་གཟི་བརྗིད་ཐམས་་་
ཅད་ཉམས་ཤིང་ཡིད་མི་དགའ་བར་འགྱུར་བས། ས་ཕྱོགས་གཟི་བརྗིད་ཆུང་ཞིང་་་་་
ཉམས་མི་དགའ་བ་རང་གཞན་ཀུན་གྱིས་སྨད་པའི་གནས་དེ་ལྟ་བུར་སྐྱེ་བ་ཡིན་གསུངས།
གསུམ་པ་དེ་སྤོང་བར་གདམས་པ་ནི། དེ་ལྟར་དམྱལ་བར་སྐྱེ་བ་ནས་བཟུང་མཐོ་རིས་་
ཀྱི་རྟེན་ལ་ཐ་ན་ཡིད་མི་བདེ་བ་ཅུང་ཟད་ཚུན་གྱི་སྡུག་བསྔལ་མེད་ན་ཕར་ཞོག །ཡོད་་་་
ཚད་ཐམས་ཅད་རྒྱུ་མི་དགེ་བ་ལས་བྱུང་བའི་འབྲས་བུ་འབའ་ཞིག་ཏུ་འདུག་པས།
བདག་གིས་དུས་འདི་ནས་བཟུང་སྟེ་མ་ཤིའི་བར་རམ། སང་ཉི་མ་མ་ཤར་གྱི་བར་་་་་
རམ༑ ཐ་ན་ཐུན་འདི་མ་གྲོལ་ཙམ་དུའང་མི་དགེ་བ་ཆེན་པོ་ལྟ་ཅི། ཆུང་ངུ་ཕྲ་ཞིང་ཕྲ་
247

བ་ནས་ཀྱང་མི་བྱེད་དོ་སྙམ་དུ་སེམས་པར་བྱེད། གཉིས་པ་དགེ་བའི་ལས་བསམ་་་་
སོགས་ལ་གསུམ་ལས། དང་པོ་ནི། མ་ཆགས་ཞེ་སྡང་གཏི་མུག་མེད། །དེས་་་་་
བསྐྱེད་ལས་ནི་དགེ་བའོ། །ཞེས་གསུངས་པས། རྒྱུ་དུག་གསུམ་དང་བྲལ་བའི་སྒོ་་་
ནས་བྱས་པ་ཐམས་ཅད་ནི་དགེ་བ་ཡིན་ལ། རིགས་བསྡུ་ན། དགེ་བ་བཅུར་འདུ་ལ།
དེ་དག་ཀྱང་གོང་གི་མི་དགེ་བ་བཅུ་ལས་གོ་ལྡོག་པ་ཉིད་ཡིན་ནོ། །གཉིས་པ་ལའང་་་་
གོང་ལྟར་རྣམ་སྨིན། རྒྱུ་མཐུན། བདག་འབྲས་གསུམ་ལས། རྣམ་སྨིན་གྱི་འབྲས་
བུ་ནི། མཐོ་རིས་ལྷ་མིའི་རྟེན་གང་ཡང་རུང་བ་ལ་སྨིན་པར་འགྱུར་ལ། བྱེད་པ་རྒྱུ་་་
མཐུན་གོམས་པའི་དབང་གིས་དགེ་བ་དེ་དང་དེ་བྱེད་པ་ལ་སྤྲོ་ཞིང་། ཡང་ཡང་སྤྱད་་་་་
པས་སླར་མཐོ་རིས་ནས་མཐོ་རིས་སུ་འགྲོ་བ་ནས་བྱང་ཆུབ་ཀྱི་བར་འཐོབ་པར་བྱེད།
མྱོང་བ་རྒྱུ་མཐུན་ནི། ནད་ཉུང་བ་དང་ཚེ་རིང་བ་ནས་ཡང་དག་པའི་ལྟ་བ་ལ་གུས་པར་
འགྱུར་བའི་བར་གོང་མ་ལས་ལྡོག་པ་འབྱུང་། བདག་པོའི་འབྲས་བུའང་། གང་དུ་་་
སྐྱེ་བའི་ཡུལ་ས་ཕྱོགས་གཟི་བརྗིད་འབར་ཞིང་ཉམས་དགའ་བ་སོགས་འབྱུང་།
གསུམ་པ་དེ་བླང་བར་གདམས་པ་ནི། མདོར་ན་རྫོགས་པའི་སངས་རྒྱས་ཐོབ་པ་ནས།
ཚ་དམྱལ་བ་རྣམས་ཀྱི་རླུང་གྲང་མོ་སིར་ཙམ་མྱོང་བའི་བར་གྱི་འཁོར་འདས་ཀྱི་བདེ་སྐྱིད་
དུ་སྣང་ཚད་ཐམས་ཅད་དགེ་བ་ལས་བྱུང་བར་འདུག་པས། བདག་གིས་དུས་འདི་ནས་
མ་ཤིའི་བར་སོགས་དགེ་བ་ཕྲ་ཞིང་ཕྲ་བ་ཚུན་ཆད་བསྒྲུབ་སྟེ་ཉམས་སུ་ལེན་པར་བྱེད། །
གསུམ་པ་ལུང་མ་བསྟན་གྱི་ལས་ལ་གསུམ་ལས། དང་པོ་ནི། ཀུན་སློང་དགེ་་་་་
དགེ་གང་གིས་ཀྱང་མ་བསླད་པའི་ཟ་ཉལ་འགྲོ་འཆགས་སོགས་ཐམས་ཅད་ཡིན།
གཉིས་པ་ནི། དེ་དག་ནི་ངལ་བ་དོན་མེད་པ་ཞེས་བྱ་བ་སྡུག་བསྔལ་བསྐྱེད་པའི་་་་༌་
དགེ་བའང་མིན། དགེ་བའང་མིན་པས་བདེ་འབྲས་ཀྱང་མི་འབྱུང་བ་འདི་ཡིན་མེད་་་་་
པར་སོང་བའོ། །གསུམ་པ་ནི། དེ་དགེ་བར་བསྒྱུར་བ་ལ་བསླབ་པ་སྟེ། དེ་ལྟར་་་
ལུང་མ་བསྟན་གྱི་བྱ་བ་ཐམས་ཅད་ཀྱང་། བདག་གིས་དེ་རིང་ནས་བཟུང་སྟེ་དགེ་བ་ལ་
བསྒྱུར་ཏེ། དོན་མེད་དུ་མ་ལུས་པ་ཞིག་ཅིས་ཀྱང་བྱེད་དོ་སྙམ་དུ་སྒོམ་པར་བྱེད།
248

ཐུན་མགོར་སྐྱབས་འགྲོ་གསོལ་གདབ། དངོས་གཞི་སོ་སོའི་དམིགས་པ་མཐར་ཆགས་
སུ་འབད་རྩོལ་བྱས་ཏེ་བསྒོམ། རྗེས་བསྔོ་བ་སྨོན་ལམ་སོགས་གོང་བཞིན་བྱ། ཐུན་་
མཚམས་ཐམས་ཅད་དུའང་མི་དགེ་བ་ཆུང་ངུ་ནས་སྤོང་། དགེ་བ་ཆུང་ངུ་ནས་བསྒྲུབ་་་
དགོས་ཏེ། དཔེར་ན་རྩྭ་ར་ལྟ་བུ་ཁང་ཁྱིམ་ཆེན་པོ་རྩྭས་ཁེངས་པ་ཞིག་གི་གསེབ་ཏུ་མེ་་་
སྟག་ཕྲ་མོ་ཞིག་ཤོར་ན། རིམ་གྱིས་མཆེད་ནས་ཁང་པ་ཐམས་ཅད་མེས་འཚིག་་་་་་
ཡིན༑ དེ་བཞིན་དུ་སྡིག་པ་ཆུང་ངུ་འདི་འདྲ་རང་བཟོད་སྙམ་བྱས་ན། དེ་གཉེན་པོ་་་
སྟོབས་ལྡན་གྱིས་མ་བཅོམ་བར་དུ་ལོག་པའི་འཕེལ་བ་ཞེས་བྱ་བ་ཉིན་རེ་བཞིན་འཕེལ་་་་
ནས་མི་དགེ་བ་ཚབས་ཆེན་དུ་འགྱུར་བ་ལ་ཚེགས་མེད་པས་ཆུང་ངུ་ནས་དྲན་འཛིན་དྲག་་་་
པོས་སྤང་། གཉེན་པོས་མ་ཟིན་པར་བྱས་པ་བྱུང་ནའང་སྟོབས་བཞིའི་གཤགས་་་་་
སོགས་ལ་འབད་གསུངས། དེས་མཚོན་པའི་དགེ་བ་ཆུང་ངུ་འདི་འདྲས་རང་མི་ཕན་ནོ་་
སྙམ་བློས་གཏོང་དུ་མི་ཉན། ཆུ་ཐིགས་རེ་རེ་ནས་བསགས་པས་བུམ་པ་ཁེངས་པའམ།
རྡུལ་ཕྲན་རེ་རེ་ནས་བསགས་པས་རི་རབ་གྲུབ་པ་ལྟ་བུ་ཡིན་པས། དགེ་བ་ཕྲ་མོ་ཚུན་་་་
ཆད་ལ་མི་བརྙས་པར་བསྒྲུབ། ལོག་ལྟ་དང་ཁོང་ཁྲོ་དྲག་པོ་སོགས་ཀྱིས་འཇོམས་པར་
བཤད་པས། དེ་འདྲས་མ་བཅོམ་གོང་ལ་བསྔོ་བ་རྣམ་དག་གི་རྒྱས་འདེབས་པ་སོགས་་
ལ་འབད། མདོར་ན། ཐུབ་རྣམས་སྡིག་པ་ཆུ་ཡིས་མི་འཁྲུད་ཅིང་། །འགྲོ་བའི་་་་༌་
སྡུག་བསྔལ་ཕྱག་གིས་མི་སེལ་ལ། །ཉིད་ཀྱིས་རྟོགས་པ་གཞན་ལ་སྤོ་མིན་ཡང་། །
ཆོས་ཉིད་བདེན་པ་བསྟན་ནས་གྲོལ་བར་མཛད། །ཅེས་ཆོས་ཉིད་བདེན་པ་བསྟན་་་་་
ནས་རིམ་གྱིས་སྡུག་བསྔལ་སེལ་བར་མཛད་ཅིང་། དྲེག་པ་ལྟར་ཆུས་བཀྲུ་བའམ།
ཚེར་མ་འདོན་པ་ལྟ་བུ་སྡུག་བསྔལ་ཕྱག་གིས་སེལ་བར་མི་མཛད། ཅེས་གསུངས་པས།
ཆོས་ཉིད་བདེན་པ་སྟོན་པའི་རྩ་བ་ལྟ་བུ་ལས་རྒྱུ་འབྲས་ཡིན་ཅིང་། མདོར་ན་དེ་ཡན་་་་
ཆད་ཀྱིས་སྐྱེས་བུ་ཆུང་ངུ་དང་འབྲིང་པོའི་ལམ་མམ་ཉན་རང་གི་ཉམས་ལེན་རྫོགས་པ་་་་
ཡིན་གསུངས། ༠ །གཉིས་པ་རྣལ་འབྱོར་པ་ལ་ཏིང་ངེ་འཛིན་ལ་ཉམས་ཀྱི་སྣང་་་་་་
ཞེས་པ་དེའི་དོན། ཐུན་མོང་གི་རྣལ་འབྱོར་པས་ཐུན་མོང་གི་ཉམས་སྐྱེས་སྐྱེས་སུ་་་
249

བསྒོམ་པ་དང་། ཐུན་མོང་མ་ཡིན་པའི་རྣལ་འབྱོར་པས་སྐྱེ་འགྱུར་གྱི་ཉམས་ལ་ངེས་་་་་
ཤེས་བསྐྱེད་པ་གཉིས་ལས། དང་པོ་ནི། ཐུན་མོང་གི་རྣལ་འབྱོར་པ་ནི་ཕར་ཕྱིན་་་་་
ཐེག་པའི་ལམ་ཉམས་སུ་ལེན་པའི་གང་ཟག་ཡིན་ལ། དེས་ཐུན་མོང་གི་ལམ་བྱམས།
སྙིང་རྗེ། བྱང་ཆུབ་ཀྱི་སེམས་སོ་སོའི་ཉམས་མ་སྐྱེས་ཀྱི་བར་དུ་བསྒོམ་པ་སྟེ། དེའང་
བྱང་ཆུབ་ཀྱི་སེམས་བཅོས་མིན་སྙིང་རྗེ་ལ་བརྟེན་ནས་སྐྱེ་ལ། དེའང་། སྙིང་རྗེའི་རྩ་
བ་བྱམས་པ་སྟེ། །ཞེས་གསུངས་པ་ལྟར། བྱམས་པ་ལ་བརྟེན་ནས་སྐྱེ་བས་འད་ས་
གསུམ་རྒྱུ་འབྲས་སམ་རྟེན་དང་བརྟེན་པའི་ཚུལ་དུ་བཞུགས་པ་ཡིན་གསུངས། དེ་
དང་པོ་བྱམས་པའི་ངོ་བོ་ནི། འགྲོ་ལ་ཕན་པ་ཉེར་སྒྲུབ་པ། །བྱམས་པ་ཆེན་པོ་ཞེས་་་་
གསུངས་པས། སེམས་ཅན་བདེ་བ་དང་ལྡན་པར་འདོད་པ་ཡིན་གསུངས། ད་་་་་་
བསྒོམ་པའི་ཚུལ་ལ་མ་ལ་བསྒོམ་པ། གཉེན་ལ་བསྒོམ་པ། དགྲ་ལ་བསྒོམ་པ།
མཁའ་ཁྱབ་ཀྱི་སེམས་ཅན་ལ་བསྒོམ་པ་དང་བཞི། དེ་རེ་རེ་ལའང་མར་ཤེས་པ།
དྲིན་དྲན་པ། དྲིན་ལན་འཇལ་འདོད་པའི་བྱམས་པ་བསྒོམ་པ་སྟེ་གསུམ་གསུམ་གྱིས་་་་
བསྡུས་ནས་ཉམས་སུ་ལེན་པར་བྱེད། དེའི་དང་པོ་མ་ལ་བསྒོམ་པ་ནི། སྐྱབས་འགྲོ་
གསོལ་གདབ་གྲུབ་རྗེས་སུ། རང་གི་མདུན་དུ་རང་གི་རྩ་བའི་མ་དེ་གསོན་ནམ་ཤིའང་
རུང་༑ ལུས་བོང་། དབྱིབས་མདོག ། རྒྱན་ཆ་ལུགས་སོགས་ཇི་ལྟ་བ་བཞིན་ལམ་
གྱིས་བསྒོམ། གལ་ཏེ་ཆུང་ངུ་ནས་ཤི་བ་ལྟ་བུས་དེའི་རྣམ་པ་མི་དྲན་ན་ཐ་མལ་པའི་་་་་
བུད་མེད་ཞིག་ཏུ་ཡོད་ངེས་པ་ལྟར་གསལ་བར་བསྒོམ། བདག་གི་མ་ཡིན་སྙམ་དུ་དུང་་
བ་བསྐྱེད། གཉིས་པ་དྲིན་དྲན་པ་ནི། འའི། བདག་གི་མ་འདི་བདག་ལ་དྲིན་་་
ཤིན་ཏུ་ཆེ་བ་ཞིག་ཡིན་ཏེ། དང་པོར་བདག་མངལ་དུ་ཉིང་མཚམས་སྦྱར་བའི་དུས་་་་་
རྐྱེན་ཅུང་ཟད་ཙམ་གྱིས་ཀྱང་འཇིག་ནུས་པ་ན། མ་རང་གི་བདེ་སྡུག་ཐམས་ཅད་ཁྱད་་་་
དུ་བསད། ངའི་ལུས་པོ་འདི་ཐད་ལ་བྱུང་ན་སྙམ། མཐུན་པའི་སྤྱོད་ལམ་ཐམས་ཅད་
བསྟེན༑ མི་མཐུན་པའི་སྤྱོད་ལམ་ཐམས་ཅད་སྤངས། མ་རང་ལས་ཀྱང་གཅེས་པའི་
ཚོད་དུ་བསྐྱངས། བདག་སྐྱེས་མ་ཁད་རོལ་ཁའི་འབུ་ལྟ་བུ་ཉམ་ཆུང་ལ་བཙོག་པ་ད་་་་
250

དྲོད་ལ་མ་བཅར་བའམ། རྐན་མར་བྱིན་པ་ཕྱིས་ནའང་སྐད་ཅིག་ལ་སྲོག་དང་བྲལ་བ་་་
ལ༑ ལུས་ཀྱི་དྲོད་ལ་སྦྱར། རྐན་མར་བྱིན། འོ་མ་བླུད་པ་སོགས་བྱས་པས་མ་ཤི་
བ་ཡིན་པས། དང་པོར་ལུས་སྲོག་བསྐྱེད་ཅིང་བྱིན་པ་ཡིན་པས་དྲིན་ཆེ་བ་ཡིན། དེ་་་
ནས་བདག་གིས་ཅིའང་མི་ནུས་པ་དེ་ལ་བྱམས་པའི་མིག་གིས་བལྟས། སྙན་པའི་མིང་་
ནས་བོས། བཟའ་བཏུང་ཁས་བསྙོད། མི་གཙང་བ་ལག་པས་ཕྱིས། ངའི་་་་་
ཞེས་བསམ་རྒྱུ་བདག་ལས་མེད་པར་བྱས། གོས་སོགས་ཀྱིས་བསྐོར་ནས་གཙང་་་་་
བཙོག་མི་ཤེས་པ་ལ་གཙང་བཙོག་བསླབ། ལག་པ་ནས་ཁྲིད་ཅིང་འགྲོ་མི་ཤེས་པ་ལ་་་
འགྲོ་བ་བསླབ། ཨ་ཕ་གྱིས་དང་། ཨ་མ་གྱིས་དང་བྱ་བ་ལ་སོགས་པའི་སྒོ་ནས་སྨྲ་་་
མི་ཤེས་པ་ལ་སྨྲ་བ་བསླབ། མདོར་ན་ཨ་མ་འོང་ངོ་། །འ་རྫི་འོང་ངོ༌། །འགྲིལ་་་་
འོང་ངོ༌། །ཞེས་པ་ལ་སོགས་པའི་བླང་དོར་ཐམས་ཅད་ལེགས་པར་བསླབ། བདག་
གིས་ཨ་ཟེར་བ་ཙམ་ཤེས་ནའང་སྙིང་ཐག་པ་ནས་དགའ། མི་ལ་ངོམས། དེས་་་་་
མཚོན་པའི་མ་རང་གིས་ཟ་མ་ནུས་པ་ཐམས་ཅད་དང་། སྟེར་མི་ཕོད་པ་ཐམས་ཅད་་་་་
ལེགས་པར་བྱིན། འམ་བུ་རང་ད་ཁོ་རང་ཤེས་ཏེ་བུ་འདི་ལ་དགོས་པ་གདའ་ཟེར་ཉིན་
མི་དལ། མཚན་མི་གཉིད། རྐང་ལག་སེར་ཁར་སོང་སོང་ལས་ཀ་བྱེད། ཐ་་་་
ནའང་གཡོ་སྒྱུ། ཁྲམ། རྐུ་བ་ཚུན་ཆད་བྱས་ནས་བདག་བསྐྱངས་པ་ཡིན་པས་བར་་་་
དུ་བླང་དོར་བསྟན་པས་དྲིན་ཆེ། དེ་ལྟར་བསྐྱངས་པས་ལུས་བསྐྱེད། རྐང་རྫོགས། །
བསྟན་པའི་སྒོར་ཞུགས། བླ་མ་དམ་པ་དང་མཇལ། གསུང་ངག་རིན་པོ་ཆེ་འདི་ལྟ་་
བུའི་གདམས་པ་ཉམས་སུ་ལེན་དུ་ཡོད་པ་སོགས་མཐར་ཆོས་ལ་སྦྱར་བས་དྲིན་ཆེ། དེ་
ལྟ་བུའི་དྲིན་ཆེན་གྱི་མ་འདི་བདེ་བ་དང་བདེ་བའི་རྒྱུ་དང་ལྡན། སྡུག་བསྔལ་དང་སྡུག་་་་
བསྔལ་གྱི་རྒྱུ་དང་བྲལ་ན་དགའ་བ་ལ། འདི་དེ་ལས་ལྡོག་འདུག་པས། བདག་གི་་་
མ་འདི་བདེ་བ་དང་བདེ་བའི་རྒྱུ་དགེ་བ་མཐའ་དག་དང་ལྡན་པ་ཞིག་བྱུང་ན་ཅི་མ་རུང་་་་་
སྙམ་དུ་སྙིང་གི་དཀྱིལ་ནས་དུང་དུང་པ་སྒོམ་པར་བྱེད་པ་འདུན་པ་དང་འབྲེལ་བ།
བདག་གི་མ་འདི་བདེ་བ་དང་ལྡན་པའི་རྒྱུ་དགེ་བ་མཐའ་དག་དང་ལྡན་པ་ཞིག་ངེས་པར་་་་

བྱེད་དོ་སྙམ་པ་དམ་བཅའ་དང་འབྲེལ་བ། རང་གིས་དུས་གསུམ་དུ་བསགས་པའི་་་་་
དགེ་བ་དང་ལུས་ལོངས་སྤྱོད་སོགས་དེའི་ཆེད་དུ་བསྔོ་སྙམ་པའི་བློས་ལིངས་ཀྱིས་གཏང་་་་
ཞིང་༑ ངག་ཏུ། བདག་གི་མ་འདི་བདེ་བ་དང་བདེ་བའི་རྒྱུ་ཐམས་ཅད་དང་ལྡན་་་་་
པར་གྱུར་ཅིག་སྙམ་པ་སེམས་ལ་བྱ་ཞིང་བརྗོད་པ་ནི་སྨོན་ལམ་དང་འབྲེལ་བ། བདག་
གིས་འདུན་པ་སོགས་ཀྱིས་འཕྲལ་དུ་ཕན་པ་འགྲུབ་དཀའ་བ་འདུག་པས་བླ་མ་དཀོན་་་་་
མཆོག་རྣམས་ལ་གསོལ་བ་བཏབ་ན་བསླུ་བ་མེད་པར་གང་གསོལ་བ་དེ་འགྲུབ་པ་ཡིན་་་་
པས༑ མདུན་གྱི་ནམ་མཁར་བླ་མ་དཀོན་མཆོག་མཁའ་ཁྱབ་ཏུ་བཞུགས་པ་ལམ་གྱིས་་
གསལ་གདབ། བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་མཁྱེན། བདག་་་་
གི་མ་འདི་བདེ་བ་དང་བདེ་བའི་རྒྱུ་མཐའ་དག་དང་ལྡན་པར་བྱིན་གྱིས་བརླབ་ཏུ་གསོལ།
ཞེས་པའམ། བདག་གི་མ་འདི་བདེ་བ་དང་ལྡན་པའི་རྒྱུ་དང་ལྡན་པ་ཞིག་བླ་མ་དང་་་་
དཀོན་མཆོག་རིན་པོ་ཆེ་རྣམ་པ་གསུམ་མཁྱེན། ཞེས་པ་གང་རུང་བརྒྱ་སྟོང་ལ་སོགས་་་
པས་གསོལ་བ་འདེབས་པར་བྱེད་པ་ནི་གསོལ་འདེབས་དང་འབྲེལ་བ། དེ་བཞིན་དུ་་་
ཕ་མདུན་དུ་མངོན་སུམ་བཞིན་དུ་བསམ་པར་བྱས་ནས། འདི་བདག་གི་ཕ་ཡིན་སྙམ་་་་
དུ་ཕར་ཤེས་པ་དང་། དྲིན་དྲན་པའང་ལུས་ལ་མ་ཁུར་བ་ཙམ་མ་གཏོགས་མ་དང་འདྲ་་
བར་བསྐྱངས་པ་དང་། དེ་ལ་བྱམས་པ་བསྒོམ་པ་སོགས་སྔར་བཞིན། དེ་བཞིན་དུ་་་
སྤུན་ཟླ་སོགས་ནས་མིག་ལེགས་པར་བལྟ་བ་ཙམ་ཡན་གྱི་ཆགས་པ་སྐྱེ་བའི་ཡུལ་རྣམས་་་་
མདུན་དུ་བསམ་པར་བྱས་ནས། འདི་དག་ནི་བདག་ལ་ཕན་འདོགས་པ། བྱམས་་་་
པའི་མིག་གིས་བལྟས། སྙན་པའི་གཏམ་བརྗོད། གཅེས་པའི་ནོར་བྱིན། དེ ་
མཚོན་པའི་དྲིན་གྱིས་བསྐྱངས་པ་ཤ་སྟག་ཡིན། དེ་ཙམ་དུ་མ་ཟད་འཁོར་བ་ཐོག་མ་་་་
མེད་པ་ནས་བདག་གི་མ་བྱས་ཤིང་། དེའང་ལན་གྲངས་དུ་མའི་བར་དུ་བྱས། ་་་
བྱས་རེས་ཀྱིས་ད་ལྟའི་མས་ཇི་ལྟར་བསྐྱངས་པ་བཞིན་དུ་དྲིན་གྱིས་བསྐྱངས་པའི་དྲིན་་་་་
ཅན་ཤ་སྟག་ཡིན་སྙམ་པ་སོགས་བསམ་པར་བྱེད། དེ་ནས་དགྲ་མི་ཤ་བོ་དེས་མཚོན་་་་
པའི་ཞེ་སྡང་སྐྱེ་བའི་ཡུལ་མཐའ་དག །དེ་ནས་མཁའ་ཁྱབ་ཀྱི་སེམས་ཅན་ཡིད་ཡུལ་དུ་་
252

བྱེད་ཅིང་དམ་བཅའ། སྨོན་ལམ། འདུན་པ། གསོལ་གདབ་དང་འབྲེལ་་་་་
བཞིས་གོང་ལྟར་ཉམས་སུ་ལེན་པར་བྱེད། གཉིས་པ་སྙིང་རྗེ་བསྒོམ་པ་ནི། སྡུག་་་་
བསྔལ་ཅན་རྣམས་ཡོངས་སྐྱོབ་པ། །སྙིང་རྗེ་ཆེན་པོ་ཞེས་གསུངས་པ་ལྟར། སྡུག་་་་་་
བསྔལ་ལས་འདོན་འདོད་ཀྱི་བསམ་པ་རྩེ་གཅིག་པ་ནི་སྙིང་རྗེ་ཡིན་ལ། དེ་ལ་སེམས་་་
ཅན༑ ཆོས། དམིགས་པ་མེད་པ་ལ་དམིགས་པའི་སྙིང་རྗེ་བསྒོམ་པ་གསུམ་ལས།
དང་པོ་ལའང་མ་ལ་བསྒོམ་པ་སོགས་བཞིའི། དང་པོ་མར་ཤེས་པ། གཉིས་པ་དྲིན་་
དྲན་པ་གཉིས་གོང་དང་འདྲ། གསུམ་པ་དེ་ལ་སྙིང་རྗེ་བསྒོམ་པ་ནི། བདག་གི་མ་་་་་
འདི་བདེ་བ་དང་བདེ་བའི་རྒྱུ་དང་བྲལ། སྡུག་བསྔལ་དང་སྡུག་བསྔལ་གྱི་རྒྱུ་ལ་ལོངས་་
སྤྱོད་ཀྱིན་འདུག་པས། འདི་སྡུག་བསྔལ་དང་སྡུག་བསྔལ་གྱི་རྒྱུ་མི་དགེ་བ་མཐའ་དག་་
དང་བྲལ་ན་ཅི་མ་རུང་སྙམ་པ་སོགས་འདུན་པ། དམ་བཅའ། སྨོན་ལམ།
གསོལ་འདེབས་དང་འབྲེལ་བའི་སྒོ་ནས་ཉམས་སུ་ལེན་པར་བྱེད། དེའང་ལམ་འབྲས་
པ་ཕལ་ཆེར་ལ་འདུན་པ་སོགས་གསུམ་ལས་མི་འབྱུང་མོད། གསོལ་འདེབས་དང་་་་
འབྲེལ་བ་འདི་བདག་ཆེན་རྡོ་རྗེ་འཆང་གི་བཞེད་པ་ཡིན། གང་ལྟར་ཡང་། དེ་བཞིན་་་་
ཆར་རིམ་གྱིས་བསྒོམ་པའམ། གསོལ་འདེབས་ལྟ་བུ་སེམས་གང་ཁུལ་ཆེ་བ་ལ་ཆིག་་་་
སྒྲིལ་བྱས་ནས་བསྒོམས་ཀྱང་རུང་གསུངས། ཕ་ལ་བསྒོམ་པ་སོགས་དེས་འགྲེ་ལ། །
དགྲ་ལ་བསྒོམ་པ་ནི། དགྲ་འདི་བདག་གི་མ་ཡིན་པ་ལ། སྐྱེ་འཆི་འཕོས་པས་ངོ་མ་་་་
ཤེས་པའི་དབང་གིས་བདག་བུ་དང་ཁོ་རང་མ་ཡིན་པར་ངོ་མི་ཤེས། སྨྱོན་པ་ལྟར་རང་་་
དབང་མེད་པར་བདག་ལ་གནོད་པ་སོགས་འདིས་མཚོན་པའི་མི་དགེ་བ་མང་པོ་སྤྱད་་་་
དེ་སྡུག་བསྔལ་གྱི་རྒྱུ་བསགས། དེའི་མཐུས་དམྱལ་བ་སོགས་ངན་སོང་གསུམ་ནས་་་་་
ཐར་བའི་དུས་མེད་པར་སྡུག་བསྔལ་ཁོ་ན་ལ་ལོངས་སྤྱོད་དགོས་པ་སྙིང་རེ་རྗེ། བདག་
གི་ཚེ་འདིའི་མ་སྨྱོ་ནས་བདག་ལ་མཚོན་འདེབས་པ་སོགས་བྱེད་དུ་བྱུང་ན། དེ་ལ་་་་་
འཁོན་དུ་མི་འཛིན་པའི་ཁར་མ་སྨྱོ་ནས་གནས་ཚུལ་དེ་བཞིན་དུ་སོང་བ་ལ་སེམས་མ་་་་
བཟོད་པར་སྨན་དང་། རིམ་གྲོ་སོགས་བྱེད་པ་དང་འདྲ་བར། འདི་ལའང་ཁྲོ་བ་་་་
253

མི་རིགས་ཀྱི། ངེས་པར་བདག་གི་མ་འདི་སྡུག་བསྔལ་རྒྱུ་འབྲས་ལས་ལྡོག་པའི་་་་་
ཐབས་བཙལ་ནས། མ་འདི་སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་བྲལ་་་
བ་ཞིག་བྱུང་ན་ཅི་མ་རུང་སྙམ་པ་སོགས་འདྲ། བཞི་པ་སེམས་ཅན་ལ་བསྒོམ་པ་སྔར་་་་
བཞིན་ལས། དམྱལ་བ་སོགས་སྡུག་བསྔལ་སུ་ཆེ་ལ་ཆེད་དུ་བཀར་ཞིང་བསྒོམ་པར་བྱ་
གསུངས༑ གཉིས་པ་ཆོས་ལ་དམིགས་པའི་སྙིང་རྗེ་ནི། སེམས་ཅན་འདི་རྣམས་་་་་་
སྡུག་བསྔལ་བཟོད་བླག་མེད་པར་མྱོང་དགོས་པར་འདུག །འདི་རྟེན་འབྲེལ་བཅུ་་་་
གཉིས་ཀྱི་རྩ་བ་རང་ངོ་རང་གིས་མ་ཤེས་པ་རྒྱུ་མ་རིག་པ་ཁོ་ན་ལས་བྱུང་བར་འདུག་པས།
མ་རྒན་ནམ་མཁའི་མཐའ་དང་མཉམ་པའི་སེམས་ཅན་འདི་རྣམས་སྡུག་བསྔལ་འབྱུང་་་་་
བའི་རྒྱུ་མ་རིག་པ་དང་བྲལ་བ་ཞིག་བྱུང་ན་ཅི་མ་རུང་། ཞེས་གང་མང་། སྡུག་་་་་་
བསྔལ་འབྱུང་བའི་རྒྱུ་མ་རིག་པ་དང་བྲལ་བར་གྱུར་ཅིག །ཅེས་གང་མང་། བླ་མ་་་་་
དང་དཀོན་མཆོག་རིན་པོ་ཆེ་རྣམ་པ་གསུམ་མཁྱེན། སེམས་ཅན་འདི་རྣམས་སྡུག་་་་
བསྔལ་གྱི་རྒྱུ་མ་རིག་པ་དང་བྲལ་བར་བྱིན་གྱིས་བརླབ་ཏུ་གསོལ། ཞེས་གང་མང་་་་་
བྱའོ༑ །གསུམ་པ་དམིགས་པ་མེད་པའི་སྙིང་རྗེ་ནི། ཆོས་ཐམས་ཅད་སྤྲོས་བྲལ་སྟོང་
ཉིད་ལས་མ་འདས་པར་ཡིན་པ་ལ། དེ་མ་རྟོགས་པའི་དབང་གིས་གཉིས་འཛིན་་་་་
རྟོག་པས་བསླད་དེ་མི་བདེན་པ་ལ་བདེན་པར་འཛིན་པ། མེད་པ་ལ་ཡོད་པར་འཛིན་
པ་ལ་སོགས་པའི་འཁྲུལ་སྣང་གིས་ངན་སོང་གསུམ་པོའི་སྡུག་བསྔལ་དཔག་ཏུ་མེད་པ་
མྱོང་དགོས་པར་འདུག་པ་འདི་རྣམས་ཀྱིས་སྤྲོས་བྲལ་གྱི་ལྟ་བ་རྟོགས་ན་ཅི་མ་རུང་།
སྤྲོས་བྲལ་གྱི་ལྟ་བ་རྟོགས་པར་གྱུར་ཅིག །བླ་མ་དང་དཀོན་མཆོག་རིན་པོ་ཆེ་རྣམ་པ་་་
གསུམ་མཁྱེན། སེམས་ཅན་འདི་རྣམས་ཀྱིས་སྤྲོས་བྲལ་གྱི་ལྟ་བ་རྟོགས་པར་བྱིན་གྱིས་
བརླབ་ཏུ་གསོལ། ཞེས་འདུན་པ། སྨོན་ལམ། སྐྱབས་གསོལ་གོང་ལྟར་བྱ་་་་
གསུངས༑ ཡང་སྙིང་རྗེ་གསུམ་རིམ་ཅན་དུ་བསྒོམ་པ་དང་། ཕྱི་མ་རྣམས་སྔ་མ་སྔ་་་
མའི་ནང་ཚན་ཡིན་པས་གཅིག་ཏུ་དྲིལ་ནས་བསྒོམ་ཚུལ་རྣམ་གྲངས་སུ་གསུངས་ཀྱང་། །
འདིར་གོང་ལྟར་བཞེད་དེ། ཇོ་ལྕགས་མ་ལས། ཡུལ་སེམས་ཅན་སྡུག་བསྔལ་གྱིས་་
254

ཉེན་པ་རྣམས་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག་སྙམ་པ་སེམས་ཅན་ལ་དམིགས་
པའི་སྙིང་རྗེ། སྡུག་བསྔལ་གྱི་རྒྱུ་མ་རིག་པ་ཡིན་པས་མ་རིག་པ་དང་བྲལ་བར་གྱུར་་་་་
ཅིག་སྙམ་དུ་འདོད་པ་ཆོས་ལ་དམིགས་པའི་སྙིང་རྗེ། སེམས་ཅན་ཐམས་ཅད་ངོ་བོ་་་་
ཉིད་ཀྱིས་ཡང་དག་པར་མ་གྲུབ་པ་ཡིན་ཡང་སེམས་འཛིན་པ་དང་བཅས་པ་ལ་དམིགས་་་
པ་དམིགས་པ་མེད་པའི་སྙིང་རྗེ་བསྒོམ་པར་བྱའོ་གསུངས་སོ། ༠ །འདི་གསུང་ངག་་་་་
རིན་པོ་ཆེའི་ཁྲིད་ཡིག་འཇམ་མགོན་མཁྱེན་བརྩེས་མཛད་པའི་སྙིང་རྗེའི་ཧོལ་ཀོང་རྡོ་རྗེ་་་
འཆང་དབང་རབ་ཀྱིས་མཛད་པའི་ཕྱག་བྲིས་ངོ་མ་ལས་བཤུས་པའོ།། ༠།།གསུམ་པ་་
བྱང་ཆུབ་ཀྱི་སེམས་བསྒོམ་པ་ལ། ཀུན་རྫོབ་དང་། དོན་དམ་གཉིས། དང་པོ་ལ་་
སྨོན་འཇུག་གཉིས་བསྒོམ་པ་དང༌། དེ་དག་གི་སྤྱོད་པ་ལ་བསླབ་པ་དང་གསུམ་གྱི།
དང་པོ་སྨོན་པ་སེམས་བསྐྱེད་ནི། དེ་ལྟར་དམ་བཅའ་བ་དང་། སྨོན་ལམ་སོགས་ལ་་
འབད་ཀྱང་འཕྲལ་དུ་སྡུག་བསྔལ་ལས་འདོན་མི་ནུས་པར་འདུག །བདག་ལས་ལྷག་་་་
པའི་འཇིག་རྟེན་པའི་ཆེན་པོ་རྣམས་དང་། དེ་དག་ལས་ལྷག་པའི་ཉན་རང་འཕགས་་་་
པ༑ དེ་བས་ཀྱང་ཆེས་ལྷག་པའི་བྱང་སེམས་རྣམས་ལའང་རང་དོན་དུ་སྤངས་རྟོགས་་་་
ཀྱི་ཡོན་ཏན་མ་རྫོགས། གཞན་དོན་དུ་གདུལ་བྱ་རྗེས་སུ་འཛིན་པའི་ཐབས་རྒྱ་ཆེན་པོ་་
ལ་མི་མཁས་པས། སེམས་ཅན་སྡུག་བསྔལ་མཐའ་དག་ལས་སྐྱོབ་ནུས་པར་མི་འདུག །
དེའི་ནུས་པ་གང་ལ་མངའ་ན་སྤངས་རྟོགས་ཀྱི་ཡོན་ཏན་ཐམས་ཅད་ཡོངས་སུ་རྫོགས་་་་
པའི་སངས་རྒྱས་ལ་མངའ་བར་འདུག་པས། བདག་གིས་སེམས་ཅན་ཐམས་ཅད་མྱུར་་
དུ་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་འདི་ལས་སྒྲོལ་བའི་སླད་དུ་རྫོགས་པ་ལ་་་་་
སངས་རྒྱས་ཀྱི་གོ་འཕང་ཐོབ་ན་ཅི་མ་རུང་། ངེས་པར་ཐོབ་པ་ཞིག་བྱེད་དོ་སྙམ་དུ་ཤ་་་
ལ་བབས། རུས་ལ་ཐུག་གི་ཚུལ་དུ་བསམ་ཞིང་། ངག་ཏུ། སེམས་ཅན་ཐམས་་་་
ཅད་ཀྱི་དོན་དུ་རྣམ་མཁྱེན་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱའོ། །ཞེས་་
བརྒྱ་སྟོང་ལ་སོགས་པ་བརྗོད་དོ། །སྔོན་གྱི་ལམ་འབྲས་པ་བྱ་སྟོན་སེང་གེ་བཟང་པོ་་
ཞེས་བྱ་བས་སྐྱིད་གྲོང་ཇོ་བོའི་དྲུང་དུ་སེམས་བསྐྱེད་འབུམ་ཐེར་བླངས་ཞེས་པའང་ཚུལ་་་་
255

འདིའི་སྒོ་ནས་བླངས་པ་ཡིན་ནོ་གསུངས། གཉིས་པ་འཇུག་པ་སེམས་བསྐྱེད་ལའང་་་་
གཉིས་ཀྱི། དང་པོ་བདག་གཞན་མཉམ་པར་བསྒོམ་པ་ནི། བདག་བདེ་བར་འདོད་་
པ་བཞིན། སེམས་ཅན་ཐམས་ཅད་ཀྱང་བདེ་བར་འདོད་པ་ཤ་སྟག་ཡིན་པས་སེམས་་་་
ཅན་ཐམས་ཅད་བདེ་བ་དང་ལྡན་པ་ཞིག་བྱུང་ན་སྙམ་པ་དང་། བདག་སྡུག་བསྔལ་མི་
འདོད་པ་བཞིན་དུ་སེམས་ཅན་ཐམས་ཅད་ཀྱང་སྡུག་བསྔལ་མི་འདོད་པ་ཤ་སྟག་ཡིན་་་་་
པས་སེམས་ཅན་ཐམས་ཅད་སྡུག་བསྔལ་དང་བྲལ་བ་ཞིག་བྱུང་ན་སྙམ་དུ་ཡང་ཡང་སྒོམ་་་
པར་བྱེད། ༠ གཉིས་པ་བདག་གཞན་བརྗེ་བར་བསྒོམ་པ་ནི། བདག་སྡུག་བསྔལ་
མི་འདོད་པ་བཞིན་དུ་སེམས་ཅན་ཐམས་ཅད་ཀྱང་སྡུག་བསྔལ་མི་འདོད་པས། དེ་དག་
གི་རྒྱུ་དང་འབྲས་བུར་བཅས་པའི་སྡུག་བསྔལ་ཐམས་ཅད་བདག་ལ་སྨིན་པར་གྱུར་ཅིག་་་
སྙམ་དུ་བསམས་པས། དེ་དག་གི་སྡུག་བསྔལ་ཐམས་ཅད་སྐྲ་གྲིས་བཞར་བ་ལྟར་ནག་
ཕུང་གིས་འདུས། ཏིལ་འབྲུ་ཙམ་ཡང་མ་ལུས་པར་ཐམས་ཅད་བདག་གི་སྙིང་་་་་་
དཀྱིལ་དུ་སིབས་ཀྱིས་ཐིམ་པས་སྟོང་ཉིད་དུ་ཡལ་གྱིས་སོང་། བདག་གི་བདེ་དགེ་་་
ཐམས་ཅད་རང་གི་སྙིང་ག་ནས་ཉི་མ་ཤར་བ་ལྟར་འཕྲོས། སེམས་ཅན་ཐམས་ཅད་ལ་
ཕོག་སོང་བ་ཙམ་གྱིས་བདེ་སྐྱིད་ཀྱི་དཔལ་ཕུན་སུམ་ཚོགས་པ་ཐོབ། སེམས་ཅན་་་་་་
ཐམས་ཅད་འོད་དུ་མེ་རེ་རེ། བདེ་ཆེན་དུ་ཁྲིག་ཁྲིག་སོང་སྙམ་པ་དེ་ལྟ་བུའི་འདུན་པ་་་་
ཡང་ནས་ཡང་དུ་བྱ་ཞིང་། གསོལ་བ་འདེབས་པའི་སླད་དུ། ངག་ཏུ། སེམས་་་་་
ཅན་ཀུན་གྱི་སྡུག་བསྔལ་བདག་ལ་སྨིན། །བདག་གི་དགེ་བས་དེ་ཀུན་བདེ་ཐོབ་ཤོག །
ཅེས་བརྒྱ་སྟོང་ལ་སོགས་པ་བརྗོད་ཅིང་ཉམས་སུ་ལེན་པར་བྱེད། གསུམ་པ་དེ་དག་གི་
སྤྱོད་པ་ལ་བསླབ་པ་ནི། རྒྱལ་སྲས་ལམ་བཟང་ལ་སོགས་པ་ནས་འབྱུང་བ་ལྟར་ཤེས་་་་
པར་བྱ་གསུངས། ༠ གཉིས་པ་དོན་དམ་བྱང་ཆུབ་ཀྱི་སེམས་བསྒོམ་པ་ལའང་ཞི་ལྷག་
གཉིས་ལས། དང་པོ་ཞི་གནས་ནི། གནད་བཞིས་ཉམས་སུ་ལེན་པ་སྟེ། རྟེན་མི་་
གཡོ་བ། ལུས་མི་འགུལ་བ། མིག་གི་རྫི་མ་མི་འཁྲབ་པ། སེམས་གཞན་དུ་མ་་་་
ཡེངས་པའོ། །དང་པོ་རྟེན་ནི། ཤིང་བུ་རྡེའུ་སོགས་དང་། ཏིང་ངེ་འཛིན་རྒྱལ་་་་་
256

པོར་སངས་རྒྱས་ཀྱི་སྐུ་ལ་སེམས་འཛིན་པ་སོགས་གསུངས་ཀྱང་། རྣལ་འབྱོར་དབང་་་
ཕྱུག་གི་བཞེད་པས་མེ་ཏོག་སྔོན་པོ་ལ་སེམས་འཛིན་པར་མཛད། དེའང་དར་རམ་་་་་
རས་ལྟ་བུ་ལ་བྲིས་པའི་མེ་ཏོག་སྔོན་པོ་སོར་བཞི་ཙམ་ལྟེ་བ་ནག་མཐིང་ངེ་བ། འདབ་་་
མ་བཞིའི་དབུས་སྔོ་ཞིང་མཐའ་ཡལ་གྱིས་སོང་བ། དེ་ལྟ་བུ་མཐོ་བདུན་གྱིས་འཇལ་་་་་
བའི་སར་མདུན་དྲང་པོར་སྣ་རྩེ་དང་མཉམ་པའི་སྨྱུག་མ་ལྟ་བུ་སྟེགས་ཡེ་མི་འགུལ་བར་་་་
བྱས་ཏེ་གཞག ས]
 །དེའི་དགོས་པ་མེ་ཏོག་ནི་ཡིད་འཇུག་སླ་བ་དང་། སྔོན་པོས་མིག་་་་
ལ་མི་གཟན་པ་ཡིན་གསུངས། གཉིས་པ་ལུས་ནི། རྣམ་པར་སྣང་མཛད་ཀྱི་ཆོས་་་་་
དྲུག་གམ་བདུན། ལག་པ་མཉམ་གཞག་མཐེ་བོང་ལྟོ་སྦྱར་དང་བཅས་པ་སོགས་དྭངས་
སེང་ངེ་བ་བཅལ། གསུམ་པ་མིག་ནི། སྣ་རྩེའི་ཚད་ཙམ་ནས་མཐོ་བདུན་འཇལ་་་་་
བའི་སར། མིག་ཧ་ཅང་གདངས་པ་དང་ཟུམ་པ་མ་ཡིན་པར་ཟིམ་མེར་བལྟ་བ་་་་་
གཉའ་ཤིང་གང་ཙམ་བལྟ་ཞེས་གསུངས་པའི་དོན། གཉའ་ཤིང་ལ་ཚད་མཐོ་བདུན་་་་
འབྱུང་བ་ལྟར་འདིའང་དེ་ལས་ཕར་རིང་བའང་མ་ཡིན། ཚུར་ཉེ་བའང་མ་ཡིན་པར་དེ་་
ཙམ་བལྟ་བའི་དོན་ཡིན་གསུངས། དེ་ལྟར་ལུས་གནད་ལྟ་སྟངས་དེ་ལྟ་བུ་བཅས་ནས།
ཇི་སྲིད་ཐུན་དེ་མ་གྲོལ་གྱི་བར་དུ་ཡ་ཡོ་གལ་གུལ་ཡེ་མ་བྱུང་བ་དང་། ཁྱད་པར་མི་
ལ་རྣམ་རྟོག་གི་རྩ་ཡོད་པས། འགུལ་ན་སེམས་གནས་དུས་མི་འོང་བས་ཀྲབ་ཀྲབ་དང་
ཧྲིག་ཧྲིག་ཏུ་ཡེ་མ་སོང་བར་བྱ། མདུན་གྱི་རྟེན་མེ་ཏོག་སྔོན་པོ་དེའི་སྟེང་དུ་ཅེ་རེ་བལྟས་
ནས་འཇོག །བཞི་པ་སེམས་ནི། དེ་ལྟ་བུའི་ངང་ནས་སེམས་མདུན་གྱི་མེ་ཏོག་དེའི་་་་
སྟེང་དུ་ཆམ་གྱིས་འཇོག་པ་ལས། དེའི་དབྱིབས་ཁ་དོག་སོགས་ལ་སྤུ་རིས་མི་བྱེད་པར་
ལྷན་ནེ་འཇོག །དེའང་དང་པོར་བསྒྲིམ། བར་དུ་གློད། ཐ་མར་རང་སོ་གཟུང་བ་་
ཞེས་བྱ་བ་གསུམ་ཡོད་པའི། དང་པོ་བསྒྲིམ་པ་ནི། ལུས་སེམས་ཧྲིལ་གྱིས་བསྒྲིམ།
སེམས་མེ་ཏོག་སྔོན་པོའི་སྟེང་དུ་ཡིད་མིག་རླུང་གསུམ་གཅིག་ཏུ་དྲིལ་ནས་ཆད་དེ་འཇོག །
གཉིས་པ་བར་དུ་གློད་པ་ནི། དེ་ལ་ཆེད་འཛིན་བྱས་ན་དེ་དག་རྣམ་རྟོག་ཏུ་འགྲོ་བས།
སེམས་མེ་ཏོག་གི་སྟེང་དུ་གནས་བྱུང་བ་དང་ལྷོད་དེ་གཞག །གསུམ་པ་ཐ་མར་རང་སོ་་
257

གཟུང་བ་ནི། དེ་ལྟར་གཞག་པའི་ཚེ་ན་སེམས་དང་མེ་ཏོག་འདྲེས་པ་ཆམ་མེ་ཤིག་གེ་་་
འདུག་ན་རང་སོ་གཟུང་བ་ཞེས་བྱ་སྟེ། བཅས་བཅོས་ཅིའང་མི་བྱེད་པར་དེ་ཀའི་ངང་་་་
ལ་འཇོག །སེམས་གཞན་དུ་འཕྲོ་ན་ཚུར་བཀུག་ནས་སྔར་བཞིན་བསྒྲིམ། གློད། །
རང་སོའི་སྒོ་ནས་ཉམས་སུ་ལེན། དེ་ལྟར་བྱས་པས་རྣམ་རྟོག་ཇེ་མང་ལ་སོང་ན་ཐོལ་་་་
སྐྱེས་རྦད་ཆོད་དུ་བྱ་སྟེ། རྣམ་རྟོག་ཐོལ་ཏེ་སྐྱེས་མ་ཐག་སེམས་དེའི་རྗེས་སུ་མི་འབྲང་
བར་ཆད་ཀྱིས་བཅད་ལ། ཡང་མེ་ཏོག་སྔོན་པོའི་སྟེང་དུ་འཇོག་པའམ། རྣམ་རྟོག་་་་
གི་རང་ཞལ་བལྟ་བ་ཞེས་བྱ་བ་རྣམ་རྟོག་ཁོ་རང་གི་ངོ་བོ་ལ་ཆེད་དུ་བལྟས་པས། རྗེས་་
མེད་དུ་ཡལ་གྱིས་སོང་བ་དེ་ཀའི་ངང་དུ་གློད་པ་དེ་གཉིས་སེམས་ལ་གང་བདེར་བྱས་་་་་
པས་ཆོག་གསུངས། དེ་ལྟར་ཉམས་སུ་བླངས་པའི་དུས་ན་བྱིང་རྒོད་ཀྱི་གེགས་གང་་་་་
བྱུང་ཡང་བསལ་ཞིང་བསྒོམས་པས་གཡོ། ཐོབ། གོམས། བརྟན། མཐར་་་་་
ཕྱིན་པའི་ཉམས་ལྔ་རིམ་བཞིན་སྐྱེ་བའམ། རིམ་པ་ཡིན་མིན་དུ་སྐྱེ་བས་ཉམས་བྱུང་་་་་
རྒྱལ་དུ་བསྐྱང་། ཞེས་གསུངས་པས་འཆོལ་བར་འབྱུང་བའང་སྲིད་དེ། དེ་དག་་་་
ལེགས་པར་ངོ་སྤྲོད་ཅིང་སེམས་གནས་པ་གང་རྙེད་ཀྱི་ཐབས་ལ་འབད། དེ་ལ་སྤྱིར་རྡོ་་
རྗེ་ཐེག་པ་ལ་བསྒོམ་པ་ཁོ་ན་གལ་ཆེ། ཁྱད་པར་གསུང་ངག་རིན་པོ་ཆེ་འདི་ཚད་མ་་་་་
བཞིའི་སྒོ་ནས་གཞན་ལས་ཁྱད་པར་འཕགས་པ་ཡིན་པས། མ་བསྒོམས་ན་ཉམ་་་་་
མྱོང་ཚད་མ་མི་འབྱུང་། དེ་མ་སྐྱེས་ན་ཚད་མ་གཞན་གསུམ་ག་ནས་འོང་། ཚད་མ་་་་་
བཞི་ལྡན་གྱི་ལམ་འབྲས་པ་དཀོན་བྱ་བ་ཡིན་པས་བསྒོམ་དགོས། འདིར་ཞི་གནས་་་་་
དགའ་མོ་སྐྱེས་ན་ལམ་ཕྱི་མ་རྣམས་རིམ་བཞིན་སྐྱེ་སླ་བས་འབད་རྩོལ་གྱིས་ལ་བསྒོམ་་་་་
མཛོད་གསུངས། གཉིས་པ་ལྷག་མཐོང་བསྒོམ་པ་ནི། རྗེ་ས་པཎ་གྱི་ཞལ་ནས།
སེམས་རྐྱང་པ་ངོ་སྤྲོད་བྱེད་པ་མུ་སྟེགས་ཀྱི་ལུགས་ཡིན། ནང་པ་སངས་རྒྱས་པའི་ལམ་
དུ་འགྲོ་བ་ལ་སྣང་བ་སེམས་སུ་ངོ་སྤྲོད་དགོས་གསུངས་པ་ལྟར། སྣང་བ་སེམས་སུ་་་་
བསྒྲུབ་པ། སེམས་སྒྱུ་མར་བསྒྲུབ་པ། སྒྱུ་མ་བརྗོད་བྲལ་དུ་བསྒྲུབ་པ་གསུམ་གྱི།
དང་པོ་ནི། དེ་ལྟར་སེམས་སིང་ངེར་གནས་པའི་ཚེ་ན། འདིར་སྣང་སྲིད་འཁོར་་་་་
258

འདས་ཀྱིས་བསྡུས་པའི་སྣང་བ་བདག །གཞན། གནས། ལུས་ཇི་སྙེད་དུ་ཤར་་་་་
བ་འདི་ཐམས་ཅད་ང་རང་གི་སེམས་གཅིག་པུ་ཉིད་འཁྲུལ་པའི་དབང་གིས་དེར་ཤར་བ་
ཙམ་མ་གཏོགས་ཕྱི་རོལ་ན་བདེན་པར་གྲུབ་པ་ཅུང་ཟད་ཙམ་མི་འདུག །འདི་ཐམས་་་་
ཅད་ང་རང་གི་སེམས་ཀྱི་སྣང་བ་ཡིན་སྙམ་དུ་ཐག་བཅད་ལ་དེ་གའི་སྟེང་དུ་སྔར་་་་་
གནས་པ་དེ་འཛིན་པ་མ་བྱས་པར་བྱེད། གཉིས་པ་སེམས་སྒྱུ་མར་བསྒྲུབ་པ་ནི། དེ་
ལྟར་ཤར་བའི་སེམས་ཀྱང་དོན་ལ་བདེན་པར་གྲུབ་བམ་སྙམ་ན། ཅུང་ཟད་ཀྱང་གྲུབ་
པ་མེད་དེ། སྒྱུ་མའི་མཁན་པོས་ར་རུ་དང་སྤྲེལ་མཇུག་ལ་སོགས་པའི་དངོས་པོ་གྱི་ན་་་་
ཙམ་ལ་ཛདང་ཧཱུྃ་ལ་སོགས་པ་ཡིད་སྒྱུར་བའི་སྔགས་བཏབ་པའི་ནུས་པས། དེས་་་་་
དམིགས་འོག་ཏུ་ཆུད་པའི་མི་རྣམས་ཀྱིས་མངོན་སུམ་ལྟ་བུར་རྟ་གླང་ལ་སོགས་པ་དུ་མར་་
སྣང་བ་ལ་བདེན་ཞེན་བྱས། ཆགས་སྡང་བདེ་སྡུག་དུ་མ་མྱོང་ཀྱང་། དམིགས་འོག་་་
ཏུ་མ་ཆུད་པས་བལྟས་པའི་ཚེ་ན། དངོས་པོ་གྱི་ན་དེ་དག་ལས་རྟ་གླང་ལ་སོགས་པའི་་་་
རྗེས་ཀྱང་མེད་མོད། མེད་བཞིན་དུ་འཁྲུལ་པའི་དབང་གིས་བདེ་སྡུག་མྱོང་བ་མ་་་་་
འགལ་བ་བཞིན་དུ། སེམས་ཐོག་མ་མེད་པ་ནས་བག་ཆགས་སྣ་ཚོགས་ཀྱིས་བསླད། །
དེ་སད་བྱེད་ཀྱི་རྐྱེན་དུ་མ་དང་འཕྲད་པའི་ཚེ། མེད་བཞིན་གནས་ལུས། ལོངས་་་་་
སྤྱོད༑ དགྲ་གཉེན་ལ་སོགས་པའི་སྣང་བ་སྣ་ཚོགས་སུ་ཤར། ཤར་ཙམ་ནས་བདེན་
པར་མ་གྲུབ་པ་མདོར་ན་སྒྱུ་མ་དང་རྨི་ལམ་དང་འདྲ་བ་ཡིན་སྙམ་དུ་ཐག་གཅད་ཅིང་།
དེ་གའི་ངང་དུ་འཛིན་པ་མ་ཞུགས་པར་ཆད་དེ་འཇོག །གསུམ་པ་སྒྱུ་མ་བརྗོད་བྲལ་དུ་་་
བསྒྲུབ་པ་ནི། དེ་ལྟར་སེམས་འཁྲུལ་པའི་སྣང་བ་སྣ་ཚོགས་དེ་ལྟར་འཆར་བའི་རྒྱུ་་་་
མཚན་ཅི་ཡིན་སངས་རྒྱས་མ་གཏོགས་སུས་ཀྱང་ཤེས་མི་ནུས་ཏེ། རྨ་བྱའི་མདོངས་་་་
གཅིག་ཉིད་ལ། །རྒྱུ་ཡི་དབྱེ་བ་ཐ་དད་པ། ། ཀུན་མཁྱེན་མིན་པས་ཤེས་ནུས་མིན། །
ཞེས་གསུངས་པ་ལྟར། རྒྱུ་མཚན་འདིའོ་ཞེས་བརྗོད་དུ་མེད་པ་ནི་བརྗོད་བྲལ་ཏེ།།
དེ་གའི་ངང་དུ་འཛིན་མེད་དུ་འཇོག་པར་བྱེད། མདོར་ན་དགེ་ལྡན་པས། ཞི་གནས་་
རྒྱ་མཚོ་ལྟ་བུ་ལ། །ལྷག་མཐོང་ཉ་ཆུང་ལྟ་བུ་ཞེས། །སེམས་གནས་ཆ་དེའི་དཀྱིལ་ན་
259

བདེན་པར་མེད་སྙམ་པའི་དྲན་པ་ཧྲིག་གེ་བ་ཞིག་དགོས་གསུངས་མོད། རང་ལུགས་་་་
སེམས་ཀྱི་ངོ་བོ་ལྷག་གིས་མཐོང་བའི་ཚེ་ན་དེ་ཐོག་ཏུ་འཇོག་ནུས་པའི་ཞི་གནས་མེད་ན་་་་
གོ་ཡུལ་ཙམ་དུ་སོང་ནས་རྐྱེན་ཐོག་ཏུ་མི་གནས་པས། ལྷག་མཐོང་མར་མེ་དང་། ཞི་
གནས་རླུང་ཡོལ་ལྟར་བཞེད་པས། མདོར་ན་སེམས་ཀྱི་རང་ངོ་ཤེས་པ་དེ་གའི་ཐོག་ཏུ་
འཛིན་པ་མ་ཞུགས་པར་འཇོག་དགོས་ཀྱི། འཛིན་པ་ཞུགས་ན་གོ་མི་ཆོད་དེ། །
འཛིན་པ་ཞུགས་ན་ལྟ་བ་མིན། །ཞེས་གསུངས་པ་ཡིན་ལ། དེ་དག་གིས་ནི་ཐེག་པ་
ཆེན་པོ་དབུ་མ་པ་ཡན་ཆད་ཀྱི་ཉམས་ལེན་ཐམས་ཅད་མ་ཚང་བ་མེད་པར་བསྟན་པ་ཡིན་
གསུངས༑ གཉིས་པ་ཐུན་མོང་མ་ཡིན་པའི་རྣལ་འབྱོར་པས་སྐྱེ་འགྱུར་གྱི་ཉམས་ལ་་་་་
ངེས་ཤེས་བསྐྱེད་པ་ནི། དེ་ལྟར་ཐེག་པ་ཐུན་མོང་གི་རྣལ་འབྱོར་པ་དེས་འཁོར་ལ་་་་་་
ཐམས་ཅད་སྡུག་བསྔལ་གྱི་རང་བཞིན་དུ་ཤེས། དེར་འཁྱམས་པའི་སེམས་ཅན་རྣམས་
ཕ་མར་གོ །དེ་དག་སྡུག་བསྔལ་ལས་སྒྲོལ་འདོད་ཀྱི་བློ་བྱམས་སྙིང་རྗེ་སོགས་བསྒོམ་་་་
པ་ན། སངས་རྒྱས་ནམ་ཐོབ་སྙམ་བལྟས་པའི་ཚེ། རང་གི་གཞུང་རྣམས་ལས་ཇི་་་་
ལྟར་མྱུར་ཡང་བསྐལ་པ་གྲངས་མེད་པ་གསུམ་འགོར་བར་གསུངས་པས། དེ་དག་་་་་
ཐོས་པ་ན་འདི་སྙམ་དུ། འཁོར་བར་གཏན་འཁྱམས་བྱེད་པའི་རྩིས་ན་ངོ་མཚར་ཆེ་་་་
མོད༑ འོན་ཀྱང་ཡུན་དེ་ཙམ་འགོར་ན། གྲངས་མེད་རེ་རེའི་བར་ལ་སྡུག་བསྔལ་་་་་
འདི་མྱོང་དང་འདི་མ་མྱོང་ཚད་གཟུང་མི་འདུག་པས། ཕ་མ་རྣམས་ཧ་ཅང་སྡུག་ཡུས་་་་་
རིང་དྲག་འོང་འདུག་པས། དེ་བས་ཆེས་མྱུར་བར་འཚང་རྒྱ་བའི་ཐབས་ཤིག་སངས་་་་་
རྒྱས་ཐུགས་རྗེ་ཆེ་བས་ངེས་པར་གསུང་ཡོད་དམ་སྙམ་དུ་མདོ་སྡེ་རྒྱ་ཆེན་པོ་རྣམས་སུ་་་་
བལྟ་བའི་བློ་འབྱུང་། དེ་ལྟར་བལྟས་པ་ན། ཕར་ཕྱིན་རང་དུ་གྲངས་མེད་གསུམ་་་་་
ལས་མྱུར་བ་ཡེ་མ་གསུངས་ཤིང་། དགོངས་པ་ངེས་འགྲེལ་ལམ་གདམས་ངག་་་་་
འབོགས་པའི་རྒྱལ་པོ་ཞེས་གྲགས་པ་དེར། རྒྱུ་ལ་མོས་པ་རྒྱུ་ཆོས་ཀྱི། །སོགས་་་་་
གསུངས་པ་མཐོང་མ་ཐག་ཉེ་ལམ་ཞིག་གསུང་ལུགས་ཀྱི་ངེས་པར་གྲངས་མེད་གསུམ་ལ་
མ་ལྟོས་པར་མྱུར་དུ་འཚང་རྒྱ་བའི་ཐབས་རྡོ་རྗེ་ཐེག་པ་ཞེས་བྱ་བ་ཞིག་གསུངས་ཡོད་པར་
260

འདུག་སྙམ་དུ་རང་གཞུང་ལ་བརྟེན་ནས་ཡིད་ཆེས། རྡོ་རྗེ་ཐེག་པ་ཚུལ་བཞིན་དུ་རྡོ་རྗེ་
སློབ་དཔོན་ལ་འདྲི་བར་བྱེད་ལ། དེའི་ཚེ་རྡོ་རྗེ་ཐེག་པ་ཞེས་བྱ་བ་ཉམས་སུ་བླངས་ན་་་་
སྐལ་བ་དང་བརྩོན་འགྲུས་ཀྱི་བྱེ་བྲག་གིས་རབ་ལོ་དང་ཟླ་བ། འབྲིང་ཚེ་འདིའམ་འཆི་
ཁ༑ ཐ་མ་བར་དོར་རམ་སྐྱེ་བ་བདུན་ནམ་བཅུ་དྲུག་ཚུན་སངས་རྒྱས་ཀྱི་གོ་འཕང་་་་་་
མངོན་དུ་བྱེད་ནུས་ལ། དེའི་ལམ་ནི་སྨིན་གྲོལ་གཉིས་ཀྱིས་བསྡུས་ཤིང་། དེ་ཉམས་
སུ་བླངས་པས་ཉམས་དུ་མ་སྐྱེས་པ་དེ་དག་དགག་སྒྲུབ་མེད་པར་བསྐྱང་དགོས་ཞེས་ཐོས་་
པ་ན། ཐུན་མོང་གི་རྣལ་འབྱོར་པ་དེས་ཡིད་ལ་ཅི་ནས་ཀྱང་ལམ་དེ་བསྒོམས་ནས་་་་་
ཉམས་རྣམས་རྒྱུད་ལ་སྐྱེ་ངེས་པ་དང་། དེ་དག་ཀྱང་སྡང་ཞེན་མེད་པར་གྲོལ་ལོ་སྙམ་དུ་
སྐྱེ་བ་བཞིན་དུ། འདིར་ཡང་བདག་གིས་གསུང་ངག་རིན་པོ་ཆེ་ཉམས་སུ་བླངས་ལ།
རྟེན་འབྲེལ་གསུམ་ལ་སོགས་པའི་ཉམས་ལྔ་གསུམ་བཅོ་ལྔ། དེས་མཚོན་པའི་འཁོར་་་
འདས་ཀྱི་ཉམས་གང་སྐྱེས་ཀྱང་ལེགས་པ་རྣམས་ལ་ཞེན་པ་དང༌། རྩུབ་པ་རྣམས་་་་་
སྐྱོན་དུ་མི་བལྟ་བར་ཐམས་ཅད་བྱུང་རྒྱལ་དུ་བཏང་ནས་ལམ་དུ་གྲོལ་ཐུབ་པ་ཞིག་ཅིས་་་་་
ཀྱང་བྱེད་སྙམ་དུ་བསམ། དེ་ལྟར་བསམ་པའི་དགོས་པའམ་ཕན་ཡོན་ནི་དངོས་གཞིའི་
དུས་སུ་འཇམ་རྩུབ་ཀྱི་ཉམས་གང་སྐྱེས་ཀྱང་སྡང་ཞེན་མེད་པར་གྲོལ་ཐུབ་པ་ཡིན། །
རྣལ་འབྱོར་དབང་ཕྱུག་ཉིད་ལའང་མཁན་པོ་དྷརྨ་མི་ཏྲས་འདི་ལྟ་བུའི་གནད་མ་བསྟན་་་་་
པའི་དབང་གིས་ཉམས་ངོ་མ་མཁྱེན་པའི་ཚུལ་སྟོན་དགོས་པ་བྱུང་གདའ་གསུངས།
གསུམ་པ་བདེ་བར་གཤེགས་པ་ལ། སྐུ་གསུང་ཐུགས་མི་ཟད་པ་རྒྱན་གྱི་འཁོར་ལོ་ལ་
དག་པའི་སྣང་བའོ། །ཞེས་གསུངས་པའི་དོན་ནི། དེ་ལྟར་ཉམས་སུ་བླངས་པའི་་་་་
འབྲས་བུ་རྫོགས་པའི་སངས་རྒྱས་དེ་ཐོབ་པའི་ཚེ་ན་ཡོན་ཏན་གྱི་ཁྱད་པར་ཇི་ལྟ་བུ་ཞིག་་་་
ཡོད་སྙམ་ན། ཚོགས་གཉིས་ཀྱི་ལམ་བདེ་བ་ནས་སྐུ་བཞིའི་འབྲས་བུ་བདེ་བ་་་་་
གཤེགས་པའི་བདེ་བར་གཤེགས་པ་ལ། སྐུ་གསུང་ཐུགས་མི་ཟད་པའི་ཡོན་ཏན་་་་་
བསམ་གྱིས་མི་ཁྱབ་པ་མཛེས་ཤིང་སྨོན་པའི་གནས་སུ་གྱུར་པས་ན་རྒྱན། རྒྱུན་མ་་་་་
འཆད་པའི་དོན་གྱིས་ན་འཁོར་ལོ་སྟེ། དེ་ལྟ་བུའི་ཡོན་ཏན་མངའ་བ་ཡིན་ལ། དེ་ལ་
261

སྐུའི་གསང་བ་བསམ་གྱིས་མི་ཁྱབ་པ་དང་། སྐུ་ཐམས་ཅད་པ། གསུང་དང་།
ཐུགས་ལའང་དེ་བཞིན་ཡོད་པ་ལས། སྐུའི་གསང་བ་བསམ་གྱིས་མི་ཁྱབ་པ་ནི།
སངས་རྒྱས་དེའི་སྐུ་གདུལ་བྱ་སོ་སོའི་སྣང་བ་ཙམ་དུ་ཡིན་གྱི། ཚད་འདིའོ་ཞེས་གཟུང་
དུ་མེད་པ་བྱང་ཆུབ་སེམས་དཔའ་ཤུགས་འཆང་གིས་དབུའི་གཙུག་ཏོར་གྱི་ཚད་བཟུང་་་་་
བའི་མདོ་གསུངས། སྐུ་ཐམས་ཅད་པ་ཞེས་བྱ་བ་ཀྱེ་རྡོ་རྗེ་དང་། འཁོར་ལོ་བད་་་་་
མཆོག་ལ་སོགས་པ་སྤྲུལ་སྐུ་མཆོག་ནས་སེང་གེ་དང་། སྨད་འཚོང་མའི་བར་གྱི་བཅུད་་
དང་༑ གྲུ་དང་ཟམ་པ་ལ་སོགས་པའི་བར་གྱི་སྣོད་དེ། མདོར་ན་གདུལ་བྱ་གང་ལ་་་
གང་འཚམས་པ་དེ་དང་དེར་སྣང་བས་སེམས་ཅན་གྱི་དོན་མཛད་དོ། །གསུང་་་་་
གསང་བ་བསམ་གྱིས་མི་ཁྱབ་པ་ནི། སངས་རྒྱས་ཀྱི་གསུང་འདིའོ་ཞེས་སུས་ཀྱང་ཚད་་
གཟུང་བར་མི་ནུས་པ་མོའུ་གལ་གྱི་བུས་གསུང་གི་མཐའ་བཙལ་བའི་ཚུལ་མདོ་ལས་་་་་
གསུངས་པ་བཞིན་དང་། གསུང་ཐམས་ཅད་པ་ཞེས་བྱ་བ་ལྷའི་སྐད་ནས་བཟུང་སྟེ་་་་
བཤང་བའི་སྲིན་བུའི་བར་སོ་སོའི་སྐད་དུ་ཆོས་གསུང་ནུས་པ་དང་། ཐུགས་ཀྱི་གསང་་་
བ་བསམ་གྱིས་མི་ཁྱབ་པ་ནི། སངས་རྒྱས་འཇིག་རྟེན་པའི་ཏིང་ངེ་འཛིན་ལ་མཉམ་་་་་
པར་བཞག་པ་ན་འཇིག་རྟེན་པ་ལྟ་བུར་མཐོང་བ་སོགས་དང་། ཐུགས་ཀྱི་མཐའ་་་་
སངས་རྒྱས་ནང་ཕན་ཚུན་ཁོ་ནའི་སྤྱོད་ཡུལ་མ་གཏོགས་སུས་ཀྱང་བསམ་པར་མི་ནུས་ལ།
ཐུགས་ཐམས་ཅད་པ་ནི། སྲན་མ་ཟླུམ་པོར་འབྱུང་བ་དང་། ཚེར་མའི་རྩེ་མོ་རྣོ་་་་་4.
ཡན་ཆད་ཀྱི་སྣོད་བཅུད་ཕྲ་རགས་ཐམས་ཅད་ཀྱི་རྒྱུ་རྐྱེན་ཇི་ལྟ་བ་མ་འདྲེས་པར་ལག་་་་་
མཐིལ་དུ་སྐྱུ་རུ་ར་བཞག་པ་ལྟར་མཁྱེན་པ་ཡིན་ལ། དེས་མཚོན་པའི་ཡོན་ཏན་་་་་
ཚོགས་བསམ་པའི་ཡུལ་ལས་འདས་པར་མངའ་བ་འདུག་པས་ན་ངས་ཡོན་ཏན་དེ་ལྟ་བུ་་
དང་ལྡན་པའི་སངས་རྒྱས་ཀྱི་གོ་འཕང་མྱུར་བ་ཉིད་དུ་ཐོབ་པར་བྱེད་དོ་སྙམ་དུ་ཡང་ཡང་་་
བསམ་པར་བྱ་གསུངས་སོ། །རྒྱབ་རྟེན་ལུང་དང་རྣམ་བཤད་གཏོང་བའི་ཚུལ་ནི།
སྣང་གསུམ་དུ་བླ་མ་བརྒྱུད་པའི་རྣམ་ཐར་གྱི་ལུང་། ཆོས་འབྱུང་ཁོག་ཕུབ་ཀྱི་བཤད་པ།
སྣང་གསུམ་རྫོགས་མ་ཐག་སེམས་བསྐྱེད་ཕོག །དེ་རྗེས་སྡོམ་པ་ཉི་ཤུ་པ་རྩ་འགྲེལ་གྱི་་
262

ལུང་བཤད། དེ་འཕྲལ་སློབ་མ་རྗེས་འཛིན། དེ་རྗེས་སློབ་མས་གསག་སྦྱངས།
བླ་མས་བསྙེན་པ་ཁ་གསོ་དང་བུམ་ཆུ་བསྒྲུབ། བསྙེན་པ་ཁ་གསོ་ནི། ལམ་དུས་་་་་
བཟླས་པར་བྱེད་པའི་ཐུན་བཞིར་བྱས་པའི་ཐུན་གྱི་མཐར་བུམ་པ་བསྒྲུབ་པ་ཡིན་ཏེ།
མདུན་དུ་བུམ་པ་དུང་ཆོས་གཟུངས་ཐག་ནང་རྫས་བཤམ། མཚམས་ལ་ཞུགས་འཕྲལ་
གྱི་ཐུན་དང་པོའི་ལམ་དུས་བཟླས་པ་གྲུབ་འཕྲལ་དབང་བསྐུར་དུས་ཀྱི་རྣམ་རྒྱལ་བུམ་་་་་
སྒྲུབ་སོགས་བྱེད་ཅིང་། ལས་བུམ་མི་དགོས། གཟུངས་ཐག་ནས་བཟུང་ནས་བུམ་་་་
ནང་གི་ལྷའི་སྐུ་ལས་བདུད་རྩི་བབས་པར་བསམས་ལ་བཟླས་པ་ཅི་འགྲུབ་དང་།
མཆོད་བསྟོད་བྱས། ལྷ་མི་བཞུ། དེ་མིན་གྱི་ཐུན་ཐམས་ཅད་ལ་བུམ་ནང་གི་ལྷ་་་་
གསལ་བཏབ་པ་ཙམ་ལས་བསྐྱེད་ཆོག་མི་དགོས་པར་བཟླས་པ་བྱ། མཚམས་གྲོལ་ཁ་
བུམ་པའི་ལྷ་ལ་མཆོད་བསྟོད་བྱས། དུང་ཆོས་ཀྱི་མཆོད་ཡོན་ཕུལ་ནས་ལྷ་བཞུ།
བུམ་ཆུ་དེ་རྒྱུ་དབང་གི་མི་བསྐྱོད་པའི་ཆུ་དབང་གི་བུམ་ཆུ་མཛད་པ་ལགས། རྒྱུ་དབང་་་
གྲུབ་ནས་སྔགས་ལམ་ཚུགས་དུས། སློབ་མ་ཚོགས་འཕྲལ་ཡིག་བརྒྱ་ཅི་རིགས་ཀྱི་་་་
མཐར༔ བདག་ནི་མི་ཤེས་རྨོངས་པའི་བཤགས་སྡོམ། སངས་རྒྱས་ཆོས་ཚོགས་མ་་
ཚར་གསུམ། ཚད་མེད་བཞི། ཨུཊྛི་ཥའི་སྲུང་འཁོར་བསྐྱེད་པ། བཟླས་པ་བྷ་ཡ་་་
ནའི་དམོད་པ་འདོར་བ་ཡན། བླ་མ་བརྒྱུད་པའི་གསོལ་འདེབས། མཎྜལ་ཚོམ་བུ་་་
བདུན་མའི་རྗེས་སུ་ས་པཎ་གྱིས་མཛད་པའི་ཕྱི་ནང་གསང་བའི་མཎྜལ། དེའི་བར་ལ་་
བླ་མས་ཆོས་སྐྱོང་ལ་གཏོར་བསྔོ། དེ་ནས་གླེགས་བམ་གྱི་ལུང་གང་འགྲོ། དེ་ནས་་་
བླ་མ་ལྔ་བཅུ་པའི་བཤད་པ་ཐུགས་ནས་མཛད་ན་གང་འགྲོ། ཐུགས་ནས་མི་མཛད་ན་་
ལུང་ཙམ་བྱས་ནས་རྩ་ལྟུང་གི་རྣམ་བཤད་དེ་གང་འགྲོ་བཏང་ནས། འཁོར་འདས་་་་་
དབྱེར་མེད་ཀྱི་ཁྲིད་དམིགས་རིམ་པར་བཏང་། ཕྱི་དཀྱིལ་སེམས་འཛིན་གྲུབ་ནས་་་་་
ལམ་དབང་བསྐུར། རྩ་ལྟུང་བཤད་པ་རྫོགས་ནས། བསྐྱེད་རིམ་རྣམ་བཤད་དེ་དང་་
མཉམ་པ་ཙམ་དུ་ལུས་དཀྱིལ་སེམས་འཛིན་བུམ་དབང་རྫོགས་ནས། བདག་མེད་མའི་
དབང་བྱིན་རླབས་བྱ། དེ་ནས་འཁྲུལ་འཁོར་རྣམས་བསྟན་པ་དང༌། གསང་དབང་
263

གི་དམིགས་པ་རིམ་པར་ཕོག །བསྐྱེད་རིམ་བཤད་པ་གྲུབ་ནས་ནང་དཀྱིལ་བཤད་པ་
དང་༑ ཤེར་དབང་དང་། བཞི་པའི་བར་ལ་ལམ་ཟབ་བྱིན་རླབས་དང༌། དེའི་་་་་
སྒོམ་ཚུལ་གྱི་དམིགས་པ་འཁྲིད། ནཱ་རོ་མཁའ་སྤྱོད་མའི་བྱིན་རླབས། བིར་སྲུང་ཕྱི་་
ནང་དང་། བླ་མ་རིན་འབྱུང༌། ཚར་གསུམ་ཁུག་པ་སོགས་བྱིན་རླབས་གང་འགྲོ།
སྒྲུབ་པ་ལུང་སྦྱིན་། གསང་བཅུའི་རྒྱས་གདབ། དེ་རྗེས་ཚོགས་འཁོར་རྒྱས་པ་དང་།
དེའི་སང་གུར་ཞལ་གྱི་མཆོད་གཏོར་རྒྱས་པར་བཤམས་ནས། གཏང་རག་གི་ཚུལ་དུ་་་
གཏོར་སྒྲུབ་གང་ཟབ་གནང་གིན་འདུག་ལགས། ས་མ་ཡའི་ལུང་དང་རྣམ་བཤད་་་་་་
གཏོང་ཚུལ་འདི་རྣམས། རྗེ་བཙུན་བཀའ་འགྱུར་བ་ཆེན་པོའི་གསུང་རྒྱུན་བཞིན་བྲིས་་་
པའོ་༑། །།
2644

༄༅། །གསུང་ངག་རིན་པོ་ཆེ་ལམ་
འབྲས་བུ་དང་བཅས་པའི་ཁྲིད་ཀྱི་ཟིན་བྲིས་
གསང་ཆེན་བསྟན་པ་རྒྱས་བྱེད་ཅེས་བྱ་བ་ལས།
རྒྱུད་གསུམ་དུ་བསྟན་པའི་ལམ་གྱི་ཟིན་བྲིས་ཟབ་
མོ་ཁའུ་བྲག་རྫོང་པའི་ཁྱད་ཆོས་བན་རྒན་མཁྱེན་
བརྩེའི་ཉམས་ལེན་བཞུགས་སོ། །
མཁྱེན་བརྩེའི་དབང་ཕྱུག
265

༄༅། །དུས་གསུམ་གྱི་བདེ་བར་གཤེགས་པ་ཐམས་ཅད་ཀྱི་ངོ་བོ། རིགས་་
བརྒྱའི་ཁྱབ་བདག །གདན་གསུམ་ཚང་བའི་དེད་དཔོན་ཕ་རྡོ་རྗེ་འཆང་བློ་གསལ་་་་་
མཚོ་སྐུ་དྲིན་མཚུངས་པ་མ་མཆིས་པའི་ཞལ་སྔ་ནས་ཀྱི་ཞབས་ལ་གསོལ་བ་འདེབས་སོ། །
གནས་ལུགས་རང་ངོ་ཤེས་པར་བྱིན་གྱིས་བརླབ་ཏུ་གསོལ། །རྒྱུད་གསུམ་དུ་བསྟན་་་་
པའི་ལམ་སྟོན་པར་བྱེད་པ་ལ། གཞི་ཆོས་ཅན་འཁོར་བའི་གནས་ཚུལ། ལམ་་་་་
ལྟར་བསྒོམ་པའི་ཚུལ། འབྲས་བུ་མཐར་ཐུག་སངས་རྒྱས་ཀྱི་ས་བཤད་པ་དང་གསུམ་་
ལས༑ དང་པོ་ནི། རྗེ་བཙུན་ཆེན་པོས་ཇོ་ལྕགས་མར། སྣང་བ་གསུམ་དུ་རྒྱས་་་་
པར་བསྟན་པས་འདིར་མ་བསྟན་གསུངས་པའི་དོན། སྤྱིར་གཞི་ཞེས་པའི་དོན་ལམ་་་
ཉམས་སུ་ལེན་པའི་གང་ཟག་ཡིན་ལ། དེའང་གཞི་དུས་ཀྱི་ཀྱེ་རྡོ་རྗེ་རང་གི་སེམས་་་་་
སྤྲོས་བྲལ་གྱི་རང་ངོ་མ་ཤེས་པའི་དབང་གིས་མེད་བཞིན་དུ་འཁོར་བའི་འཁྲུལ་སྣང་་་་་
གནས༑ ལུས། ལོངས་སྤྱོད་སྣ་ཚོགས་སུ་ཤར་བ་ཡིན། གནས་ནི་སེམས་ཅན་་་་་
དམྱལ་བ་པ་རྣམས་ལ་ལྕགས་བསྲེགས་ཀྱི་ས་གཞི་ནས། ལྷ་རྣམས་ལ་རིན་པོ་ཆེའི་་་་་་
གཞལ་མེད་ཁང་གི་བར་སྣ་ཚོགས་པ། ལུས་ཀྱང་དམྱལ་བ་པ་རྣམས་གཞོན་ཤ་་་་་
ཞིང་༑ ཚ་བསྲན་གྲང་བསྲན་ཤིན་ཏུ་ཆུང་བ། ཡི་དྭགས་རྣམས་ཟངས་ཁོག་ཉི་མས་་་
བཅོམ་པ་ལྟ་བུ། དུད་འགྲོ་རྣམས་མདོག་དབྱིབས་སྣ་ཚོགས་པ། མི་ལ་ཕོ་མོ་དང་་་་
གཟུགས་བྱད་བཟང་ངན་སྣ་ཚོགས་པ་ནས། ལྷ་རྣམས་ལ་རང་རང་གི་དབྱིབས་དང་ཁ་
དོག་མི་འདྲ་བ་དུ་མ་ཡོད་པའི་བར་སྣ་ཚོགས་སུ་ཤར། དེ་ལ་བརྟེན་ནས་ལོངས་སྤྱོད་་་་ག
ཀྱང་ཚ་དམྱལ་ལ་ལྕགས་བསྲེགས་ཀྱི་ཐོ་ལུམ་ཟ་བ་ནས་བཟུང་སྟེ། ལྷ་རྣམས་བདུད་རྩི་
དང༌༑ ཏིང་ངེ་འཛིན་ལ་སོགས་པས་འཚོ་བར་བྱེད་པའི་བར་སྣ་ཚོགས་སུ་ཤར་ཞིང་།
དེ་དག་ལ་བདེན་འཛིན་དང་བཅས་པ་བྱུང་བ་ཡིན་ལ། མདོར་ན་རིགས་དྲུག་་་་་་
སེམས་ཅན་ཐམས་ཅད་དངོས་དང་བརྒྱུད་པའི་སྒོ་ནས་རྡོ་རྗེ་ཐེག་པ་ལ་འཇུག་རུང་དང་།
རྡོ་རྗེ་ཐེག་པའི་སྣོད་དུ་རུང་བ་ཡིན་ལ། དེའང་སྣང་གསུམ་གྱི་སྐབས་སུ། འཁོར་བ་་
1 : ，
ལས་ཐར་བ་ལ་ཆོས་ཉམས་སུ་ལེན་དགོས་ཤིང༌དེ ས ་། དེའི་རྟེན་ཀྱང་མི་ལུས་རྣམ་པར་་་་་
267

དག་པ་ཙམ་ཞིག་དགོས་པར་བཤད་པ་དེ་སྤྱི་ཙམ་གྱི་དབང་དུ་བྱས་ལ། འདིར་ཐུན་་་་་
མོང་མ་ཡིན་པ་རྡོ་རྗེ་ཐེག་པའི་ལམ་ལ་བརྟེན་ནས་ཚེ་གཅིག་ལུས་གཅིག་ལ་ཟུང་འཇུག་་་་
གི་གོ་འཕང་སྒྲུབ་པར་བྱེད་པའི་རྟེན་འཛམ་བུའི་གླིང་དུ་སྐྱེས་པའི་མངལ་སྐྱེས་ཁམ་་་་་
དྲུག་ལྡན་གྱི་རྡོ་རྗེའི་ལུས་སྐྱོན་མེད་པ་ཞིག་ངེས་པར་དགོས་ཏེ། རྒྱུ་མཚན་ཀྱང་གླིང་་་་་
གཞན་གསུམ་ནི་བསོད་ནམས་ཀྱི་ས་པ་ཞེས་བྱ་བ་ཚེ་འདིར་བྱས་པའི་ལས་ཀྱི་འབྲས་བུ་་་
ཚེ་འདིར་མི་སྨིན་པ་ཡིན་ལ། འཛམ་བུའི་གླིང་པ་ནི་ལས་ཀྱི་ས་པ་ཞེས་བྱ་བ་ཚེ་འདིར་་
བྱས་པའི་ལས་ཀྱི་འབྲས་བུ་ཚེ་འདི་ཉིད་དུ་སྨིན་པར་ནུས་པ་དང་། ཁམས་དྲུག་ལྡན་ནི་
དུས་འཁོར་ནས་བཤད་པའི་ནམ་མཁའ་རླུང་མེ་སོགས་སེམས་ཅན་ཕལ་ཆེར་ལ་ཚང་གི །
འདིར་པའི་ཁམས་དཀར་པོ་ཉིང་དྭངས་ཀྱི་སུམ་དྭངས་འབྲུ་གསུམ་གྱི་སྒྲ་དང་བཅས་པ་
རུས་པ། ཀླད་པ། ཚིལ་བུ་སྐྱེད་པའི་ནུས་ལྡན་དང་། མའི་ཁམས་དམར་པོ་ཉིང་་་་
དྭངས་ཀྱི་སུམ་དྭངས་འབྲུ་གསུམ་གྱི་སྒྲ་དང་བཅས་པ་ཤ་ཁྲག་པགས་པ་བསྐྱེད་པར་བྱེད་་་་
པ་སྟེ་དྲུག་དང་ལྡན་པ། མིག་ལ་སོགས་པའི་དབང་པོ་དང་། ལག་པ་ལ་སོགས་་་་་
པའི་ཡན་ལག་ལ་སྐྱོན་མེད་པ་ཞིག་དགོས་ཏེ། རྡོ་རྗེ་ཐེག་པ་རྟེན་དཀྱིལ་འཁོར་བ་་་
ལ་གནད་དུ་བསྣུན་པ་ཡིན་ལ། ལུས་རྩའི་དཀྱིལ་འཁོར་ཉམས་ན་དེ་དག་གི་ནང་་་་་
ཁམས་དང་རླུང་ལ་སོགས་པའང་ཐད་བཞིན་མེད་པའི་དབང་གིས་ལམ་གྱི་ཉམས་སྐྱོན་་་་
མེད་སྐྱེ་བའི་གེགས་སུ་འགྱུར་བའི་ཕྱིར། དེས་ན་གསང་སྔགས་པ་རྣམས་གཏར་་་་་
དང་མེ་བཙའ་ལ་སོགས་པ་མི་བྱེད་པའི་གནད་ཀྱང་དེ་ཡིན་གསུངས། དེ་ལྟ་བུ་དེ་་་་་་
ལའང་གནྡྷ་རི་པས། རྒྱུ་རིགས་སྤང་བྱ་རྐྱེན་ལ་ལྟོས། །གང་ཟག་རྣམ་པ་བཞིར་་་་
བཤད༑ །ཅེས་གསུངས་ཏེ། རིགས་ནི། རྣལ་འབྱོར་པ་གང་ནག་པོ་ཆེ། །དེ་
ཡི་ལྷ་ནི་མི་བསྐྱོད་པ། །ཞེས་དང་། གང་གི་སྲིན་ལག་རྩ་བ་ལ། །རྡོ་རྗེ་རྩེ་དགུ་
པར་གྱུར་པ། །མི་བསྐྱོད་པ་ཡི་རིགས་མཆོག་ཉིད། །དཔག་མེད་མགོན་གྱི་འདམ་་་་
སྐྱེས་ཉིད། །རྣམ་སྣང་མཛད་ཀྱི་འཁོར་ལོར་གྱུར། །རིན་ཆེན་འབྱུང་གི་རིན་ཆེན་་་་་
ཉིད༑ །ལས་ཀྱི་རིགས་ཀྱི་རལ་གྲི་ཉིད། །ཅེས་གསུངས་པ་ལྟར། ཁ་དོག་ནག་་་་
268

པོའམ་སྔོ་སངས་དང་། གཙོ་བོར་སྲིན་ལག་གཡོན་པའི་རྩ་བ་དང་། དེས་མཚོན་
པའི་ལུས་ཀྱི་གནས་ཅི་རིགས་པར་རྡོ་རྗེའི་དབྱིབས་གཅིག་གམ་མང་དུ་ཡོད་པ་ནི་་་་་
བསྐྱོད་པའི་རིགས་ཡིན་ལ། དེ་བཞིན་དུ་ཁ་དོག་དཀར་བ་དང་། འཁོར་ལོའི་རི་མོ་
ཅན་རྣམ་སྣང་། སེར་བ་དང་ནོར་བུའི་རི་མོ་ཅན་རིན་འབྱུང་། དམར་བ་དང་པདྨའི་་
རི་མོ་ཅན་སྣང་མཐའ། ལྗང་གུ་དང་། རལ་གྲིའམ། སྣ་ཚོགས་རྡོ་རྗེའི་རི་མོ་ཅན་
ནི་དོན་ཡོད་གྲུབ་པའི་རིགས། སྤང་བྱ་ནི་ཉོན་མོངས་པ་ལྔ་སྟེ། ཕར་ཕྱིན་པས་སྤང་་་་
བྱར་བཤད་ཀྱང་། ཐབས་མཁས་པས་ཟིན་མ་ཟིན་གྱི་ཁྱད་པར་མ་གཏོགས་ཁོ་རང་གི་
ངོ་བོ་ལ་བཅིང་གྲོལ་ཅིའང་མེད་ལ། འདིར་གཞི་མི་སྤོང་བའི་ཕྱིར། སྤང་བྱ་བུད་་་་་
ཤིང་ཇི་ཙམ་སྟོབས་ཆེ་བ་བཞིན། གཉེན་པོ་མེ་དཔུང་ཆེ་བ་ལྟར། ཉོན་མོངས་པ་ཇི་་
ཙམ་རགས་བཞིན་རིགས་དེ་དང་དེའི་རྒྱས་བཏབ་སྟེ་བླ་མ་དམ་པའི་གདམས་ངག་གིས་་་་
ལམ་དུ་བྱས་པས། རིགས་དེ་དང་དེའི་དངོས་གྲུབ་འགྲུབ་མྱུར་བ་ཡིན་ལ། དེའང་་་་
སྒྲུབ་པ་པོ་ཞེ་སྡང་ཤས་ཆེ་ན་མི་བསྐྱོད་པ་ནས། ཕྲག་དོག་ཤས་ཆེ་ན་དོན་གྲུབ་ཀྱི་་་་་
རིགས་ཡིན་པའི་བར་དུ་ཤེས་པར་བྱས་ལ། དེ་ལྟར་རིགས་སོ་སོ་བསྒྲུབ་ན་འགྲུབ་སླ་་་
ཞིང་ཤིས་མོད། རྣམ་སྣང་གི་རིགས་ཅན་དེས་དཔལ་ཀྱེ་རྡོ་རྗེ་ལམ་དུ་བྱས་པའི་ཚེ། །
འོད་གསལ་གྱི་འཆར་སྒོ་དཀར་ཤས་ཆེ་བར་འཆར་བ་དང་། སྐུ་མདོག་དཀར་པོ་་་་་
$མཐོང་བ་སོགས་ཚུལ་དེ་ལྟ་བུས་འགྲུབ་པར་འགྱུར་བ་ཡིན་གསུངས། རྐྱེན་ལ་ལྟོས་པ་
ནི༑ འབྲས་སམ་ནས་ཀྱི་ས་བོན་གྲུང་པོ་སད་སེར་གྱི་སྐྱོན་མེད་པ་སྒོམ་ལྟ་བུ་ན་ཡོད་་་་
པ༑ རྐྱེན་ཆུ་ལུད་དང་འཕྲད་ན་མྱུ་གུ་སྐྱེ་རུང་གི་ནུས་པ་ཡོད་པ་ལྟར། གཞི་དུས་་་་
སངས་རྒྱས་རྐྱེན་གདམས་ངག་དང་འཕྲད་ན། འབྲས་དུས་ཀྱི་སངས་རྒྱས་འབྱུང་རུང་་་་
དུ་གནས་པའོ། །གཉིས་པ་ལམ་ཇི་ལྟར་བསྒོམ་པའི་ཚུལ་ལ། གཞི་དམ་ཚིག་ལ་་་་་
གནས་པ། གང་ཟག་དཀྲི་བའི་རིམ་པ། ངེས་ཤེས་ཁྱད་པར་ཅན་བསྐྱེད་ལ་ཏིང་དེ་་
འཛིན་ངོ་ཤེས་པར་བྱ་ཞིང་ལམ་གྱི་ས་མཚམས་རྣམ་པར་གཞག་པ་དང་གསུམ། དང་་་་
པོ་ལ། དམ་ཚིག་དང་སྡོམ་པ་མ་ཐོབ་པ་འཐོབ་པར་བྱེད་པ་དབང་གི་ཆོས་སྐོར་དང་།
269

ཐོབ་པ་མི་ཉམས་པར་བསྲུང་བ་དམ་ཚིག་གི་ཆོས་སྐོར་གཉིས་ལས། དང་པོ་སྨིན་བྱེད་་
དབང་གི་ཆོས་སྐོར་ད་ལྟར་ས་བོན་དེ་ཉིད་རྐྱེན་ཆུ་ལུད་དང་འཕྲད་པས་མྱུ་གུ་བསྐྱེད་པ་ལྟ་
བུར༑ གཞི་དུས་ཀྱི་རྟེན་དཀྱིལ་འཁོར་བཞི་ལ་དབང་གི་ཆུ་བོ་མ་ནུབ་པར་བསྐུར་བས།
སྐུ་བཞིའི་རྟེན་འབྲེལ་བསྒྲིག་པ་ཡིན་ལ། གཉིས་པ་ཐོབ་པ་མི་ཉམས་པར་བསྲུང་་་་
དམ་ཚིག་གི་ཆོས་སྐོར་མྱུ་གུ་སྐྱེས་པ་ཙམ་གྱིས་མི་ཆོག་པར་གཅེས་སྤྲས་དང་ཁ་འཛིན་མ་་་
བྱས་ན་སྐམ་པ་དང་། དུད་འགྲོས་ཟོས་པ་སོགས་ཀྱིས་ཆུད་ཟོས་པར་བྱེད་པ་བཞིན་དུ།
དབང་དུས་སྡོམ་པ་ཐོབ་པ་ཙམ་གྱིས་མི་ཆོག །དེ་ལ་དྲན་ཤེས་བཞིན་གྱི་སྒོ་ནས་་་་་
ལེགས་པར་མ་བསྲུངས་ན། དངོས་གྲུབ་ཐམས་ཅད་ཀྱི་རྩ་བ་སྟོངས་པར་འགྱུར་བས་་་་
བསྲུང་དགོས་ལ། བསྲུང་རྒྱུའང་དབང་བཞི་དང་འབྲེལ་བའི་དམ་ཚིག་ཉི་ཤུ་ལས།
སྲིད་པའི་སྡུག་བསྔལ་འདྲེན་པའི་དམ་ཚིག་ཉམས་པ་དང་། ལམ་རིང་དུ་འགོར་བའི་་་་
དམ་ཚིག་ཉམས་པ་གཉིས། དང་པོ་ནི། བུམ་དབང་གི་བསྲུང་བའི་དམ་ཚིག་་་་་་
ལྟུང་བཅུ་བཞི། ཡན་ལག་གི་ལྟུང་བ་བརྒྱད་དང་ཉེར་གཉིས་པོ་འདི་ཡིན་ཏེ། ད་་་་་
དག་གང་རུང་གཅིག་གིས་ཀྱང་རྡོ་རྗེའི་དམྱལ་བ་ལ་སོགས་པར་སྐྱེ་བའི་རྒྱུ་བྱེད་པས་སྲིད་
པའི་སྡུག་བསྔལ་འདྲེན་པ་ཞེས་བྱ། གཉིས་པ་ལམ་རིང་དུ་འགོར་བའི་དམ་ཚིག་་་་་
ཉམས་པ་ནི། ལྷག་མ་བཅུ་དགུ་པོ་དེ་དག་གང་ཉམས་ཀྱང་། ཚེ་སྟོད་ལ་དངོས་གྲུབ་
ཐོབ་རྒྱུ་ཚེ་སྨད་ལ་ནུར་བའམ། ཚེ་འདིར་ཐོབ་རྒྱུ་བར་དོར་ནུར་བ་ལྟ་བུའི་ཉེས་་་་་
བསྐྱེད་པ་སྟེ། དེ་དག་ཇི་ལྟར་བསྲུང་ཚུལ་རྩ་ལྟུང་འཁྲུལ་སྤོང་། བདག་ཆེན་རྡོ་རྗེ་་་
འཆང་ཆེན་པོའི་གསལ་བྱེད་དང་བཅས་པ་ཇི་ལྟ་བ་བཞིན་བསྲུང་དགོས་ཞེས་གསུངས་་་་་
ལ༑ འཁྲུལ་སྤོང་ལ་དགེ་ལྡན་པ་དང་། བྱམས་གླིང་པས་དགག་པ་བྱས་པའི་རྩོད་་་་
ལེན་པཎ་ཆེན་ཤཱཀ་མཆོག་གིས་མཛད་པ་དེ་ཤིན་ཏུ་ལེགས་པ་ཡིན་གསུངས་སོ། །
གཉིས་པ་གང་ཟག་དཀྲི་བའི་རིམ་པ་ལ། ཀུན་གཞི་རྒྱུ་རྒྱུད་ལ་འཁོར་འདས་དབྱེར་་་་་
མེད་ཀྱི་ལྟ་བ་བསྒོམ་པ། ལུས་ཐབས་རྒྱུད་ལ་དབང་བཞི་དང་འབྲེལ་བའི་ལམ་བསྒོམ་་
པ༑ དེ་ལ་སྐུ་བཞི་ཡེ་ཤེས་ལྔའི་གོ་འཕང་ཐོབ་ཚུལ་བཤད་པའོ། །དང་པོ་ནི། རྩ་
270

རྒྱུད་ལས། ཕྱི་ནས་དེ་ཉིད་ཡང་དག་བཤད། །རྣམ་དག་ཡེ་ཤེས་གཟུགས་ཅན་དང་། །
འཁོར་བ་རྣམ་པར་རྟོག་པ་ལ། །ཁྱད་པར་ཅུང་ཟད་ཡོད་མ་ཡིན། །ཞེས་གསུངས་་་་
ཏེ༑ དབང་བསྐུར་བའི་ཕྱི་དེ་མ་ཐག་ལྟ་བ་སྟོན་པའི་རྒྱུ་མཚན་ནི། དབང་དུས་སུ་སྐུ་་
གསུང་ཐུགས་ཀྱི་ཡེ་ཤེས་ཕབ་པའི་ཚེའམ། དབང་གསུམ་པའི་ཚེ་དངོས་སམ་ཡེ་ཤེས་་་་
ཀྱི་ཕྱག་རྒྱ་ལ་བརྟེན་ནས་དབང་པོ་རྣོ་ཞིང་རྩ་བཟང་བ་དང་། ཁམས་རྒྱས་པ་རྣམས་ལ་
བདེ་ཆེན་གྱི་ཡེ་ཤེས་སྐྱེ་བ་སྲིད་ལ། སྣང་གསུམ་གྱི་སྐབས་སུ་ཞི་ལྷག་བསྒོམ་པ་ད་་་་་
ལེགས་པོའི་ལུགས་ཡིན་ཀྱང་། ཅུང་ཟད་གོ་ཡུལ་ལས་མ་འདས་ཤིང༌། འདིར་ནང་་
ནས་གོ་ཡུལ་དུ་ཤར་བས་སྔ་མ་དེ་ཆུ་གཙང་མ་དང་འདྲ། ཕྱི་མ་འདི་ཆུ་དེ་ལ་ཁ་ཆེ་་་་
བཏབ་པ་དང་འདྲ་བས། ཅིར་སྣང་བདེ་ཆེན་དུ་ཤར་བ་དེ་ལ་གང་ཟག་གི་བདག་་་་་
བུར་ལོག་པར་རྟོག་པ་དགག་པའི་ཕྱིར་དང་། ཕྱི་ནས་འབྱུང་བའི་ལམ་ཐམས་ཅད་་་་་
འདིས་རྩིས་ཟིན་ན། ཐམས་ཅད་ཀྱང་བདེ་ཆེན་གྱི་ཡེ་ཤེས་འབའ་ཞིག་ཏུ་འགྱུར་བའི་་་་
དགོས་པ་ཡོད་པ་ཡིན་གསུངས། དེ་ལ་ཤེས་རབ་ལྟ་བས་ཐག་གཅད་པ་དང་།
ཐབས་བསྒོམ་པས་ཉམས་སུ་བླང་བ་གཉིས། དང་པོ་ལ། ལྷན་ཅིག་སྐྱེས་པའི་ཆོས་་
གསུམ་གྱི་སྒོ་ནས་མདོར་བསྟན། ཉམས་སུ་བླངས་བའི་གནད་གསུམ་གྱི་སྒོ་ནས་རྒྱས་་
པར་བཤད། རྒྱུད་གསུམ་གྱི་སྒོ་ནས་ཤིན་ཏུ་རྒྱས་པར་བཤད་པ་དང་གསུམ། དེའི་
དང་པོ་ངོ་སྤྲོད་པ། གཉིས་པ་དེ་བརྟན་པར་བྱེད་པ། གསུམ་པ་མཐར་ཕྱིན་པར་་་་་
བྱེད་པའི་ཐབས་ཡིན་པས་ཟློས་པ་ལྟ་བུ་མ་ཡིན་གསུངས། དང་པོ་ལ་སྔོན་འགྲོ་དངོས་
གཞི་གཉིས། དང་པོ་ལ། ཚོགས་གསོག་པ་མཎྜལ་གྱི་རྣལ་འབྱོར། སྡིག་པ་སྦྱོང་་
བ་ཡི་གེ་བརྒྱ་པའི་བསྒོམ་བཟླས། བྱིན་རླབས་འཇུག་པར་བྱེད་པ་བླ་མའི་རྣལ་འབྱོར་་
རོ༑། ༈ དང་པོ་ནི། སྒྲུབ་པའི་མཎྜལ་ཚོམ་བུ་ལྔའི་དྲུང་དུ་མཆོད་པ་སོགས་་་་་
བཤམ༔ མཆོད་པའི་མཎྜལ་ཉེར་མཁོ་དང་བཅས་པ་སྟ་གོན་བྱ། སྟན་བདེ་བ་ལ་་་་་
འདུག་སྟེ། སྐྱབས་འགྲོ་སེམས་བསྐྱེད་ཇི་ཙམ་འོས་པ་བྱས། སྭ་བྷ་ཝས་སྣོད་བཅུད་་
ཐམས་ཅད་སྟོང་པའི་ངང་ལས་གནས་ཁང་ཧཱུཾ་ལས་ཐར་པ་ཆེན་པོའི་གཞལ་ཡས་ཁང་གྲུ་་

བཞི་སྒོ་བཞི་རྟ་བབས་དང་བཅས་པ། མཚན་ཉིད་ཐམས་ཅད་རྫོགས་པའི་དབུས་སུ་་་་
སེང་གེས་བཏེག་པའི་རིན་པོ་ཆེའི་ཁྲི་པདྨ་དང་ཟླ་བ་ཉི་མ་བདུད་བཞི་བརྩེགས་པ་་་་་་
གདན་གྱི་སྟེང་དུ་དྲིན་ཆེན་རྩ་བའི་བླ་མ་དེ་ཉིད་དཔལ་ཀྱེ་རྡོ་རྗེ་ཞལ་བརྒྱད་ཕྱག་བཅུ་དྲུག་
པ་ཡུམ་རྡོ་རྗེ་བདག་མེད་མ་དང་མཉམ་པར་སྦྱོར་བའི་སྐུ་ཅན། དེའི་མདུན་ནས་་་་་
གཡས་སྐོར་དུ་རྗེ་བཙུན་རྡོ་རྗེ་བདག་མེད་མ་ནས་བཟུང་སྟེ། རྗེ་བཙུན་ཀུན་སྤངས་པ་
ཆེན་པོའི་བར་དུ་བྱོན་པའི་གསུང་ངག་བརྒྱུད་པའི་བླ་མ་རྣམས་མུ་ཏིག་བསྟར་ལ་བརྒྱུས་་་་
པ་ལྟར་གཡས་སྐོར་དུ་བཞུགས་པ། མདུན་གྱི་འདབ་མ་ལ་དཔའ་ཀྱེ་རྡོ་རྗེ་ལྷ་དགུ་་་་
གཙོ་བོར་གྱུར་པའི་ཡི་དམ། ལྷོར་སངས་རྒྱས་སྤྲུལ་སྐུ། ནུབ་ཏུ་རྟོགས་པའི་ངོ་བོ་
རྣམ་པ་ལུང་གི་ཆོས། བྱང་དུ་བྱང་སེམས་དགེ་འདུན་རྣམས་གསལ་གདབ། ཕྱི་ནང་་
གསང་བའི་སོགས་མཆོད་པ་དང་བསྟོད་པ་ཅི་ཤེས་པས་བསྟོད། གསོལ་གདབ་ཀྱི་ཚེ།
བདག་གི་རྒྱུད་ལ་མཐུན་རྐྱེན་ཚོགས་གཉིས་རྫོགས་པ། འགལ་རྐྱེན་སྡིག་སྒྲིབ་བྱང་བ།
འབྲས་བུ་འཁོར་འདས་དབྱེར་མེད་ཀྱི་ལྟ་བ་ཁྱད་པར་ཅན་སྐྱེ་བར་མཛད་དུ་གསོལ། །
ཞེས་མཎྜལ་ཚོམ་བུ་བདུན་མ། སོ་བདུན་མ་ཆོས་རྗེ་ས་པཎ་གྱིས་མཛད་པའི། ཞིང་་་་་་
ཁམས་རྣམ་པར་དག་པ་སོགས་ཚིགས་བཅད་དང་བཅས་པས་འབུལ་མཐར། མཆན། གང་གི་
མཆོད་རྫས་མ་སོགས་རྟགས་མ་བྱུང་བར་དུ་འབད།། ༈ གཉིས་པ་ཡིག་བརྒྱའི་རྣལ་
འབྱོར་ནི། སྤྱི་བོར་པད་ཟླའི་སྟེང་དུ་རྡོ་རྗེ་སེམས་དཔའ་དཀྱུས་བཞིན་བསྐྱེད།
བཟླས་པའི་ཚེ། ཟླ་གདན་སྟེང་གི་ཧཱུྃ་ཡིག་ལས་བདུད་རྩི་ཤེལ་དཀར་གྱི་ཞུན་མ་ལྟར་་་་
བབས༑ སྐུའི་དབྱིབས་སོགས་ནས་བརྒྱུད་མཐར་རང་གི་སྤྱི་བོ་སོགས་ནས་རིམ་པར་་་
འོང་བས་ནད་གདོན་སྡིག་སྒྲིབ་ཐམས་ཅད་རྣག་ཁྲག་དང་དུད་ཁུ་སོགས་ཀྱི་རྣམ་པར་ནག་
ནར་གྱིས་ཐོན། ཤུལ་རྣམས་བདུད་རྩིས་སྐྱ་མེར་གྱིས་གང་བའི་དམིགས་པ་གསལ་་་་་
སིང་ངེ་བ་དང་བསྟུན་ཏེ་སྔགས་ཚར་རེ་བཟླ། དངོས་སུ་ལུས་ཡང་བ། རིག་པ་་་་་
དྭངས་སིང་ངེ་བྱེད་པ། གཞན་ཡང་དངོས་དང་རྨི་ལམ་སོགས་སུ་སྡིག་པ་དག་པས་་་་་
རྟགས་འབྱུང་སྟེ། དམིགས་པ་ལ་སེམས་གསལ་ཞིང་རྩེ་གཅིག་པ་གནད་དུ་ཆེ།
272

ཡང་ནད་ཚ་གྲང་། གདོན་ཕོ་མོ་སོགས་རིགས་བརྟགས་ལ་བདུད་རྩི་བསིལ་བ་དང་ཚ་
བ་སོགས་དམིགས་པ་བསྒྱུར་ཞིང་བཟླ།། ༈ གསུམ་པ་བྱིན་རླབས་རྒྱུད་ལ་འཇུག་་་་
པར་བྱེད་པ་བླ་མའི་རྣལ་འབྱོར་ནི། དཔལ་བརྟག་པ་གཉིས་པར། གཞན་གྱི་་་་་
བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། ། བླ་མའི་དུས་ཐབས་་་་་
བསྟེན་པ་དང་། །བདག་གི་བསོད་ནམས་ལས་ཤེས་བྱ། །ཞེས་གསུངས་ཏེ།
དེའང་ཚེ་གཅིག་ལ་སངས་རྒྱས་ཀྱི་གོ་འཕང་འཐོབ་པར་བྱེད་པ་ལ་སེམས་ཉིད་ལྷན་ཅིག་་
སྐྱེས་པའི་ཡེ་ཤེས་རྟོགས་དགོས་ལ། དེ་ལུང་དང་། རིགས་པ་དང་། གཏན་་་་་
ཚིགས་གང་གིས་ཀྱང་བསྟན་པར་མི་ནུས་ཏེ། ཁ་དོག་ཡི་གེ་ཡོན་ཏན་དཔེ་བྲལ་བ། །
སྨྲ་རུ་མི་བཏུབ་གྱི་ན་ཙམ་གྱིས་མཚོན། །ཞེས་དང་། ཏེ་ལོ་ང་ལ་ཅི་ཡང་བསྟན་དུ་་་
མེད༑ །རང་གིས་རང་ལ་མཚོན་དེ་ཤེས་པར་བྱོས། །ཞེས་གསུངས། བརྗོད་་་་
ནུས་པར་མ་ཟད། རང་གི་ལུས་ཀྱི་ཕྱི་ནང་ཤ་ཁྲག་དོན་སྙིང་ནས་བཟུང་སྟེ་ཕྱི་རོལ་གྱི་་་
རི་ར་བའི་བར་གྱི་སྣོད་བཅུད་གང་དུ་བཙལ་ཡང་། སེམས་ལ་ཁ་དོག་དང་། །
དབྱིབས་དང་། གཟུགས་སུ་གྲུབ་པ་ཅུང་ཟད་ཀྱང་མེད་པས་རྙེད་པར་མི་ནུས། འོ་
ན་རྟོགས་པའི་ཐབས་མེད་དམ་ཞེ་ན། མ་ཡིན་ཏེ། བླ་མའི་དུས་ཐབས་བསྟེན་་་་་
དང༌༑ ། བདག་གི་བསོད་ནམས་ལས་ཤེས་བྱ། །ཞེས་གསུངས་ཏེ། ཐབས་བླ་མ་་
ལ་མོས་གུས་དང་། བསོད་ནམས་ཀྱི་ཚོགས་བསགས་པ་ལ་བརྟེན་ནས་རྟོགས་པར་་་་་
འགྱུར་བ་ཡིན་ཏེ། ཇི་སྲིད་དགེ་བའི་རྩ་བ་ཡོངས་སུ་མ་རྫོགས་པར། །དེ་སྲིད་སྟོང་་་་
ཉིད་དམ་པ་དེ་ནི་རྟོགས་མི་འགྱུར། །ཞེས་གསུངས། བསོད་ནམས་གསོག་པའི་་་་་
ཐབས་ཀྱི་གཙོ་བོ་ནི། བླ་མ་ལ་གསོལ་བ་འདེབས་པ་ཡིན་ཏེ། དཔལ་གསང་་་་་་
འདུས་པར། སངས་རྒྱས་དང་བྱང་ཆུབ་སེམས་དཔའ་གངྒཱའི་ཀླུང་གི་བྱེ་མ་སྙེད་དང་་་་
མཉམ་པ་ལ་བསྐལ་པ་གངྒའི་ཀླུང་གི་བྱེད་མ་སྙེད་དང་མཉམ་པའི་བར་དུ་བསྙེན་བཀུར་་་་
བ་ལས། རྡོ་རྗེ་སློབ་དཔོན་གྱི་བ་སྤུའི་བུ་ག་ལ་ཏིལ་གྱིས་བྱུགས་པ་ཆེས་བསོད་ནམས་་
ཁྱད་པར་འཕགས་སོ། །ཞེས་གསུངས་སོ། །དེའི་རྒྱུ་མཚན་ཡང་བསོད་ནམས་་་་་
273

གསག་པའི་ཡུལ་ཐམས་ཅད་བསྡུ་ན་དཀོན་མཆོག་གསུམ་ལ་འདུས་པ་ལས། ད་་་་་་
ཐམས་ཅད་བླ་མ་ལ་ཚང་སྟེ། སྐུ་དགེ་འདུན། གསུང་དམ་ཆོས། ཐུགས་སངས་་་་
རྒྱས་ཀྱི་ངོ་བོར་བཞུགས་པ་ཡིན་ལ། དེས་མཚོན་པའི་གདན་གསུམ་ཚང་བའི་ལྷ་་་་
ཐམས་ཅད་བླ་མ་ལ་འདུས་པ་ཡིན་ཏེ། ཕུང་པོ་ལྔ་ནི་རིགས་ལྔ། འབྱུང་བ་བཞི། །
ཤིན་ཏུ་རྣམ་དག་བདེ་བ་ཆེན་པོ་དང་ལྔ་ནི་ཡུམ་ལྔ། མིག་སོགས་ནང་གི་སྐྱེ་མཆེད་་་་
བྱང་ཆུབ་སེམས་དཔའ། གཟུགས་སོགས་ཕྱིའི་སྐྱེ་མཆེད་ནི་ལྷ་མོ་དྲུག །ཚིགས་ཆེན་
བརྒྱད་ལ་སོགས་པ་ནི་ཁྲོ་བོ་བཅུ་ཡིན་ལ། བདག་ཅག་ལ་སོགས་པ་སྐལ་བ་དམན་་་་
པའི་དོན་དུ་ཕུང་ཁམས་སྐྱེ་མཆེད་ཀྱི་རྣམ་པར་སྟོན་པ་སྟེ། གང་ཕྱིར་རྡོ་རྗེ་སེམས་་་་་
དཔའ་ཞེས། །དེ་ཉིད་སློབ་དཔོན་གཟུགས་འཛིན་ཏེ། །སེམས་ཅན་འདུལ་བའི་་་་་
དོན་དམིགས་ནས། །ཕལ་པའི་གཟུགས་སུ་སྟོན་པར་མཛད། །ཅེས་གསུངས།
དེས་ན་གསང་བ་འདུས་པར། །མཆོད་པ་ཐམས་ཅད་སྤངས་ནས་ནི། ། བླ་མ་མཆོད་་
པ་ཡང་དག་བརྩམ། །དེ་མཉེས་པས་ནི་ཀུན་མཁྱེན་པའི། །ཡེ་ཤེས་མཆོག་་་་་
འཐོབ་པར་འགྱུར། །ཞེས་ཐབས་བཟང་པོ་སྒྲུབ་ཏུ་ཡོད་པ་དང་། ཐབས་དམན་པ་
དག་བོར་བས་ཆོག་པའི་ཕྱིར། དཀྱིལ་འཁོར་གྱི་འཁོར་ལོ་མཆོད་པ་དང་། ལྷ་དང་་་་
འབྱུང་པོ་ལ་སོགས་པའི་མཆོད་པ་ཐམས་ཅད་སྤངས་ཏེ། དུས་དང་རྣམ་པ་ཐམས་ཅད་་
དུ་བླ་མ་མཆོད་པ་ལ་བརྩོན་པར་བྱས་ན་ཀུན་མཁྱེན་གྱི་ཡེ་ཤེས་ཞེས་བྱ་བ་རྫོགས་པའི་་་་
སངས་རྒྱས་ཀྱི་གོ་འཕང་འཐོབ་པར་འགྱུར་བ་ཡིན་ཏེ། ཀླུ་སྒྲུབ་ཀྱིས། རི་དབང་རྩེ་་
ནས་གང་ཞིག་ལྷུང་གྱུར་ན། ། ལྷུང་བར་མི་འགྱུར་སྙམ་ཡང་ལྷུང་བར་འགྱུར། ། ་་་
མའི་དྲིན་གྱིས་ཕན་པའི་ལུང་ཐོབ་ན། །གྲོལ་བར་མི་འགྱུར་སྙམ་ཡང་གྲོལ་བར་་་་་
འགྱུར༑ །ཞེས་འཐད་པ་དང་བཅས་ཏེ་གསུངས། འོ་ན་དངོས་གྲུབ་དེ་ཐོབ་པ་ལ་་་་་
ཡུན་རིང་དུ་དགོས་སམ་སྙམ་ན། མིན་ཏེ། འཁོར་ལོ་སྡོམ་པའི་བཤད་རྒྱུད་ཀུན་ཏུ་་
སྤྱོད་པར། གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་འཆར་བ་གང་། །
བླ་མ་རིན་ཆེན་ལྟ་བུའི་སྐུ། །སོགས་གསུངས་ཏེ། བླ་མ་གང་གི་དྲིན་གྱིས་བདེ་ཆེན་
27

ལྷན་ཅིག་སྐྱེས་པའི་ཡེ་ཤེས་དུས་རིང་པོ་མ་ཡིན་པར་སྐད་ཅིག་ཙམ་ལ་འཆར་བ་ཡིན་ལ།
དཔེ་འཇིག་རྟེན་ན་ཡིད་བཞིན་གྱི་ནོར་བུ་ཁྱད་པར་འཕགས་པ་ཡིན་མོད། དེས་ཚེ་་་་
འདིའི་བདེ་སྐྱིད་ཙམ་ལས་ཕྱི་མ་ཉན་རང་གི་རྣམ་གྲོལ་ཙམ་ཡང་འབྱིན་མི་ནུས་ན།
བཅུ་གསུམ་རྡོ་རྗེ་འཛིན་པའི་གོ་འཕང་ལྟ་ཅི་སྨོས། བླ་མས་ནི་དེ་ལྟ་བུའི་གོ་འཕང་ཚེ་་་
འདི་ལ་སོགས་པར་སྟེར་ནུས་པས་འཇིག་རྟེན་ན་དཔེར་བྱ་དེ་ལས་ལྷག་པ་མེད་པ་ཡིན་་་་
མོད་ཀྱི། དེ་བས་ཀྱང་ཁྱད་པར་འཕགས་པ་ཡིན། དེས་མཚོན་པའི་དཔལ་སྡོམ་པ་
འབྱུང་བར། བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་ཏེ། །
ཀུན་གྱི་བྱེད་པོ་བླ་མ་ཡིན། ། བླ་མ་དཔལ་ལྡན་ཧེ་རུ་ཀ །ཞེས་བྱ་བ་དང་། ས་་་
ཊར༑ ནང་གི་དབྱེ་བ་འདི་ཉིད་ནི། །བླ་མའི་ཞལ་ལས་ཤེས་པར་བྱ། །བླ་མར་་་་
དམན་པའི་སེམས་ཅན་རྣམས། །སྔགས་དང་དངོས་གྲུབ་འགྲུབ་མི་འགྱུར། །ཞེས་་་་་
དང༌༑ གུར་ལས། སློབ་དཔོན་སྟོན་པར་གྱུར་པ་ནི། །སངས་རྒྱས་རྣམས་ཀྱིས་་་་
ཕྱག་མཛད་པ། །བདག་ཅག་རྣམས་ཀྱི་ཕ་དང་མར། ། འདི་ཉིད་ཡིན་པ་ཤེས་པར་་་་
བྱ༑ །ཞེས་གསུངས། འོ་ན་ཡི་དམ་སངས་རྒྱས་སོགས་ཡོད་པ་དེ་དག་ལས་ཀྱང་བླ་
མ་ལྷག་པ་ཡིན་ནམ་སྙམ་ན། བླ་མ་དང་སངས་རྒྱས་སྤངས་རྟོགས་ཀྱི་སྒོ་ནས་ཁྱད་པར་ར་
མེད་མོད། སྐུ་དྲིན་གྱི་སྒོ་ནས་བླ་མ་ལྷག་སྟེ། སངས་རྒྱས་རྡུལ་གཅིག་གི་སྟེང་ན་་་་་
རྡུལ་ཕྲ་རབ་ཀྱི་གྲངས་དང་མཉམ་པར་བཞུགས་ཀྱང་། ལས་ངན་ཅན་དུ་མ་ཚོགས་་་་་
པའི་དུས་འདིར་སྐུ་དངོས་སུ་མཐོང་བའི་སྐལ་བ་མེད། གསུང་དངོས་སུ་མི་ཐོས།
དེའི་སྐྱོན་གྱིས་ཐུགས་ཀྱི་ཡེ་ཤེས་ཇི་ལྟ་བ་འཇུག་མ་ཐུབ་པ་ལ་བླ་མས་རང་དང་སྐལ་བ་་་
མཉམ་པར་བསྟན་པས་སྐུ་དངོས་སུ་མཐོང་། དེས་བསྟན་པའི་ཆོས་ཐོས་ཤིང་ཉམས་་་
སུ་བླངས་པས་སྒྲིབ་གཉིས་ཇེ་དག་དང་ཚོགས་གཉིས་ཇེ་རྫོགས་ལ་སངས་རྒྱས་ཀྱི་་་་་
འཕང་ཐོབ་པར་ནུས་པ་ཡིན་ཏེ། དཔེར་ན་ནམ་མཁའ་སྤྲིན་དང་བྲལ་བ། ཉི་མ་་་་་
འོད་ཚ་བ། སྤྲ་བ་རླན་མེད་པ་གསུམ་འཛོམ་ཀྱང་། མེ་ཤེལ་ལམ་རྒྱ་ལོང་ལྟ་བུ་འོད་་
བསྡུ་ཆས་ཤིག་མེད་ན། ཉི་མ་ཇི་ཙམ་ཚའང་སྤྲ་བ་ལ་མེ་འབར་མི་ནུས་ལ། ཤེལ་ལྟ་
275

བུས་འོད་བསྡུས་པ་ན་སྐད་ཅིག་ཙམ་ལ་མེ་འབར་བ་བཞིན་དུ། སངས་རྒྱས་ཐུགས་རྗེ་་
ཇི་ཙམ་ཆེའང་། རྒྱུད་མ་སྦྱངས་པའི་སེམས་ཅན་ལ་དངོས་སུ་ཡེ་ཤེས་འཇུག་མི་ནུས་་་་
ལ༑ བླ་མ་ལ་སངས་རྒྱས་ཐམས་ཅད་བསྡུས་ནས་གསོལ་བ་བཏབ་པས་མྱུར་དུ་བྱིན་་་་
རླབས་འཇུག་པ་ཡིན་ཞེས་འདི་ལ་དགོངས་ནས། རྗེ་ས་པཎ་གྱིས། ཉི་མའི་འོད་་་་
ཟེར་རབ་ཚ་ཡང་། ། མེ་ཤེལ་མེད་པར་མེ་མི་འབྱུང་། །དེ་བཞིན་སངས་རྒྱས་བྱིན་་་་
རླབས་ཀྱང༌། །བླ་མ་མེད་པར་འབྱུང་མི་འགྱུར། །ཞེས་གསུངས། དེ་ལྟར་རྡོ་རྗེ་་་
ཐེག་པའི་གཞུང་ནས་བཤད་པར་མ་ཟད། ཕ་རོལ་ཏུ་ཕྱིན་པ་ལས་ཀྱང་གསུངས་པ་་་་ཟབt
ཡིན་ཏེ། སྡུད་པར། སངས་རྒྱས་ཆོས་རྣམས་དགེ་བའི་བཤེས་ལ་བསྟེན་ཏོ་ཞེས། །
ཡོན་ཏན་ཀུན་གྱི་མཆོག་མངའ་རྒྱལ་བས་དེ་སྐད་གསུངས། །ཞེས་དང་། བླ་མ་་་་་
མཁས་པ་དག་ནི་རྟག་ཏུ་བསྟེན་པར་བྱ། ། ཅི་ཕྱིར་ཞེ་ན་མཁས་པའི་ཡོན་ཏན་དེ་ལས་་་་
འབྱུང་༑ །ཞེས་དང་། ནད་པའི་ཚོགས་ཀྱིས་གསོ་ཕྱིར་སྨན་པ་བསྟེན་པ་ལྟར། །
གཡེལ་བ་མེད་པར་དགེ་བའི་གཤེས་ལ་བསྟེན་པར་བྱ། །ཞེས་དང༌། བ་ཚ་ཅན་ཆུ་་
ཀླུང་གི་མདོ་ལས། ལྔ་བརྒྱ་ཐ་མ་གྱུར་པ་ན། ། ང་ཉིད་མཁན་པོའི་གཟུགས་འཛིན་་་་
ཏེ༑ །ང་ཡིན་སྙམ་དུ་ཡིད་བྱོས་ལ། །དེ་ཚེ་དེ་ལ་གུས་པ་བསྐྱེད། །ཅེས་དང་། །
དེས་མཚོན་པའི་མདོ་རྒྱུད་ཐམས་ཅད་ལས་ལན་ཅིག་མ་ཡིན་པར་གསུངས་ལ།
འགྲེལ་བྱེད་ཚད་ལྡན་ཐམས་ཅད་ཀྱིས་ཀྱང་དེ་ལྟར་བཀྲལ་བ་ཡིན་ནོ། །རྣལ་འབྱོར་་་་.
དབང་ཕྱུག་གིས། ལམ་ཟབ་བླ་མ་ཞེས་པ་ཚིག་ཉུང་ལ་དོན་རྒྱས་པར་གསུངས་ལ།
རྡོ་རྗེ་དྲིལ་བུ་པས། བླ་མའི་བྱིན་རླབས་ཙམ་གྱིས་ནི། །སྐད་ཅིག་ཉིད་ལ་འབྱུང་གང་
ཡིན༑ །འཁོར་ལོ་སྡོམ་པར་སྦས་པ་ཡི། །བྱིན་རླབས་རིམ་པ་དེ་བཤད་དོ། །
ཞེས་དང་། ས་ར་ཧས། བླ་མས་སྨྲས་པ་གང་ཡིན་སྙིང་ཞུགས་པ། ། ལག་པའི་་་་་
མཐིལ་དུ་གནས་པའི་གཏེར་མཐོང་འདྲ། །ཞེས་སོགས། མདོར་ན་རྒྱ་བོད་དུ་བྱོན་་་་
པའི་མཁས་གྲུབ་ཚད་ལྡན་ཐམས་ཅད་ཀྱིས་མགྲིན་གཅིག་ཏུ་གསུངས། རྡོ་རྗེ་ཐེག་་་་་
པའི་ལུགས་ཀྱི་ཏིང་ངེ་འཛིན་མ་སྐྱེས་པ་བསྐྱེད་པ། སྐྱེས་པ་བོགས་འབྱིན་པ།
276

གེགས་སེལ་བ། བརྟན་པར་བྱེད་པ་ཐམས་ཅད་བླ་མའི་རྣལ་འབྱོར་ཁོ་ན་ལ་རག་ལས་
ཤིང་༑ མཐར་ཐུག་རྫོགས་པའི་སངས་རྒྱས་ཀྱི་གོ་འཕང་མངོན་དུ་བྱ་བའི་དུས་ནའང་།
བླ་མ་མི་སྤོང་བ་ཡེ་ཤེས་ཀྱི་དམ་ཚིག་ཏུ་འཛིན་པ་སོགས་མདོར་བསྡུ་ན་རྒྱུ་ལམ་འབྲས་བུ་
ཐམས་ཅད་དུ་བླ་མ་གཙོ་བོར་བསྟན་པ་ཡིན་གསུངས། ཇི་ལྟར་གསོལ་བ་འདེབས་་་་་
པའི་ཚུལ་ནི། བདེ་བའི་སྟན་ལ་བསམ་གཏན་གྱི་རོལ་པས་འདུག་སྟེ། སྐྱབས་འགྲོ་
སེམས་བསྐྱེད་ཡིད་འཁུལ་ངེས་ཤེས་པར་བྱ། སྭ་བྷ་ཝས་སྟོང་པར་སྦྱངས་པའི་ངང་་་་་
ལས༑ རང་ཉིད་གང་དུ་གནས་པའི་ས་ཕྱོགས་དེ་ཉིད་དག་གསལ་གཉིས་སུ་མེད་པའི་
ཡེ་ཤེས་ཀྱི་སྣང་བ་ལས་གྲུབ་པའི་གཞལ་ཡས་ཁང་གྲུ་བཞི་སྒོ་བཞི་རྒྱན་རྟ་བབས་དང་་་་
བཅས་པ་ཚད་དང་མཚན་ཉིད་ཡོངས་སུ་རྫོགས་པ་ཤིན་ཏུ་མཐོ་ཞིང་ཡངས་པ་སྟོད་་་་་
གསུམ་གྱི་ཁྱོན་དང་མཉམ་པ། ནོར་བུའི་ཏོག་ཚངས་པའི་འཇིག་རྟེན་ན་ཡེར་རེ་བ་་་
རྣམ་པ་ཅན། དེའི་ནང་རང་གི་སྨིན་མཚམས་ཀྱི་ཐད་ཙམ་གྱི་མདུན་གྱི་ནམ་མཁར་་་་་
སེང་གེ་ཆེན་པོ་བརྒྱད་ཀྱིས་བཏེག་པའི་རིན་པོ་ཆེའི་ཁྲི་སྣ་ཚོགས་པདྨ་དང་། ཟླ་་་་་
དང་༑ ཉི་མ། བདུད་བཞི་བརྩེགས་པའི་གདན་གྱི་སྟེང་དུ། དུས་གསུམ་སངས་་་་
རྒྱས་ཐམས་ཅད་ཀྱི་ངོ་བོ་དྲིན་ཅན་རྩ་བའི་བླ་མ་དེ་ཉིད་དཔལ་ཀྱི་རྡོ་རྗེ་སྐུ་མདོག་སྔོན་པོ་་
ཞལ་བརྒྱད་ཕྱག་བཅུ་དྲུག་པ། ཞབས་བཞི་པ། ཡུམ་རྡོ་རྗེ་བདག་མེད་མ་དང་་་་
མཉམ་པར་སྦྱོར་བའི་སྐུ་ཅན་བདག་ལ་དགྱེས་བཞིན་དུ་བཞུགས་པ། དེའི་སྤྱི་བོར་ཟླ་་
བའི་དཀྱིལ་འཁོར་སྐྱ་ཁྱི་ལེ་བའི་སྟེང་དུ་དུས་གསུམ་སངས་རྒྱས་ཐམས་ཅད་ཀྱི་སྐུ་རྡོ་རྗེའི་
རང་བཞིན་ཨོཾ་དཀར་པོ། མགྲིན་པར་པདྨ་དམར་པོ་འདབ་མ་བརྒྱད་པའི་ལྟེ་བར་་་་་
གསུང་རྡོ་རྗེའི་ངོ་བོ་ཨཱདམར་པོ། ཐུགས་ཀར་ཉི་མའི་སྟེང་དུ་ཐུགས་རྡོ་རྗེའི་ངོ་བོ་ཧཱུྃ་་་
སྔོན་པོ། དེ་ཐམས་ཅད་ཀྱང་མེ་ལོང་ལ་གཟུགས་བརྙན་ཤར་བ་ལྟ་བུ། ཕྱི་གསལ་་་་
ནང་གསལ་འོད་ཀྱི་རང་བཞིན་ཅན་དུ་བསྒོམ་པར་བྱེད། ཐུགས་ཀའི་ཧཱུཾ་ལས་འོད་དང་
འོད་ཟེར་གྱི་ཚོགས་ཁ་དོག་སྣ་ཚོགས་པ་བུན་གྱིས་འཕྲོས། འོག་མིན་ལ་སོགས་སྟེང་་་་
ཕྱོགས་ཀྱི་སངས་རྒྱས་ཀྱི་ཞིང་ཁམས་རབ་འབྱམས། དེས་མཚོན་པའི་ཕྱོགས་མཚམས་
277

བརྒྱད༑ འོག་ཕྱོགས་ལ་སོགས་པ་ཕྱོགས་བཅུའི་སངས་རྒྱས་ཀྱི་ཞིང་ཐམས་ཅད་ཁྱབ།
དེ་དག་ལ་བཞུགས་པའི་གསུང་ངག་བླ་མ་བརྒྱུད་པས་གཙོར་བྱས་དུས་གསུམ་དང་་་་
འབྲེལ་བའི་རྩ་བརྒྱུད་ཀྱི་བླ་མ་ཡི་དམ། སངས་རྒྱས་བྱང་སེམས། དཔའ་བོ་མཁའ་་
འགྲོ༑ ཆོས་སྐྱོང་སྲུང་མ་ཡེ་ཤེས་པ་ཐམས་ཅད་འོད་ཟེར་དེས་བསྐུལ་བས་བོས་པ་ལྟ་་་
བུའི་ཚུལ་གྱིས་ཕྱོགས་མཚམས་སྟེང་འོག་ཐམས་ཅད་ནས་སྤྲིན་ཆེན་པོ་འཐིབས་པ་བཞིན་
འཐིབས་འཐིབས་བྱོན། རྩ་བའི་བླ་མའི་དབུ་གཙུག་ནས་ཞབས་སེན་གྱི་བར་སྐུའི་ཆ་་་
ཤས་ཐམས་ཅད་དུ་རྡོ་ཚན་ལ་ཁ་བ་བབ་པའམ། བྱེ་མ་ལ་ཆུ་སིམ་པ་ལྟར་སིབ་སིལ་་་་་
ཐིམ་པས། སྐྱབས་གནས་ཀུན་འདུས་ཀྱི་ངོ་བོར་བསམ། །དེ་ལ་མཆོད་པ་ནི།
རང་གི་ལུས་ལོངས་སྤྱོད་དུས་གསུམ་དུ་བསགས་པའི་དགེ་བའི་རྩ་བ་ཐམས་ཅད་རྒྱུར་་་་
བྱས་པ་ལས་བྱུང་བའི་ཉེར་སྤྱོད་ལྔ་ནམ་མཁའ་གང་བར་སྤྲོས་ནས་འབུལ། བླ་མ་དམ་་
པས་བདག་གིར་བཞེས། ཐུགས་རྒྱུད་བདེ་ཆེན་གྱི་ཡེ་ཤེས་ཀྱིས་མཉེས་པར་བསམ་པ་་
ཕྱིའི་མཆོད་པ། ནང་གི་མཆོད་པ་རང་གི་ལུས་ལོངས་སྤྱོད་སོགས་རྒྱུར་བྱས་པ་ལས་་་་་
བྱུང་བའི་ཤ་ལྔ་བདུད་རྩི་ལྔ་དག་པ་ཡེ་ཤེས་ལྔའི་རང་བཞིན་གྱི་བདུད་རྩིས་གང་བའི་ཐོད་
པ་དཔག་ཏུ་མེད་པ་སྤྲོས། བླ་མའི་ལྗགས་རྡོ་རྗེའི་སྦུ་གུས་གསོལ་བ་དང་། ཐོད་པ་་་
བདུད་རྩིས་གང་བ་སྐུ་ལ་ཐིམ། བདེ་ཆེན་གྱི་ཡེ་ཤེས་ཀྱིས་མཉེས་པར་བསམ། དེ་
བཞིན་དུ་དུང་ཅན་མ་དང་། པདྨ་ཅན་ལ་སོགས་པའི་ཕྱག་རྒྱ་མ་མཛེས་ཤིང་ཡིད་དུ་་་་
འོང་བ་ནམ་མཁའ་གང་བར་སྤྲོས། དེ་དག་གི་འོ་དང་། འཁྱུད་པ་དང་། སྙོམས་་་
པར་འཇུག་པ་ལ་སོགས་པས་མཉེས་པར་བསམ་པ་གསང་བའི་མཆོད་པ། དེ་ལྟ་བུའི་་
མཆོད་བྱ་མཆོད་བྱེད་མཆོད་རྫས་ལ་སོགས་པ་དེ་ཐམས་ཅད་རང་སེམས་གཅིག་ཉིད་་་་
དང་དེར་ཤར་བ་མ་གཏོགས། སེམས་ལས་ལོགས་སུ་གྲུབ་པ་ཅུང་ཟད་ཙམ་ཡང་མེད།
སེམས་གསལ་སྟོང་ཟུང་འཇུག་བརྗོད་བྲལ་གྱི་ངང་དུ་ཇི་ཙམ་གནས་ཀྱི་བར་དུ་འཇོག་པ་་
དེ་ཁོ་ན་ཉིད་ཀྱི་མཆོད་པ་སྟེ། སྦྱང་གཞི་འཇིག་རྟེན་གྱི་དཔོན་ལ་སོགས་པ་ལ་བསྙེན་
བཀུར་འབུལ་བ་གཟབས་ནས་བྱས། མཉེས་པ་ན་འདོད་དོན་ཞུ་བ་ལྟར། མཆོད་་་་
278

པ་བཞི་རྫོགས་པར་ཕུལ་བས་བླ་མ་དམ་པའི་ཐུགས་བདེ་ཆེན་གྱི་ཡེ་ཤེས་ཀྱིས་ཤིན་ཏུ་་་
མཉེས༑ བདག་ལ་བདེ་ཆེན་ལྷན་ཅིག་སྐྱེས་པའི་ཡེ་ཤེས་ད་ལྟ་རང་སྩོལ་བ་ལྟ་བུར་་་་་
བསམ༑ བསྟོད་པ་ནི། གང་གི་དྲིན་གྱིས་བདེ་ཆེན་ཉིད། །ཅེས་དང་། བླ་མ་་་་་
སངས་རྒྱས་བླ་མ་ཆོས། །ཞེས་དང་། སངས་རྒྱས་ཐམས་ཅད་འདུས་པའི་སྐུ། །
ཞེས་དང་། སྐུ་འགྱུར་བ་མེད་པ་བླ་མའི་སྐུ། ཞེས་བྱ་བ་ལ་སོགས་པ་རྒྱུད་སྡེ་དྲི་མ་་་་
མེད་པ་རྣམས་ལས་གསུངས་པའི་བསྟོད་པ་ཅི་ཤེས་པས་བསྟོད། བླ་མ་དང་རང་་་་་
སེམས་འདྲེས་སོང་སྙམ་པའམ། ཚུར་འདུས་བླ་མ་རང་ལ་ཐིམ་སོང་སྙམ་པའི་མོ་་་
གུས་ཀྱི་གདུང་ཤུགས་དྲག་པོས། བླ་མའི་ཐུགས་ཀའམ་སྨིན་མཚམས་ཀྱི་ཐད་དུ་ཡིད་་་་
མིག་རླུང་གསུམ་རྩེ་གཅིག་ཏུ་གཏད་དེ། སེམས་གཞན་དུ་མ་ཡེངས་པར། དུས་་་་་
གསུམ་སངས་རྒྱས་ཐམས་ཅད་ཀྱི་ངོ་བོ་བླ་མ་རིན་པོ་ཆེ་ལ་གསོལ་བ་འདེབས་སོ། །
བདག་གི་རྒྱུད་བྱིན་གྱིས་བརླབ་ཏུ་གསོལ། །ཞེས་པ་བརྒྱ་ཙམ་རེ་དང་། རྩ་བརྒྱུད་་་་
ཀྱི་བླ་མ་ཀུན་འདུས་བླ་མ་དམ་པ་ལ། ཡི་དམ་ཀུན་འདུས༔ སངས་རྒྱས་ཟ དམ་
ཆོས༴ དགེ་འདུན་༔ མཁའ་འགྲོ་ཆོས་སྐྱོང་ཀུན་འདུས་བླ་མ་དམ་པ་ལ་ཞེས་པ་་་་
རིགས༑ ཟུང་འཇུག་རྡོ་རྗེ་འཆང་ཆེན་པོ་ལ༴ རྗེ་བཙུན་རྡོ་རྗེ་བདག་མེད་མ་ལ༴
སློབ་དཔོན་རྣལ་འབྱོར་གྱི་དབང་ཕྱུག་དཔལ་ལྡན་བིརྱ་པ་ལ༔ གྲུབ་ཆེན་ཤར་ཕྱོགས་་་
ནག་པོ་པ་ལ༴ གྲུབ་ཆེན་ཌ་མ་རུ་པ་ལ༔ གཉིས་སྤངས་ཨ་ཝ་དྷུ་ཏི་པ་ཆེན་པོ་ལ༔
པཎ་གྲུབ་དམ་པ་ག་ཡ་དྷ་ར་ལ༴ འབྲོག་མི་ལོ་ཙཱ་བ་ཤཱཀྱ་ཡེ་ཤེས་ལ༴ བླ་མ་སེ་སྟོན་
ཀུན་རིག་ལ༴ བླ་མ་ཞང་སྟོན་ཆོས་འབར་ལ༴ དཔལ་བརྩེ་བ་ཆེན་པོ་རྗེ་བཙུན་ས་་་་
སྐྱ་པ་ཀུན་དགའ་སྙིང་པོ་ལ༔ སློབ་དཔོན་རིན་པོ་ཆེ་བསོད་ནམས་རྩེ་མོ་ལ ་་་་
བཙུན་རིན་པོ་ཆེ་གྲགས་པ་རྒྱལ་མཚན་ལ༴ ཆོས་རྗེ་ས་སྐྱ་པཎྜི་ཏ་ཆེན་པོ་ལ༴ འགྲོ་་་་
མགོན་ཆོས་རྒྱལ་འཕགས་པ་ལ༴ ཞང་དཀོན་མཆོག་དཔལ་བ་ལ༔ གྲུབ་ཆེན་བྲག་་
ཕུག་པ་ཆེན་པོ་ལ༔ ཐམས་ཅད་མཁྱེན་པ་བསོད་ནམས་རྒྱལ་མཚན་ལ༔ བླ་མ་་་་་
དཔལ་ལྡན་ཚུལ་ཁྲིམས་ལ༔ གྲུབ་ཆེན་བུདྡྷ་ཤཱི་ལ རྡོ་རྗེ་འཆང་ཀུན་དགའ་བཟང་་་
279

པོ་ལ༴ འཁོར་ལོ་སྡོམ་པ་དཀོན་མཆོག་རྒྱལ་མཚན་ལ༔ རྗེ་བཙུན་རིགས་ཐམས་་་་་
ཅད་ཀྱི་བདག་པོ་བློ་གྲོས་རྒྱལ་མཚན་དཔལ་བཟང་པོ་ལ༴ རྗེ་བཙུན་རྡོ་རྗེ་འཆང་ཀུན་་
བཟང་ཆོས་ཀྱི་ཉི་མ་བློ་ལྡན་ཤེས་རབ་ཀུན་དགའ་རྒྱལ་མཚན་དཔལ་བཟང་པོ་ལ༔
དྲིན་ཆེན་རྩ་བའི་བླ་མ་ལ་གསོལ་བ་འདེབས་སོ། །བདག་གི་རྒྱུད་བྱིན་གྱིས་བརླབ་ཏུ་
གསོལ༑ བླ་མ་རིན་པོ་ཆེས་བདག་གི་བློ་ཆོས་སུ་འགྲོ་བར་བྱིན་གྱིས་རློབས། ཆོས་
ལམ་དུ་ལོངས་པར༔ ལམ་འཁྲུལ་པ་ཞི་བར༔ འཁྲུལ་པ་ཡེ་ཤེས་སུ་འཆར་བར་
ཆོས་མིན་གྱི་སྣང་བ་ཅུང་ཟད་ཀྱང་མི་སྐྱེ་བར༔ ཅིར་སྣང་སེམས་སུ་ཤེས་པར
སེམས་སྣང་སྒྱུ་མར་རྟོགས་པར= གནས་ལུགས་བརྗོད་བྲལ་དུ་རྟོགས་པར༴ མདོར་
ན་ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་ཟུང་འཇུག་སྐུ་བཞི་་་་
བདག་ཉིད་ཁྱབ་བདག་ཧེ་རུ་ཀ་ཆེན་པོའི་གོ་འཕང་ཚེ་འདི་ཉིད་ལ་ཐོབ་པར༴ མྱུར་བ་
ཉིད་དུ་ཐོབ་པར ད་ལྟ་ཉིད་དུ་ཐོབ་པར༔ འདུག་ས་འདི་ཉིད་དུ་ཐོབ་པར དེ་་་
ལ་འགལ་རྐྱེན་གེགས་ཀྱི་རྣམ་པ་གང་ཡང་མི་འབྱུང་བར་བྱིན་གྱིས་རློབས། མཐུན་་་་་
རྐྱེན་ཐམས་ཅད་འབད་མེད་ལྷུན་གྱིས་གྲུབ་པར་མཛད་དུ་གསོལ། ཞེས་ཅི་རིགས་་་་་
པས་གསོལ་བ་གདབ། ཡང་དུས་གསུམ་གྱི་སངས་རྒྱས་ཐམས་ཅད་ཀྱི་ངོ་བོ་དཔལ་་་་
ལྡན་བླ་མ་དམ་པ་ལ་སོགས་གསོལ་བ་ཕུར་ཚུགས་སུ་ཁ་ཙམ་ཚིག་ཙམ་མིན་པར་སྙིང་གི་་
དཀྱིལ༑ རུས་པའི་གཏིང་ནས་ལུས་ཀྱི་བ་སྤུ་གཡོ་བ། མིག་ནས་མཆི་མ་འཁྲུགས་་་་
པ༑ བློ་སྣ་བླ་མས་འཕྲོག་པ། ལུས་སེམས་ཚུགས་མི་ཐུབ་པ་ཞིག་མ་བྱུང་གི་བར་དུ་་
གསོལ་བ་འདེབས་པར་བྱེད། དེས་མཚོན་པའི་ལམ་འབྲས་བརྒྱུད་པའི་གསོལ་་་་་་
འདེབས་ཀུན་བཟང་མ་དང་། རྩ་བའི་བླ་མ་ལ་ཕུར་ཚུགས་སུ་གསོལ་བ་འདེབས་པ་་་
བླ་མ་རྒྱང་འབོད་ཀྱིས་ཀྱང་གསོལ་བ་བཏབ་པས་རུང་། དེ་དག་ཀྱང་གདངས་ཤི་་་་་
བུར་རམ་སྐད་ཀྱི་ང་རོ་ཆེན་པོས་བརྗོད་པ་སོགས་མདོར་ན་སེམས་གང་འཁུལ་གྱི་སྒོ་ནས་
བྱ་ཞིང་། ཉམས་སྣ་མི་སྐྱིལ་བར་ཉིན་མཚན་ངོ་མི་ཤེས་པའི་ཚུལ་དུ་ཉམས་སུ་བླང་།
དེ་ལྟར་བྱས་པས་བླ་མའི་བྱིན་རླབས་ཀྱིས་སེམས་ཉིད་ལྷན་ཅིག་སྐྱེས་པའི་རང་བཞིན་་་་་
280

ནནང་ནས་རང་བྱུང་གི་ཚུལ་དུ་འཆར་བ་ཡིན། འོག་ནས་འབྱུང་བའི་དགེ་སྦྱོར་སྐྱེ་མི་སྐྱེ་་་
འདི་ལ་རག་ལས་པ་ཡིན་པས། རྩེ་གཅིག་ཏུ་ཉམས་སུ་ལོངས་མཛོད་གསུངས། །
མཐར་འདོད་དོན་ལ་གསོལ་བ་བཏབ་པའི་རྐྱེན་གྱིས་གདན་སེང་ཁྲི་སོགས་ནས་མ་་་་
ཡར་འོད་དུ་ཞུ། དབུ་སྐྲ་ནས་ཡས་མར་འོད་དུ་ཞུ་སྟེ། ཡུམ་རྡོ་རྗེ་བདག་མེད་མ་་་་་
A
ཐིམ༑ དེའང་ཡབ་ལ་ཐིམ། ཡབ་ཀྱང་འོད་ཟེར་བདེ་བ་ཆེན་པོའི་རང་བཞིན་་་་་
ལྟེམ་གྱིས་ཞུ། རང་ལ་ཇེ་ཉེ་ཇེ་ཉེ་ལ་སྤྱི་བོ་ཚངས་པའི་བུ་ག་ནས་སིབ་ཀྱིས་ཐིམ། །
བླ་མའི་སྐུ་གསུང་ཐུགས་དང་རང་གི་སྒོ་གསུམ་དབྱེར་མེད་དུ་འདྲེས་སོང་སྙམ་པ་དེ་ཀ་་
ངང་དུ་འཛིན་པ་མ་ཞུགས་པར་ཇི་ཙམ་གནས་ཀྱི་བར་དུ་ཆད་དེ་འཇོག་པར་བྱེད། དེ་་་
ལ་དབང་བཞིའང་ཚང་བ་ཡིན་ཏེ། བླ་མའི་སྐུ་དང་རང་གི་ལུས་དབྱེར་མེད་དུ་འདྲེས།
སྐུའི་བྱིན་རླབས་ཞུགས་པ་བུམ་དབང་། གསུང་དང་ངག་འདྲེས་པ་གསང་དབང་། །
ཐུགས་དང་སེམས་འདྲེས་པ་ཤེས་རབ་ཡེ་ཤེས། སྒོ་གསུམ་དང་སྐུ་གསུང་ཐུགས་་་་་
དབྱེར་མེད་དུ་འདྲེས་པ་དབང་བཞི་པ། མཐར། སྐྱེ་བ་ཀུན་ཏུ་ཡང་དག་བླ་མ་དང་། །
སོགས་དང་། དགེ་བ་འདི་ཡིས་སྐྱེ་བོ་ཀུནt
 ། །གཞོན་ནུ་ནོར་བཟང་ཇི་བཞིན་དུ། །
ཡོན་ཏན་རྒྱ་མཚོ་ལྟ་བུ་ཡི། །བླ་མ་མཉེས་པ་བྱེད་པར་ཤོག །སོགས་ཀྱིས་བསྔོ་་་་
སྨོན་ལམ་རྣམ་པར་དག་པའི་སྒོ་ནས་རྒྱས་བཏབ་སྟེ། ཐུན་མཚམས་ཐམས་ཅད་དུ་སྣང་
བའི་ངོ་བོ་གང་མཐོང་ཀྱང་དེའི་རྣམ་པ་ལ་མི་དཔྱོད། ངོ་བོ་ལ་བལྟས་པའི་ཚེ་སྟོང་ཉིད་་
དུ་རྗེན་ནེ། ངའི་བླ་མ་སྐུ་རྡོ་རྗེ་སྣང་སྟོང་དབྱེར་མེད་དུ་མཇལ་བྱུང་། བྱིན་གྱིས་་་་
རློབས་ཤིག་སྙམ་པ་དང་། འབྱུང་བ་འབྱུང་འགྱུར་གྱི་སྒྲ་ཐམས་ཅད་བླ་མའི་གསུང་། །
རང་སེམས་ལ་རྣམ་རྟོག་གང་ཤར་ཀྱང་དེ་ཀའི་ངོ་བོ་ལ་བལྟ་ཞིང་བླ་མའི་ཐུགས་རྡོ་རྗེ་་་་
མཇལ་བྱུང་། བྱིན་གྱིས་རློབས་ཤིག །མདོར་ན་གཤིས་སྟོང་ཉིད་སྐྱེ་མེད་དུ་སལ་ལེ།
གདངས་འགག་མེད་མོས་གུས་སུ་ལམ་མེ་བའི་ངང་ནས། ཕྱག་དང་བསྐོར་བ་ལ་་་་་
སོགས་པ་བླ་མའི་ཞབས་ཏོག་ལ་བརྩོན་པས་དུས་འདའ་བར་བྱ་གསུངས།། ༈
གཉིས་པ་དངོས་གཞི་ལ། ཚོགས་བཤད་པ་རྣམས་ལྷན་ཅིག་སྐྱེས་པའི་ཆོས་གསུམ་་་་་
281

དང་༑ རྒྱུད་གསུམ་རྒྱས་བཤད་ལ་ཁྲིད་མི་མཛད། དེ་ལྟར་བྱས་པའི་ཚེ་སེམས་ཐག་
ཆོད་རྒྱུ་ཡེ་མི་འོང་བར། ལམ་འབྲས་མང་པོ་ཉན་ཀྱང་སྒོམ་ལ་བློ་རྩེ་གཏད་རྒྱུ་མ་བྱུང་་་་
ནས་ཕྱག་ཆེན་ནམ་ཞིག་ཞུ་ཟེར། རྟོགས་ལྡན་བླུན་པོ་ཅིའང་མི་ཤེས་པ་ཞིག་གི་རྩར་་་་
ཕྱིན༑ ཁ་ནག་དིང་ངེ་ལས་འོང་གིན་མི་གདའ་བ་འདི་ཡིན། ཁྲིད་མི་བྱེད་པའི་རྒྱུ་་་
མཚན་ཡང་སློབ་མ་ཚོགས་བཤད་ཀྱིས་བསྡུ་བའི་འོས་དེ་དག་ལ་ཟབ་མོའི་གནད་རྣམས་་་
སྦས་ནས་སྤམ་མེར་གཞག་པ་ཡིན་ནའང་། དེང་སང་ཚོགས་བཤད་པ་ཁ་རེས་ལྷ་་་་
ཅིག་སྐྱེས་པའི་ཆོས་གསུམ་ལ་སྒྲོ་འདོགས་བཅད་ནས་ཉམས་སུ་བླང་བའི་གནད་ཚོ་སྒོམ་་
པ་ཡིན་ཟེར། དཔེ་ཆའང་བཅོས་གདའ་སྟེ། རྗེ་བཙུན་ཆེན་པོའི་འཁོར་འདས་་་་་
དབྱེར་མེད་ཀྱི་འགྲེལ་པ་དང་། ཇོ་ལྕགས་མར་སེམས་ཐག་མ་ཆོད་ཀྱི་བར་སྒོམ་་་་་
གསུངས་པ་རེ་རེའི་འགབ་ཏུ་བྲིས་པ་དང་། རྗེ་ས་པཎ་གྱི་ཁྲིད་ཀྱི་དཀར་ཆག་དང་།
བརྡ་དོན་གསལ་བའི་ཐོར་དམིགས་རིམ་ལ་བགྲང་ཡོད་པས་དེ་དག་དང་དངོས་སུ་་་
འགལ༑ རང་ལུགས་སློབ་བཤད་ལ་རྩ་བའི་ཆོས་གསུམ་པོ་འདིའི་སྟེང་དུ་སེམས་ཐག་་
ཆོད་ངེས་བྱས་ཏེ་ངོ་སྤྲོད། ཉམས་སུ་བླང་བའི་གནད་གསུམ་གྱིས་ངོ་སྤྲོད་པའི་དོན་དེ་་་
བརྟན་ཅིང་བོགས་དབྱུང་། རྒྱུད་གསུམ་རྒྱས་བཤད་ཀྱིས་མཐར་ཐུག་པར་བྱེད་པ་ཡིན་་
པས༑ དེ་ཐམས་ཅད་ལ་ཁྲིད་དམིགས་མཛད་པ་ཡིན་གསུངས། དེའི་དང་པོ་ལ་རྒྱུ་་་
ལྷན་ཅིག་སྐྱེས་པའི་ཆོས་གསུམ་ཉམས་སུ་ལེན་པའི་ཐོག་མར་སྐྱབས་འགྲོ་སེམས་བསྐྱེད།
བླ་མའི་རྣལ་འབྱོར་རྣམས་སྔོན་དུ་གཏང་། རིག་པ་བརྗོད་མེད་དུ་བཞག་པའི་རྗེས་སུ།
ང་གསུང་ངག་རིན་པོ་ཆེ་ཞུས་སྒོམ་བྱེད་པ་ཡིན། དེའི་ནང་ནས་ཀྱང་འཁོར་འདས་་་་་
དབྱེར་མེད་ཀྱི་ལྟ་བ་སེམས་ཀྱི་སྟེང་དུ་སྒོམ་དགོས་པས། སེམས་འདི་ངོ་མ་ཤེས་ན་་་་་
མགར་བ་མཁས་ཀྱང་རྒྱུ་མེད་པར་བཟོ་མི་ཤེས་པ་བཞིན་དུ། བླ་མ་དང་གདམས་ངག་་་
ཁྱད་པར་འཕགས་ཀྱང་ཁྲིད་འདེབས་ཐེབས་མི་འདུག །རང་གི་སེམས་རང་གིས་མ་་་་
རྙེད་ན་གཞན་གྱིས་རྙེད་པའི་ཐབས་མེད་པས་ཁ་ནང་དུ་ལོག་ནས་སེམས་འཚོལ་བ་་་་་
བྱེད༑ དེའང་སེམས་དང་པོར་ཡོད་དམ་མེད། མེད་ན་ནི་བེམས་པོ་དང་ཁྱད་མེད་དུ་
282

འདུག་པ་ལས། ད་ལྟ་གྱ་གྱུ་ཧྲིག་ཧྲིག་འདུག་པ་འདི་ཡིན། ཡོད་པའི་ཚེ་ན་འཁོར་་་་
བའི་རྣམ་པར་ཡོད་དམ། མྱང་འདས་སུ་ཡོད། འཁོར་བའི་རྣམ་པར་ཡོད་ན་བེམས་་
པོར་ཡོད་དམ། ཤེས་པར་ཡོད་དམ། ལྡན་མིན་འདུ་བྱེད་དུ་ཡོད་དམ། དེས་་་་་
མཚོན་པའི་དབྱིབས་ཁ་དོག་ཇི་ལྟར་ཡོད། རང་གི་སྤྱི་བོ་ནས་རྐང་མཐིལ་གྱི་བར་གྱི་་་༌་
ལུས་ཀྱི་ཕྱི་ནང་། ཤ་ལྤགས། རུས་པ། ནང་ཁྲོལ། དོན་སྙིང་ནས་བཟུང་སྟེ་ཕྱི་
རོལ་གྱི་རི་ར་བ་ཁང་ཁྱིམ། མདོར་ན་སྣོད་བཅུད་གང་ལ་གནས། ཡང་ནས་ཡང་དུ་་
བསྐྱར་ཞིང་བཙལ། མ་རྙེད་པ་དང་། མདུན་གྱི་ནམ་མཁར་བླ་མ་སྔར་བཞིན་་་་་
བསམ༑ གསོལ་བ་ཤུགས་དྲག་པོས་ལུས་ངལ་མ་ཆད་ཀྱི་བར་དུ་གདབ། བླ་མ་་་་་
རང་ལ་བསྟིམ། ཡང་སྔར་བཞིན་བཙལ་ལ། རང་སེམས་འདི་འདྲ་ཞིག་འདུག་སྙམ་
དུ་ཐག་ཆོད་ཀྱི་ངེས་ཤེས་མ་སྐྱེས་ཀྱི་བར་དུ་སྒོམ་པར་བྱེད། དེ་ལྟར་བཙལ་བས་་་་་
སེམས་ལ་གཟུགས་དབྱིབས་སུ་གྲུབ་པ་ལྟ་བུ་རྙེད་རྒྱུ་མེད་མོད། སེམས་རྒྱུ་ཙམ།
རིག་ཙམ། ཡེར་ཙམ་འདི་ངོས་ཟིན་འོང་ལ། དེ་གསལ་བ་སེམས་ཀྱི་མཚན་ཉིད་་་་་
ཅེས་བྱ་བ་སེམས་ཀྱི་ཡོན་ཏན་སུམ་ཆ་གཅིག་མཐོང་བ་ཡིན། གསལ་བ་དེའི་ངོ་བོ་ལ་་་་
བལྟས་པའི་ཚེ། གང་དུ་ཡང་མ་གྲུབ་པའི་སྟོང་པ་ཉིད་དུ་ལྷང་ངེར་གནས་པ་ནི་སྟོང་པ་
སེམས་ཀྱི་རང་བཞིན་ཡིན། དེ་ལྟར་གསལ་བ་བཙལ་བས་མ་རྙེད་པ་དེ་ག་སྟོང་པ། །
སྟོང་པ་འཚོལ་མཁན་དེ་ག་གསལ་བ། གསལ་བ་དང་སྟོང་པ་འདིའོ་ཞེས་སོ་སོ་་་་་་
འབྱེད་མ་ཤེས་པ་ནི་ཟུང་འཇུག་གམ། བརྗོད་བྲལ་ལམ། བཅོས་མིན་སེམས་ཀྱི་ངོ་་
བོ་ཞེས་བྱ་བ་ཡིན། དེ་ལྟ་བུའི་སེམས་གསལ་སྟོང་ཟུང་འཇུག་བློའི་ཡུལ་ཐམས་ཅད་་་་
ལས་འདས་ཤིང་བརྗོད་པའི་མཐའ་ཐམས་ཅད་དང་བྲལ་བ་དེ་ཀ་གཞི་དུས་ཀྱི་ཀྱེ་རྡོ་རྗེ། །
འཁོར་འདས་དབྱེར་མེད། གཞི་དུས་ཀྱི་སངས་རྒྱས་ཞེས་བྱ་བ་ཡིན་ལ། དེ་ཉམས་་
སུ་ལེན་ཚུལ་ནི། བླ་མའི་ཐུགས་དང་རང་གི་སེམས་དབྱེར་མེད་དུ་འདྲེས་པའི་ངང་་་་་
ནས་རང་གི་སེམས་ལ་རང་གིས་བལྟས་པའི་ཚེ། གསལ་ཙམ། རིག་ཙམ། བྲེང་
ཙམ༑ གྲུ་ཙམ། ཡེར་ཙམ་དེ་ངོ་ཤེས་པར་བྱས་ལ། དེ་གའི་ངང་དུ་འཛིན་པ་་་་་་
283

ཞུགས་པར་ཇི་ཙམ་གནས་ཀྱི་བར་དུ་གཞག །རྣམ་རྟོག་ཅིག་གསར་དུ་ཐོལ་གྱིས་སྐྱེས་
བྱུང་བའི་ཚེ། རྣམ་རྟོག་དེ་དང་པོ་གང་ནས་བྱུང་། ཡུལ་དུས་རྣམ་པ་ཇི་ལྟ་བུར་བྱུང་་་་
བརྟགས་པས། གང་དུའང་མ་རྙེད་པ་ནི་སྐྱེ་བའི་རྒྱུས་སྟོང་པ། བར་དུ་རང་གི་ལུས་་་
ཀྱི་ཕྱི་ནང་སྣོད་བཅུད་འཁོར་འདས་ག་འདྲ་ཞིག་ན་ཚུལ་ཇི་ལྟ་བུས་གནས་བརྟགས་པའི་་་་
ཚེ་གང་ལའང་མི་གནས། གང་དུའང་མ་གྲུབ་པས་བར་དུ་གནས་པའི་ངོ་བོས་སྟོང་པ།
མཐར་འདི་འདྲ་བ་ཞིག་ཏུ་འགག་བྱ་བའམ། ཟད་སོང་བྱ་བ་མི་དམིགས་པས་མཐར་་་་
འགག་པའི་འབྲས་བུས་སྟོང་སྟེ། སྐྱེ་འགགས་གནས་གསུམ་དང་བྲལ་བའི་སྟོང་ཉིད་་་་
དུ་བཞུགས་པ་དེ་ངོ་ཤེས་པར་བྱས་ནས་རིག་པ་བཟོ་མེད་དུ་ཆམ་གྱིས་འཇོག །དེ་ལ་་་་་
སྤྱིར་འཇོག་སྒོམ་དང་། དཔྱད་སྒོམ་གཉིས་ལས། འདིར་སོ་སོར་རྟོག་པའི་ཤེས་་་་་
རབ་ཀྱིས་དཔྱད་ཅིང་བསྒོམ་པ་ཡིན། དེ་ལྟར་བྱས་ཀྱང་ཇི་ལྟ་བར་མ་བྱུང་ན། ཡང་་་
སྔར་བཞིན་བླ་མ་ལ་གསོལ་བ་གདབ། བླ་མའི་ཐུགས་དང་རང་སེམས་དབྱེར་མེད་དུ་་
འདྲེས་ཡོད་སྙམ་པ་དེ་གའི་ངང་དུ་འཛིན་པ་མ་ཞུགས་པར་ཆམ་མེར་འཇོག་པ་ནི་འཇོག་་་་
སྒོམ་སྟེ། དེ་གཉིས་སྤེལ་ཞིང་ཉམས་སུ་ལེན་པར་བྱེད། དེ་ལྟར་སྒོམ་པའི་ཚེ།
འཁོར་འདས་ཀྱི་ཆོས་ཐམས་ཅད་ནི་སེམས་སུ་འདུས་པར་འདུག །སེམས་གསལ་སྟོང་
ཟུང་འཇུག་དེ་ལྟ་བུ་ཡིན་ན། ཕྱི་རོལ་གྱི་སྣང་བ་ཟ་ཟིར་ཇི་སྙེད་པ་འདི་དག་ཇི་ལྟར་་་་་
ཡིན་སྙམ་དུ་ལོག་རྟོག་སྐྱེ་བ་སྲིད་པས། དེ་སེལ་བ་ལ། སྤྱིར་འཁོར་བའི་ཆོས་་་་་
ཐམས་ཅད་ལ་གནས་ཚུལ་གྱི་དབང་དུ་བྱས་པ་དང་། སྣང་ཚུལ་གྱི་དབང་དུ་བྱས་པ་་་་
གཉིས་ལས། གནས་ཚུལ་ནི། རང་བཞིན་གསལ་དང་སྟོང་པ་ཟུང་འཇུག་ལས། །
ཞེས་གསུངས་ཏེ། སྔར་བཤད་པ་ལྟར་སེམས་གསལ་སྟོང་ཟུང་འཇུག་གཞི་དུས་ཀྱི་་་་
སངས་རྒྱས་ཀྱེ་རྡོ་རྗེ་ཡིན་པ་ལ་ཡིན་པར་ངོ་མ་ཤེས་པ་དེ་ཀ་ལྷན་ཅིག་སྐྱེས་པའི་དབང་་་་
གིས་སྣང་ཚུལ་གྱི་དབང་དུ་བྱས་ན། འཁོར་བའི་གནས་ལུས་ལོངས་སྤྱོད་སྣ་ཚོགས་སུ་་
ཤར་བ་ཡིན་ལ། ཤར་ཚུལ་ཡང་། ཉོན་མོངས་རླུང་དང་ཡེ་གེ་རྩ་དང་ཁམས། །
ནད་གདོན་རགས་པ་རེ་རེའང་གསུམ་གསུམ་སྟེ། ། ཉི་ཤུ་རྩ་བདུན་རྒྱུ་ཡི་ལྷན་སྐྱེས་་་་་
284

ཡིན༑ །ཞེས་གསུངས་ཏེ། དེ་ལྟར་སེམས་གསལ་སྟོང་ཟུང་འཇུག་གཞི་དུས་ཀྱི་ཀྱེ་་་
རྡོ་རྗེ་ཡིན་པ་ལ་ཡིན་པར་ངོ་མ་ཤེས་པ་དེ་ཀ་ལྷན་ཅིག་སྐྱེས་པའི་མ་རིག་པ་ཞེས་བྱ་་་་་་
གཏི་མུག་ཡིན་ལ། དེ་ལྟར་བརྗོད་བྲལ་དུ་ངོ་མ་ཤེས་པས་ངའམ་བདག་ཏུ་འཛིན་་་་་་
བྱུང་༑ དེ་ལྟར་བདག་གྲུབ་ཙ་ན། དེ་ལ་ལྟོས་པའི་གཞན་འབྱུང་བ་ཆོས་ཉིད་ཡིན་་་་་
པས་བདག་ལ་ཆགས་པ་དང་། གཞན་ལ་སྡང་བ་ཞེས་བྱ་བའི་འདོད་ཆགས་ཞེ་སྡང་་་་
གཉིས་འབྱུང་སྟེ། རྩ་བའི་ཉོན་མོངས་པ་གསུམ་ནི་ཉོན་མོངས་པའི་ཉོན་མོངས་པ་ཞེས་
བྱ༑ དེ་དག་གི་ཡོན་ཏན་དུ་ང་རྒྱལ་དང་སེར་སྣ། ཕྲིན་ལས་སུ་ཕྲག་དོག །་་་་
ལས་གྱེས་པའི་རྩ་ཉོན་དྲུག ། ཉེ་ཉོན་ཉི་ཤུ་སོགས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་་་་
གི་ལྡོག་ཕྱོགས་སུ་གྱུར་པའི་ཉོན་མོངས་པ་བརྒྱད་ཁྲི་བཞི་སྟོང་། དེ་ལས་གྱེས་པའི་་་་་་
ཉོན་མོངས་པའི་སྒོའམ། སྦུབས་བརྗོད་ཀྱིས་མི་ལང་བ་གྲུབ། དེ་ལྟར་སེམས་ལ་་་་་
ཉོན་མོངས་པ་གྲུབ་པས་དེ་གཡོ་བྱེད་ཀྱི་རླུང་ལང་། དེའང་ཟུང་འཇུག་ལ་བདེན་ཞེན་་་་
ཞུགས་པས་གཏི་མུག །དེ་གཡོ་བྱེད་རླུང་གནས་པ། གསལ་བ་འཁྲུལ་པས་འདོད་་་་
ཆགས༑ རླུང་འཇུག་པ། སྟོང་པ་འཁྲུལ་པས་ཞེ་སྡང་། རླུང་ལྡང་བ། དེ་ལས་་་་
གྱེས་པའི་གཞི་རྩ་བའི་རླུང་ལྔ། ཡན་ལག་གི་རླུང་བཅུ། ལས་རླུང་ཉི་ཁྲི་ཆིག་སྟོང་་་་
དྲུག་བརྒྱ། མཐར་རྣམ་རྟོག་ཇི་སྙེད་པའི་གྲངས་དང་མཉམ་པའི་བར་དུ་གྱེས། ཡི་་་
གེ་ཞེས་པས་སྤྱིར་ཡི་གེ་དངོས་ནི་བརྗོད་པའི་གདངས་ཡིན་ལ། དེའི་རྟེན་རྩ་འཁྱོག་་་་
པའི་དབྱིབས་ལའང་ཡི་གེར་འཇོག་པ། དཔེར་ན་པི་ཝཾ་གླིང་བུ་ལ་སོགས་པའི་སྐད་་་་་
སྐྱེས་བུའི་དབུགས་དང་སོར་མོའི་རྩོལ་བ་སོགས་ལས་བྱུང་བ་ཡིན་ནའང་། དེའི་རྟེན་
པི་ཝཾ་གླིང་བུ་ཡིན་པས་དེའི་སྐད་ཅེས་འཇོག་པ་བཞིན། དེའང་ཐོག་མར་མ་ལས་ཐོབ་་
པའི་ཐིག་ལེའི་དྭངས་མ་ཨ་ཐུང་ཤད་ཀྱི་རྣམ་པ་ཡི་གེ་ཐམས་ཅད་ཀྱི་ཐོག་མར་གྲུབ།
དེ་ལས་ཨོཾ་ཧཱུྃ། དེ་ལས་ཨ་ཀ་ཙ་ཊ་ཏ་པ་ཡ་ཤ །དེ་ལས་གྱེས་པ་ཨཱ་ལི་ཀཱ་ལི་དང་།
པུ་ཛ་ཨོ་ཨ་སོགས་མཐར་གྲངས་མེད་པའི་བར་དུའང་གྲུབ། རྩི་དང་ཞེས་པའི་དོན་་་་་
དེའང་བར་དོའི་སེམས་ཅན་མངལ་དུ་ཉིང་མཚམས་སྦྱོར་པ་དེའི་ཚེ། ལས་ཀྱི་དབང་་་་
285

གིས་མེད་བཞིན་དུ་ཕ་མ་ཉལ་པོ་བྱེད་པ་མཐོང་བ་ན། ཕོར་སྐྱེ་ན་ཕ་ལ་སྡང་ཞིང་མ་ལ་་
ཆགས༑ མོར་སྐྱེ་ན་དེ་ལས་ལྡོག་པའི་ཆགས་སྡང་དྲག་པོས་མཚམས་སྦྱར། ཕ་་་
ཁའམ་བཤང་ལམ་ནས་ཞུགས། ཁམས་དཀར་པོ་ཉིད་དྭངས་ཀྱི་སུམ་དྭངས་འབྲུ་་་་
གསུམ་གྱི་སྒྲ་དང་བཅས་པ་དང་ལྷན་ཅིག་ཏུ་རྡོ་རྗེ་ནས་མའི་པདྨར་ཐོན། མའི་ཁམས་་་
དམར་པོ་ཉིས་དྭངས་ཀྱི་སུམ་དྭངས་འབྲུ་གསུམ་གྱི་སྒྲ་དང་བཅས་པ་དང་འདྲེས་ནས།
ཁམས་དཀར་དམར་གྱི་བར་དུ་ཚུད་པའི་ཚེ་འོད་གསལ་དུ་ཐིམ། དེ་ལ་དེར་ངོ་མ་ཤེས་
པ་དེ་ཀ་ལྷན་ཅིག་སྐྱེས་པའི་མ་རིག་པར་སོང་ནས་རྩ་དབུ་མ་རྟ་རྔ་བརྒྱར་གཤགས་པའི་་་་
ཚད་ཙམ་ཞིག་ཆགས། དེ་ནས་གསལ་བ་དེ་ལ་བདེན་ཞེན་ཞུགས་པས་རྐྱང་མ།
སྟོང་པར་བདེན་ཞེན་ཞུགས་པས་རོ་མ། དེ་ནས་རིམ་གྱིས་གཟུང་འཛིན་རྣམ་རྟོག་་་་
རགས་ཇེ་རགས་ལ་སོང་བ་དང་མཉམ་པོར་འཁོར་ལོ་བཞི། བྱང་སེམས་འབབ་པའི་་་་
རྩ་སོ་གཉིས། རྩེ་ཕྲན་སྟོང་ཕྲག་བདུན་ཅུ་རྩ་གཉིས། མཐར་བ་སྤུ་བྱེ་བ་ཕྲག་ཕྱེད་་་་
དང་བཞིའི་གྲངས་དང་མཉམ་པའི་རྩའི་ཚོགས་ཤར། ཁམས་ཞེས་པ་ཕྲ་བ་ཁམས་ཉིང་
དྭངས་ཀྱི་སུམ་དྭངས་ཁམས་དཀར་དམར་གཉིས་ཏེ་གསུམ། དེ་ལས་གྱེས་པ་བདུད་་་་
རྩི་ལྔ། སོ་དང་སེན་མོ་བསྐྱེད་པ་སོགས་ཁམས་སོ་གཉིས། མཐར་བ་སྤུའི་བུ་ག་་་་
ཐམས་ཅད་ལ་རྩྭ་སྐྱ་ཁའི་ཟིལ་པའམ། བྱ་ཀོ་ཀ་ལི་ཀའི་མགྲིན་པ་ལྟར་འོད་ཀྱི་རང་་་་་
བཞིན་དུ་ཆགས་པ། རགས་པ་ཞེས་པ་དེ་ལྟར་མངལ་དུ་ཟླ་བ་དགུའམ་བཅུ་ལ་སོགས་
པར་རིམ་གྱིས་ལུས་གྲུབ་ནས། བཙའ་བའི་དུས་ལ་བབ་པ་ན་ལས་ཀྱི་རླུང་གིས་་་་་་
འཕུལ་ཏེ་བཙས་ནས། ལུས་རགས་པ་དབང་རྟེན་ཁོག་པ་ཞེས་བྱ་བ་འདི་ལྟ་བུ་ཐམས་་
ཅད་ཀྱིས་མཐོང་པའི་ཡུལ་དུ་ཤར། ཡི་གེ་དང་རླུང་ཇེ་རགས་ལ་ངག་རགས་པ་སྐད་ཀྱི་
གདངས་སྣ་ཚོགས་སུ་ཤར། །ཡིད་རགས་པ་འཁོར་བའི་འཁྲུལ་སྣང་ལ་སྤྱོད་པའི་རྣམ་
རྟོག་གྲངས་མེད་པ་དང་བཅས་པ་འདི་ཤར་བ་ཡིན་གསུངས། ནད་གདོན་ཞེས་པ་དེ་་་་
ལྟར་རགས་པ་དེ་ལྟ་བུ་གྲུབ་པའི་ཚེ། ལུས་ལ་ན་ཚ་དང་སེམས་ལ་སྡུག་བསྔལ་སྐྱེད་་་་་
པར་བྱེད་པའི་ནད་གདོན་ཡང་མེད་བཞིན་དུ་འཆར་བ་ཡིན་ཏེ། ཕོ་གདོན། མ་་་་་
286

གདོན་༑ ཀླུ་གདོན་གསུམ། དེ་དག་ཉིས་བསྡོངས་དང་སུམ་བསྡོངས་ཏེ་ལྔ། ད་་་་
ལས་གྱེས་པ་བྱིས་པའི་གདོན་ཆེན་བཅོ་ལྔ། བགེགས་རིགས་སྟོང་ཕྲག་བརྒྱད་ཅུ།
གདོན་རིགས་སུམ་བརྒྱ་དྲུག་ཅུ་སོགས་ཤར། ནད་ཁྲག་མཁྲིས། རླུང་། བད་་་་་
ཀན་གསུམ། གཉིས་ལྡན་པ། གསུམ་འདུས་པ་སྟེ་ལྔ། དེ་ལས་གྱེས་ནས་ནད་་་་
རིགས་བཞི་བརྒྱ་རྩ་བཞི་ལ་སོགས་གྲངས་མེད་པའི་བར་དུ་ཤར་བ་ཡིན། དེ་ལྟར་ན་་་་
གདུགས་ནམ་མཁའ་ལ་འཕྱར་བའི་གྲིབ་མ་ས་གཞི་ལ་བབས་པའི་ཚུལ། སེམས་་་་་
གསལ་སྟོང་ཟུང་འཇུག་གསུམ་རང་ངོ་མ་ཤེས་པར་གསལ་བ་ལ་བདེན་ཞེན་ཞུགས་པས་
སྒྲོ་འདོགས། སྟོང་པ་ཕྱད་ཆེད་དུ་བཟུང་བས་སྐུར་བ་འདེབས། ཟུང་འཇུག་ལ་ཐ་་་
དད་དུ་ཞེན་པའི་དབང་གིས་ཅུང་ཟད་ཀྱང་གྲུབ་པ་མེད་བཞིན་དུ་གསལ་བ་འཁྲུལ་་་་་་
ལས་བརྒྱད་ཚན་གཅིག །སྟོང་པ་ལས་བརྒྱད་ཚན་གཅིག །ཟུང་འཇུག་ལས་བརྒྱད་
ཚན་གཅིག་སྟེ་ཉེར་བཞི། གསལ་སྟོང་ཟུང་འཇུག་གསུམ་དང་བཅས་པའི་ཉི་ཤུ་རྩ་་་་
བདུན་པོ་འདི་ཤར་བ་ཡིན་གསུངས། ཉམས་སུ་ལེན་པའི་ཚུལ་ནི། བླ་མ་དང་རང་་་
སེམས་བསྲེས་པའི་རྗེས་སུ། སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་་་་་
ཅད་རང་གི་སེམས་ལས་ལོགས་སུ་གྲུབ་པ་མི་འདུག །ཁྱད་པར་འཁོར་བའི་འཁྲུལ་་་་་
སྣང་གནས་ལུས་ལོངས་སྤྱོད་སྣ་ཚོགས་སུ་ཤར་བ་འདི་སེམས་གསལ་སྟོང་ཟུང་འཇུག་་་་
གསུམ་འཁྲུལ་པ་ལས་ཤར་བ་འདུག་སྙམ་དུ། གོང་དུ་བསྟན་པ་ལྟར་ཕར་སྤྲོས་ཏེ། །
དེ་དག་རེ་རེ་བཞིན་གསལ་སྟོང་ཟུང་འཇུག་ཏུ་ཐག་གཅད་ཅིང་བརྗོད་མེད་དུ་གཞག །
ཡང་འཁོར་བའི་ཆོས་ཐམས་ཅད་བསྡུ་ན་ཉི་ཤུ་རྩ་བདུན་པོ་དེར་འདུས། དེ་དག་ཀྱང་་་་
བསྡུ་ན་དུག་གསུམ་དུ་འདུ། དེ་དག་ཀྱང་གསལ་སྟོང་ཟུང་འཇུག་ཏུ་འདུ། གསལ་་་་་
སྟོང་གཉིས་ཀྱང་གསལ་བས་སྟོང་པ་མི་འདོར། སྟོང་པས་གསལ་བ་མི་འདོར་བས་་་་་
ཟུང་འཇུག །དེའི་ངོ་བོ་བརྗོད་བྲལ་དེ་གའི་ཐོག་ཏུ་འཛིན་པ་མ་ཞུགས་པར་ཅམ་མེར་་་་
འཇོག ་ཡང་གསོལ་བ་བཏབ་ཅིང་མཉམ་པར་འཇོག་པ་སོགས་སྔར་བཞིན་བྱེད། །
དེ་ལྟར་ལྷུན་གྲུབ་ལེགས་པར་རྟོགས་གྱུར་ན། ། འཁོར་འདས་རྒྱུ་འབྲས་མཚན་ཉིད་་་་་
287

ཤེས་འགྱུར་ཞིང་། ། ཕྱི་ནང་རྟེན་འབྲེལ་ཀུན་ཀྱང་ལེགས་རྟོགས་ནས། །ནད་གདོན་་
མ་ལུས་ཚར་གཅོད་བྱེད་པར་འགྱུར། །ཞེས་གསུངས་ཏེ། དེའང་སྣང་བ་སེམས་་་་་
ཡིན་ཟེར་བ་རྒྱལ་པོ་དང་ལུང་གིས་དབང་ཆེ་མ་ཡིན་པ། སྣང་བ་སེམས་ཡིན་པའི་ཡིན་
ཚུལ་དེ་ལྟ་བུ་ཞིག་ངོ་སྤྱོད་པས་སྣང་བ་སེམས་སུ་རྟོགས་པ་ཞིག་འབྱུང༌། དེ་ལ་བརྟེན་་་་
ནས་འཁོར་བ་སྦྱང་གཞི་དང་། སྦྱངས་འབྲས་མྱ་ངན་ལས་འདས་པའི་རྒྱུ་འབྲས་མཚན་
ཉིད་ཐམས་ཅད་ལེགས་པར་ངོ་ཤེས། དེའི་མཐུས་ཕྱི་ནང་གི་རྟེན་འབྲེལ་ཐམས་ཅད་་་་
རྟོགས་པ་ཞིག་འབྱུང་ལ། དེ་ལ་བརྟེན་ནས་འཁོར་བའི་སྡུག་བསྔལ་དང་། རྣམ་་་་་
རྟོག་ཐམས་ཅད་བུན་ལོང་གིས་སོང་ནས་དེ་དག་གིས་མི་རྫི་བར་སྣང་བ་ཐམས་ཅད་བདེ་་
ཆེན་གྱི་ཡེ་ཤེས་སུ་འཆར་བ་ཞིག་ངེས་པར་འབྱུང་བས། སྣང་བ་སེམས་སུ་ངོ་སྤྲོད་་་་
འདི་ཁེ་ཆེ་བ་ཡིན། སེམས་རྐྱང་པ་ཙམ་ངོ་སྤྲད་ན། ཁོ་རང་རྐྱང་འདེད་བྱས་དུས་་་
འོང་འོང་འདྲ་མོ་ཡིན་པ་ལ། ཡུལ་དང་འཕྲད་པའི་ཚེ་རྐྱེན་མི་ཐུབ་པ་ཀ་མང་སྟེ།
དེང་སང་ལོ་མང་པོ་རི་ལ་བསྡད། དཔེ་མེད་ཀྱི་ཐུགས་དམ་པར་བྱེད་པ་ཚོ་ཡུལ་དུ་་་་
སླེབས་ཙ་ན། འདོད་ཆགས་ཞེ་སྡང་སེར་སྣ་ཚུན་ཕལ་བ་ལས་ཀྱང་བརྒྱ་འགྱུར་གྱིས་ཆེ་་
བ་བྱས། རྫི་ཆོམ་མེ་བའི་ངང་ལ་འགྲོ་ཡིན་གདའ་བ་འདི་རྣམས་སྣང་བ་སེམས་སུ་་་་
མ་འཕྲོད་པའི་སྐྱོན་དུ་གདའ། རྗེ་ས་པཎ་གྱིས། སེམས་རྐྱང་པ་ངོ་སྤྲོད་པ་མུ་སྟེགས་
ཀྱི་ལུགས་ཡིན་གསུངས་པ། ཕྱག་ཆེན་སོགས་མུ་སྟེགས་ཀྱི་ལུགས་རང་ཅི་སྟེ་ཡིན། །
འོན་ཀྱང་འདི་འདྲའི་ཚོད་ན་ཅུང་མི་ཟབ་པར་གདའ་གསུངས། དེ་ལྟར་རྟོགས་པའི་ཚེ་
ནད་ཁྲག་མཁྲིས་བྱུང་བ་ན། གསལ་བ་ལ་བདེན་ཞེན་ཞུགས་པའི་འཁྲུལ་སྣང་ཡིན་་་་་
པས༑ ཐོག་མར་ནད་དེའི་ཟུག་གཟེར་སོགས་གསལ་བཏབ་སྟེ་གསལ་བ་ངོས་བཟུང་།
དེ་ནས་དེ་གཉིས་ཀྱི་འབྱུང་གནས་རྩད་བཅད་ནས་མ་རྙེད་པའི་ངང་དུ་བཞག་པས་གསལ་
བ་ལ་སྟོང་པའི་རྒྱས་བཏབ་པས་ཟུང་དུ་ཆུབ་པ་ན། ནད་དེ་གཞི་མེད་དུ་འགྲོ། དེ་
བཞིན་དུ་རླུང་གི་ནད་ལ་ཐོག་མར་ནད་དེ་སྟོང་པར་ཐག་གཅད། དེ་ནས་ཟུག་དེའི་རྣམ་
པ་གསལ་བཏབ་ནས། དེ་གའི་ངང་དུ་འཇོག་པ་ནི་སྟོང་པ་ལ་གསལ་བའི་རྒྱ། བད་་
288

ཀན་གྱི་ནད་ནི་ཟུང་འཇུག་ལ་བདེན་འཛིན་ཞུགས་པའི་འཁྲུལ་སྣང་ཡིན་པས། ཐོག་་་་
མར་གསལ་བ་ངོས་གཟུང་། དེ་ལ་སྟོང་པའི་རྒྱས་གདབ། དེ་ལ་གསལ་བའི་རྒྱས་་་
བཏབ་སྟེ་རྒྱ་སུམ་སྦྲག་གམ། ཟུང་འཇུག་ལ་ཟུང་འཇུག་གི་རྒྱས་འདེབས། དེ ་
མཚོན་པའི་གདོན་གསུམ་ལའང་། དེ་ལྟར་ཉམས་སུ་བླངས་པས་ནད་གདོན་ཐམས་་་་
ཅད་རང་གྲོལ་དུ་འགྱུར་བ་ཡིན། གཙོ་བོར་སྔར་བཤད་པ་ལྟར་བླ་མའི་བྱིན་རླབས་ཁོ་་
ན་ལ་རེ་བ་ཡིན་པས། བླ་མ་ལ་སྙིང་ཁོང་རུས་པའི་གཏིང་ནས་ཉིན་མཚན་ངོ་མི་ཤེས་་་
པའི་ཚུལ་དུ་གསོལ་བ་འདེབས་ནུས་ན། ནང་ནས་རང་བྱུང་གི་ཚུལ་དུ་འཆར་བ་ཡིན།
དེ་ལྟར་མ་ཡིན་པའི་དཔེ་ཉོག་བལྟས་པའི་བཤད་ཡམས་དེ་ལ་དོན་སྤྱིའི་ཚུལ་གྱི་ལམ་་་་་
ལམ་ཡུལ་ལེ་བ་ཞིག་ལས་མི་འོང་། དེ་ཙམ་གྱིས་ཀྱང་འཁོར་བ་ཧྲུལ་པོར་བྱེད་མོད།
ཟུང་འཇུག་གི་གོ་འཕང་ཐོབ་པ་ལ་རྒྱུད་ལ་སྐྱེས་པ་ཞིག་དགོས། སྐྱེ་ཚུལ་ཡང་རྗེ་་་་་་
པཎ་གྱིས། ངེད་ཀྱི་ཕྱག་རྒྱ་ཆེན་པོ་ནི། །དབང་ལས་བྱུང་བའི་ཡེ་ཤེས་དང༌། །
རིམ་པ་གཉིས་ཀྱི་ཏིང་འཛིན་ལས། །བྱུང་བའི་རང་བྱུང་ཡེ་ཤེས་ཡིན། །ཞེས་་་་་
གསུངས་པ་ལྟར། དབང་པོ་ཡང་རབ་ལ་དབང་དུས་སུ་མཐོང་ལམ་རྣམ་པར་མི་རྟོག་་་་
པའི་ཡེ་ཤེས་ནས། བཅུ་གསུམ་རྡོ་རྗེ་འཛིན་པའི་སའི་བར་དུ་སྐྱེ་བ་ཡིན་མོད།
འབྲིང་མན་ཆད་ལ་ཡེ་ཤེས་ཕབ་པ་དང་དབང་གསུམ་པ་སོགས་ཀྱི་སྐབས་སུ་མཚོན་བྱེད་་་་
དཔེའི་ཡེ་ཤེས་སྐྱེ་བ་དེའི་རྒྱུན་བསྐྱང་བའི་ཕྱིར། གཞི་དམ་ཚིག་དང་སྡོམ་པ་ལ་གནས་་
པའི་ངང་ནས། བསྐྱེད་རྫོགས་ཀྱི་རྣལ་འབྱོར་ཚུལ་བཞིན་ཉམས་སུ་བླངས་པས།
ནང་ནས་རང་བྱུང་གི་ཚུལ་དུ་སེམས་ཉིད་ལྷན་ཅིག་སྐྱེས་པའི་ཡེ་ཤེས་རྗེན་པར་འཆར་བ་
ཡིན་ལ། དེ་ཉིད་གཅིག་དུ་བྲལ་གྱི་རིགས་པས་དཔྱད་ནས་བསྒྲུབ་པའམ། དོན་་་་་
སྤྱིའི་གོ་ཡུལ་ལྟ་བུ་བློས་བྱས་པ་མིན་པས། རང་བྱུང་གི་ཡེ་ཤེས་ཞེས་བྱ་བ་ཡིན།
མདོར་ན་བླ་མ་དུས་གསུམ་སངས་རྒྱས་ཐམས་ཅད་ཀྱི་ངོ་བོར་ཐག་གཅོད་ལ་ངེས་ཤེས་་་་
བསྐྱེད༑ གསོལ་བ་ཤུགས་དྲག་ཏུ་གདབ། བླ་མ་དང་རང་སེམས་འདྲེས་པའི་ངང་དུ་
འཛིན་མེད་དུ་འཇོག་པ་འདི་ཀ་གོམས་པས། ཇི་ཞིག་ན་མཚན་མ་དང་རྣམ་པར་རྟོག་་་་
289

པ་ཐམས་ཅད་ཉལ་གྱིས་ཞི་བ་ཞི་གནས། དེ་ལྟར་གཟུང་འཛིན་གྱི་རྣམ་རྟོག་འགག་པ་
དེའི་ཚེ། སེམས་གཉུག་མའི་རང་ངོ་རྗེན་པར་མི་མཐོང་ཁ་མེད་ཡིན་པའི་ཕྱིར་ཞི་ལྷག་་་
ཟུང་འཇུག་གི་ཏིང་ངེ་འཛིན་རྒྱུད་ལ་སྐྱེ་བ་ཡིན། དེའང་རྗེ་ས་པཎ་གྱིས་སྒོམ་ཆེན་ཕྲུ་་་
མའི་དྲིས་ལན་དུ། ཞི་ལྷག་སྐྱོན་ཅན་གསུམ་དང༌། སྐྱོན་མེད་གཉིས་གསུངས་པ་་་་
ལས༑ འདིར་ཕྱི་མ། མཚན་རྟོག་ཉེར་ཞིའི་ཞི་གནས་དང་། །བདེ་སྟོང་ཟུང་་་་་་
འཇུག་ལྷག་མཐོང་གཉིས། །ཞེས་གསུངས་པ་དེ་ཡིན་ལ། བདེ་སྟོང་ཟུང་འཇུག་ག་་་་
དོན་ཡང་། སེམས་གཉུག་མ་འཁོར་བའི་སྡུག་བསྔལ་ཐམས་ཅད་དང་བྲལ་བ་ནི་བདེ་་་
བ༑ དེའི་ངོ་བོ་སྟོང་པ་ཉིད་དེ་ཟུང་འཇུག་དེ་ཡིན། དེས་ན་སྣང་གསུམ་གྱི་སྐབས་ཀྱི་
ཞི་ལྷག་དེ་ལེགས་པོ་ལོས་ཡིན་ནའང་། སྣང་བ་སེམས་ཡིན་པ་སོགས་རིགས་པས་་་་་
སྒྲུབ་པ་ཙམ་ཡིན། འདིར་ཐབས་ཁྱད་པར་ཅན་ལ་བརྟེན་ནས་རང་བྱུང་དུ་ཤར་བ་ཡིན་
པས་ཁྱད་པར་ཤིན་ཏུ་ཆེ་ཞིང་། དྲིལ་དྲིལ་ན། བླ་མེད་རྡོ་རྗེ་ཐེག་པའི་དགེ་སྦྱོར་་་་་
ཐམས་ཅད་མཚོན་བྱེད་དཔེའི་ཡེ་ཤེས་སུ་ཤར་བ་ཞིག་དགོས་གསུངས། གཉིས་པ་་་་
ལམ་ལྷན་ཅིག་སྐྱེས་པའི་ཆོས་གསུམ་ནི། སྨིན་བྱེད་སྔོན་དུ་སོང་ནས་བསྒྲུབ་པའི་ལམ། །
བསྐྱེད་དང་རྫོགས་དང་ཡེ་ཤེས་རྣམ་གསུམ་ལ། །ཞེས་གསུངས་ཏེ། དེ་ལྟར་གསལ་
སྟོང་ཟུང་འཇུག་རང་ངོ་མ་ཤེས་པས་འཁོར་བའི་གནས་ལུས་སྣ་ཚོགས་སུ་ཤར་བ་དེ་ཉིད།
སྦྱོང་བྱེད་ཀྱི་ལམ་ནི་སྨིན་བྱེད་ཀྱི་དབང་ཚད་ལྡན་སྔོན་དུ་སོང་ནས། གསལ་བ་ལམ་དུ་
བྱེད་པ་བསྐྱེད་རིམ། སྟོང་པ་ལམ་དུ་བྱེད་པ་རྫོགས་རིམ། ཟུང་འཇུག་ལམ་དུ་བྱེད་་་་
པ་དེ་གཉིས་བསྒོམས་པ་ལས་སྐྱེས་པའི་ཡེ་ཤེས་དང་གསུམ། དེ་འདྲ་རེ་རེ་ལ་གསུམ་་་
གསུམ་སྟེ། དེ་ལ་གསལ་བའང་གསལ་སྟོང་ཟུང་འཇུག་གི་བདག་ཉིད་ཡིན་པའི་ཕྱིར།
དེ་ལ་གནད་དུ་བསྣུན་པའི་ཐབས་བསྐྱེད་རིམ་ལ་རྟེན་དང་བརྟེན་པར་བཅས་པའི་དཀྱིལ་་
འཁོར་གསལ་སིང་གིས་བསྒོམ་པ་ནི་གསལ་བ་ལམ་དུ་བྱེད་པ། ཁམས་གསུམ་སྣོད་
བཅུད་སྲུང་འཁོར་ལ་བསྡུ་བ་ནས། ནཱ་དའང་མི་དམིགས་པར་འཇོག་པའི་བར་ནི་སྟོང་
པ་ལམ་དུ་བྱེད་པ། དེའི་ངང་ལ་ཆུ་ལས་ཉ་ལྡང་བའི་ཚུལ་གྱིས་ལྷར་ལངས་པ་ནི་ཟུང་་་་
290

འཛམ་འཇུག་ལམ་དུ་བྱེད་པ་ཡིན་ལ། དེས་མཚོན་ནས་རྫོགས་རིམ་ལའང་ལུས་རྫོགས་པ།
rསངག་རྫོགས་པ། ཡིད་རྫོགས་པ་གསུམ། དེ་དག་གི་རྩ་གསུམ་འཁོར་ལོ་ལྔ་བསྒོམ་་་་
པ༑ སྦྱོར་བ་འདུ་ཤེས་གསུམ་ལྡན་ནི་གསལ་བ། དེའི་རང་བཞིན་སྟོང་པ། དེ་་་་་
གཉིས་དབྱེར་མེད་པ་ནི་ཟུང་འཇུག །དེ་ལས་སྐྱེས་པའི་ཡེ་ཤེས་ཀྱང་ཉམས་ལྔ་གསུམ་་
བཅོ་ལྔ་སོགས་དཔག་ཏུ་མེད་ཀྱང་། བསྡུ་ན་རང་དང་སྣོད་བཅུད་ལྷར་གསལ་བ་་་་་
མཚན་ཉིད་གསལ་བའི་རང་བཞིན། གང་དུའང་མ་གྲུབ་པའི་སྟོང་པ་ནམ་མཁའི་་་་་
དབྱིངས་ལྟ་བུ་ལ་ལམ་གྱིས་གནས་པ་ནི་རང་བཞིན་སྟོང་པའི་ཏིང་ངེ་འཛིན། དུ་བ་ལ་་
སོགས་པའི་རྟགས་ལྔ་དང་། རྟགས་ཀྱི་རྟགས་ལྔ་ལ་སོགས་པ་འོད་གསལ་གྱི་འཆར་་་་
སྒོ་ཇི་སྙེད་པ་ནི་ངོ་བོ་ཟུང་འཇུག་གི་ཉམས་ཡིན་ལ། མདོར་ན་སེམས་གསལ་སྟོང་ཟུང་
འཇུག་གཞི་དུས་ཀྱི་ཀྱེ་རྡོ་རྗེ་ཡིན་པ་ལ་ཡིན་པར་ངོ་མ་ཤེས་པའི་འཁོར་བའི་འཁྲུལ་སྣང་་་
འདི་དག །སྦྱོང་བྱེད་ལམ་གྱི་གསལ་སྟོང་ཟུང་འཇུག་དེ་ལྟ་བུས་སྦྱོངས་པས་གསལ་་་་་
སྟོང་ཟུང་འཇུག་གི་ཉམས་སྐྱེ་བ་ནི་ལམ་གྱི་ཀྱེ་རྡོ་རྗེ་ཡིན་ལ། དེ་ཉིད་འབྲས་དུས་བཅུ་་
གསུམ་རྡོ་རྗེ་འཛིན་པའི་ས་ལ་བཞུགས་པའི་ཀྱེ་རྡོར་ཐག་བཅད་དེ་ངེས་ཤེས་བསྐྱེད་ཅིང་་་
ལམ་དུ་བྱས་པས་ཞེན་པས་ཞུགས་ན་འབྲེལ་བས་མི་བསླུ་བའི་ལམ་ཞེས་བྱ་བ་ན་་་་་
མཁའ་ལ་ཟླ་བ་ཡོད་པའི་གནད་ཀྱིས་ཆུ་ནང་དུ་ཟླ་བ་འཆར་བ་ལྟར། འབྲས་དུས་ཀྱི་་
སངས་རྒྱས་ཡོད་པའི་བྱིན་རླབས་ཀྱིས་ལམ་དུས་ཀྱི་སྣང་བ་འཆར་བས་ན། གས་་་་་
སྔགས་པ་འབྲས་བུ་ལམ་དུ་བྱེད་པ་ཞེས་བྱ་བ་ཡིན། མདོར་ན་དེ་ལྟར་བསྒོམས་པས་་་་
འཁོར་བའི་རྣམ་རྟོག་རྣམས་ཇེ་སྲབ་ཇེ་སྲབ་ལ། ཉམས་ཀྱི་སྣང་བ་ཇེ་གསལ་ཇེ་་་་
གསལ་དུ་འགྱུར། དེ་ཉིད་འབྲས་དུས་ཀྱི་ཡེ་ཤེས་སུ་གནས་གྱུར་ནས། ཀུན་གཞིའི་
སྟེང་གི་གློ་བུར་གྱི་དྲི་མ་དབྱིངས་སུ་དག་ནས་གསལ་སྟོང་ཟུང་འཇུག་གི་རང་ངོ་རྗེན་པར་་
མཐོང་བ་ནི་འབྲས་བུ། གཞི་ལམ་འབྲས་བུ་གསུམ་དབྱེར་མེད་པའི་དོན་ཡང་དེ་ཡིན།
སྤྱིར་སྦྱང་གཞི་དང་སྦྱང་བྱ་ཐ་དད་དུ་བཞེད་པ་དང་། དེ་གཉིས་གཞི་གཅིག་ལ་ལྡོག་་་་
པས་དབྱེ་བར་བཞེད་པའི་ལུགས་གཉིས་ལས། ས་སྐྱ་པའི་རང་ལུགས་ཕྱི་མ་སྟེ། དྲི་
291

མ་སྦྱང་བའི་གཞི་ཡིན་པའི་ཕྱིར་སྦྱང་གཞི། དེའི་སྟེང་གི་གློ་བུར་གྱི་དྲི་མ་དེ་སྦྱོང་དགོས་
པའི་ཕྱིར་སྦྱང་བྱའང་ཡིན་གསུངས། གསུམ་པ་འབྲས་བུའི་ཆོས་གསུམ་ནི། གསལ་
བ་སྤྲུལ་སྐུ་སྟོང་པ་ཆོས་ཀྱི་སྐུ། །ཟུང་འཇུག་ལོངས་སྤྱོད་རྫོགས་པའི་སྐུ་ཡིན་ལ། །
ཞེས་གསུངས་ཏེ། དེ་ལྟར་ལམ་དུ་བྱས་པས་གསལ་བ་རང་ངོ་ཤེས་པ་གནས་གྱུར་་་་་
པས་སྤྲུལ་སྐུ་འབྱུང་ལ། དེའང་གསལ་བ་དང་གདངས་འགག་མེད་ལས་སྤྲུལ་སྐུ།
དེའི་ངོ་བོ་སྟོང་པ་ལས་ཆོས་སྐུ། དེ་གཉིས་དབྱེར་མེད་པ་ལས་ལོངས་སྐུ་སྟེ། སྤྲུལ་་་་
སྐུའང་སྐུ་གསུམ་གྱི་བདག་ཉིད་དུ་བཞུགས་པ་ཡིན་ལ། དེ་བཞིན་དུ་གཞན་གཉིས་་་་་
ཀྱང་འདྲ། མདོར་ན་རང་སེམས་གཅིག་ཉིད་རྐྱེན་བཟང་ངན་སྣ་ཚོགས་དང་འཕྲད་་་་་
པའི་དབང་གིས་རྣམ་པ་སྣ་ཚོགས་སུ་ཤར་ཡང་། ངོ་བོ་བཟང་ངན་དུ་གྲུབ་པ་ཅུང་ཟད་་་
ཀྱང་མེད་པ་ཟངས་ཀྱི་དཔེས་བསྟན་པ་ལྟར་ཡིན་ལ། འཁོར་བའི་འཁྲུལ་སྣང་འདི་་་་་
ཐམས་ཅད་དོན་ལ་བདེན་པར་གྲུབ་པ་ནི་ཅུང་ཟད་ཀྱང་མེད་ལ། འཁྲུལ་ངོར་སྣང་ཙམ་
ཡིན་གྱི། སྣང་བ་ལྟར་མེད་དེ། མཁྲིས་ནད་ཅན་གྱིས་དུང་སེར་པོ་མཐོང་བ་བཞིན།
དེས་ན་འཁོར་བའི་ཆོས་ཐམས་ཅད་རང་བཞིན་མེད་པར་ཤེས་པའི་ཚེ། སྣང་ཚུལ་་་་་
འཁོར་བ་ལྟར་སྣང་ཡང་། དེས་འཁོར་བའི་བྱ་བ་བྱེད་མི་ནུས་པ་སྟེ། ཐག་པ་མེས་་་་
ཚིག་དག་གིས་འཆིང་མི་ནུས། །ཞེས་བཤད་པ་ལྟར་རོ། །དེས་མཚོན་པའི་ཐག་ཁྲ་་
ལ་སྦྲུལ་དུ་འཁྲུལ་པ་ཞེས་བྱ་བ། མི་སྦྲུལ་ལ་ཆེས་འཇིགས་པ་ཞིག་ས་ཕྱོགས་སྦྲུལ་་་་་་
ཡོད་པར་གྲགས་པ་ཞིག་ཏུ་ས་ཚུབ་ཚུབ་ལྟ་བུ་ལ་ཕྱིན་པ་ན། ལམ་དུ་ཐག་པ་ཞིག་ཡོད་་
པ་མཐོང་མ་ཐག་སྦྲུལ་འདུག་གོ་སྙམ་དུ་འཇིགས་སྐྲག་པས་བྲོས་པའི་ཚེ། མི་རྒྱུས་ཡོད་
པ་ཞིག་གིས་འདི་ནི་སྦྲུལ་མ་ཡིན་ཏེ་ཐག་པའོ་ཞེས་བསྟན་པ་ན། གཞི་དེར་སྦྲུལ་ཡོད་་་་
མ་མྱོང་བ་ལ། མེད་པར་ངོ་ཤེས་པ་ཙམ་གྱིས་སྦྲུལ་འཛིན་གྱི་འཇིགས་སྐྲག་རང་ས་་་་
གྲོལ་བ་བཞིན་དུ། སེམས་ཐོག་མ་མེད་པའི་བག་ཆགས་ཀྱིས་བསླད་པའི་དབང་གིས་་
བདག་གཞན་དགྲ་གཉེན་སྣ་ཚོགས་སུ་ཤར། ཆགས་སྡང་གི་བྱ་བ་ཇི་སྙེད་བྱས་་་་་་
ལས༑ བླ་མ་དམ་པས་ངོ་སྤྲད་པའི་ཚེ། འཁོར་བའི་འཁྲུལ་སྣང་ཡོད་མ་མྱོང་བ་ལ།
292

དེར་རང་ངོ་ཤེས་པ་ཙམ་གྱིས་སྣང་བ་ཐམས་ཅད་བདེ་ཆེན་གྱི་ཡེ་ཤེས་སུ་འཆར་བ་ཡིན།
མདོར་ན་གཞི་ལམ་འབྲས་བུའི་ཆོས་ཐམས་ཅད་རང་གི་སེམས་ལས་ལོགས་སུ་གྲུབ་པ་
མེད་ལ། སེམས་གསལ་སྟོང་ཟུང་འཇུག་བརྗོད་པའི་མཐའ་ཐམས་ཅད་དང་བྲལ་བ་དེ་
ངོས་བཟུང་སྟེ་དེ་གའི་སྟེང་དུ་འཛིན་པ་མ་ཞུགས་པར་ཆམ་མེར་འཇོག །དེའང་ས་ཆེན་
ལ་འཇམ་དབྱངས་ཀྱིས་གནང་བར། འཛིན་པ་བྱུང་ན་ལྟ་བ་མིན། །ཞེས་དང་།
རྗེ་བཙུན་ཆེན་པོས། བསམ་མིན་བསམ་པར་བྱ་བའི་གནས་མིན་ལ། །སོགས་་་་་
གསུངས་པ་ལྟར། ལྟ་བའི་གནད་ཆེ་བ་འཛིན་མེད་དུ་བསྐྱང་བ་འདི་ཡིན་གསུངས།
༈ གཉིས་པ་ནི། དེ་ལྟར་ངོ་འཕྲོད་པའི་དོན་དེ་བརྟན་ཅིང་བོགས་དབྱུང་བའི་ཕྱིར་་་་
ཉམས་སུ་བླང་བའི་གནད་གསུམ་གྱིས་རྒྱས་པར་བཤད་པ་ནི། ཉམས་སུ་བླང་བའི་་་་་་
གནད་གསུམ་ཞེས་བྱ་བ། སེམས་དང་སྒྱུ་མ་རང་བཞིན་མེད་པ་སྟེ། །ཞེས་གསུངས་་
ཏེ༑ དེའང་སྔར་སྐྱེས་པའི་དགེ་སྦྱོར་ལ་ཐག་ཆོད་པར་ངེས་ཤེས་བསྐྱེད་པ་ནི་བརྟན་་་་་
པར་བྱེད་པ་ཡིན་ལ། གལ་ཏེ་སྔར་མ་སྐྱེས་པའམ། སྐྱེས་ཀྱང་ཡམ་མེ་བ་ལས་མེད་་་་
ན༑ འདིར་སྣང་བ་སེམས་ཡིན་ཚུལ་སོགས་དཔེ་དོན་རེ་རེ་ནས་བཤད་ཅིང་བསྒོམ་་་
པས་གསལ་བར་སྐྱེ་བའི་ཕྱིར་བོགས་འབྱིན་པ་ཡིན་གསུངས། དེ་ལ་གསུམ། སྣང་་་
བ་སེམས་སུ་སྒྲུབ་པ། སེམས་སྣང་སྒྱུ་མར་སྒྲུབ་པ། སྒྱུ་མ་རང་བཞིན་མེད་པར་སྒྲུབ་
པའོ༑ །དེ་ལྟར་གསུམ་འབྱུང་བའང་། རིམ་བཞིན་གསལ་སྟོང་ཟུང་འཇུག་ལ་་་་་་
གནད་དུ་བསྣུན་པ་སྟེ། དེ་རེ་རེ་ལའང་སྦྱོར་དངོས་རྗེས་གསུམ། དང་པོ་ལའང་།
ལས་བྱས་པ་དོན་ལྡན་དུ་འགྱུར་བ་དང་ལམ་ཐམས་ཅད་བདེ་ཆེན་གྱི་ལམ་དུ་བསྒྲུབ་པའི་་
ཕྱིར་སྐྱབས་འགྲོ་སེམས་བསྐྱེད་དང་། གསང་སྔགས་བླ་མའི་ལམ་ཞེས་པ་བླ་མ་་་་་
གསོལ་བ་བཏབ་པས་རྟོགས་པ་ནང་ནས་འཆར་བར་བྱེད་པ་བླ་མའི་རྣལ་འབྱོར་བསྒོམ་་་་
པ༑ ཐ་མལ་གྱི་སྣང་ཞེན་བཟློག་ཅིང་བར་ཆད་ཀྱི་བདུད་ལས་རྒྱལ་བའི་ཕྱིར་བསྐྱེད་་་་
རིམ་བསྒོམ་པའོ། །དང་པོ་སྐྱབས་འགྲོ་སེམས་བསྐྱེད་ནི། སྔར་བཤད་པ་ལྟར་་་་་
སྐྱབས་འགྲོ་སེམས་བསྐྱེད་ཅི་ནུས་བྱ། བླ་མ་རང་ལ་བསྟིམ། གཉིས་པ་བླ་མའི་རྣལ་
293

འབྱོར་ནི། མདུན་གྱི་ནམ་མཁར་སེང་གེའི་ཁྲི་སོགས་གདན་གྱི་སྟེང་དུ་རྩ་བའི་བླ་མ་་་་་
ཀྱི་རྡོ་རྗེ་ཞལ་བརྒྱད་ཕྱག་བཅུ་དྲུག་པ་ཡབ་ཡུམ་གསལ་གདབ། གསོལ་བ་ཕུར་ཚུགས་
སུ་འདེབས་པ་བདུན་ནམ། ཉི་ཤུ་རྩ་གཅིག་ཙམ་བྱ། བླ་མ་རང་ལ་བསྟིམ།
ཐུགས་ཡིད་བསྲེས་ནས་ཇི་ཙམ་གནས་ཀྱི་བར་འཇོག །གསུམ་པ་བསྐྱེད་རིམ་བསྒོམ་་་་
པ་ནི། དེའི་ངང་ལས་ཧཱུྃ་ཞེས་བརྗོད་པས། རྡོ་རྗེའི་ས་གཞིར་ར་བ་དྲྭ་བ་གུར་བླ་་་་
ཡེ་ཤེས་ཀྱི་མེ་འབར་བ་དང་བཅས་པའི་སྲུང་འཁོར་གསལ་གདབ། ཧཱུྃ་ཞེས་བརྗོད་་་་་
པས་དེའི་ནང་དུ་གཞལ་ཡས་ཁང་མཚན་ཉིད་ཐམས་ཅད་ཡོངས་སུ་རྫོགས་པ་སྐད་ཅིག་་་་
གིས་ལམ་གྱིས་བསྒོམ། ཧཱུྃ་ཞེས་བརྗོད་པས་དེའི་དབུས་སུ་རང་ཉིད་ཀྱེ་རྡོ་རྗེ་ཞལ་་་་་
བརྒྱད་ཕྱག་བཅུ་དྲུག་པ་ཡུམ་དང་བཅས་པ་མེ་ལོང་ལ་གཟུགས་བརྙན་ཤར་བ་ལྟ་བུར་་་་
ལམ་གྱིས་བསམ། དེའི་གནས་གསུམ་དུ་ཟླ་བ། པདྨ། ཉི་མའི་སྟེང་དུ་དུས་་་་་
གསུམ་སངས་རྒྱས་ཐམས་ཅད་ཀྱི་སྐུ་གསུང་ཐུགས་རྡོ་རྗེའི་ངོ་བོ་ཨོཾ་ཨཱཿཧཱུྃ་གསུམ་འོད་་་་་་
འབར་བ་མེ་ལོང་ལ་གཟུགས་བརྙན་ཤར་བ་ལྟ་བུ་ལ་སེམས་གཏད་ཅིང་། འབྲུ་གསུམ་
ལན་གསུམ་བརྗོད་དེ། སྲུང་འཁོར་གཞལ་ཡས་ཁང་དང་བཅས་པ་ནི་གནས། རང་་
ལྷར་བསྒོམ་པ་ནི་བདག །འབྲུ་གསུམ་བརྗོད་པ་ནི་རྣལ་འབྱོར་བསྲུང་བ་ཡིན་་་་་
གསུངས༑ གཉིས་པ་དངོས་གཞི་ལ་རྩ་བ་དང་ཡན་ལག་གི་དཔེ་གཉིས་ལས། དང་
པོ་རྩ་བའི་དཔེ་ནི། སེམས་ལ་གཉིད་རྫས་ནད་དང་གདོན་གྱིས་བསླད། །ཅེས་་་་་
གསུངས་ལ། འདི་དག་ལ་རྩ་བར་འཇོག་པའི་རྒྱུ་མཚན་ཡིད་དབང་འཁྲུལ་བའི་་་་་
ནས་ཡིན་གསུངས། དེའི་དང་པོ་གཉིད་ཀྱིས་བསླད་པ་ལ་དཔེ་དྲན་པ། དཔེ་དོན་་་་
བསྲེ་བ། དེའི་ངང་དུ་མཉམ་པར་བཞག་པ་དང་གསུམ་ལས། དང་པོ་དཔེ་དྲན་པ་་་
ནི༔ རང་ལ་མདངས་ལྟ་བུར་རྨི་ལམ་གྱི་སྣང་བར་མཛའ་གཅུགས་ཡིད་དུ་འོང་བ་་་་
གཉེན་དང་འཕྲད། འདོད་པའི་ཡོན་ཏན་ལ་རྩེ་ཞིང་ལོངས་སྤྱོད་པའམ། དགྲ་འདྲེ་་་
དང་གཅན་གཟན་ལ་སོགས་པས་རྨུགས་ཏེ་འཇིགས་སྐྲག་གི་སྣང་བ་ཤར་བ་ལྟ་བུ་གང་་་་
རྨིས་པ་ཞིག་གསལ་གདབ། གཉིས་པ་དཔེ་དོན་བསྲེ་བ་ནི། བདག་ལ་མདངས་རྨི་་
294,

ལམ་དེ་འདྲ་བྱུང་། ཆགས་སྡང་གི་སྣང་བ་དེ་དང་དེ་དག་ཤར་མོད། བདག་རང་གི་་
སེམས་གཉིད་ཀྱིས་བསླད་པའི་དབང་གིས་དེ་ལྟར་བྱུང་བ་མ་གཏོགས། གཉིད་སད་་་་
པའི་ཚེ་ཆགས་སྡང་སྐྱེ་བའི་ཡུལ་དེ་དག་གིས་ས་ཕྱོགས་དེར་འོངས་པ་ལྟ་ཅི་སྨོས། །
རྗེས་ཙམ་ཡང་མི་འདུག །དེ་བཞིན་དུ་སེམས་ཐོག་མ་མེད་པའི་བག་ཆགས་ཀྱིས་་་་་
བསླད་པའི་དབང་གིས་མེད་བཞིན་དུ་འཁོར་བའི་གནས་ལུས། ལོངས་སྤྱོད། དགྲ་་
གཉེན་སྣ་ཚོགས་སུ་ཤར། ཆགས་སྡང་གི་རྟོག་པ་སྣ་ཚོགས་སྐྱེ་འདུག་པ་འདི་དང་རྨི་་་
ལམ་ལ་ཁྱད་པར་སྤུ་ཙམ་མེད་དེ། འཁྲུལ་ངོར་སྣང་མཉམ། དོན་ལ་མེད་མཉམ།
མེད་བཞིན་དུ་དེ་དང་དེའི་བྱ་བ་བྱས། བདེ་སྡུག་གི་ཚོར་བ་མྱོང་བ་མཉམ་འདུག་སྙམ་་་
དུ་བསམ། གསུམ་པ་དེའི་ངང་དུ་མཉམ་པར་གཞག་པ་ནི། དེ་ལྟར་འཁྲུལ་མཁན་་་་
གྱི་སེམས་དེའི་ངོ་བོ་ལ་བལྟས་པའི་ཚེ་ན་གསལ་སྟོང་ཟུང་འཇུག་བརྗོད་མེད་དུ་ཤིག་གེ །
དེའི་ཐོག་ཏུ་འཛིན་པ་མ་ཞུགས་པར་ཇི་ཙམ་གནས་ཀྱི་བར་དུ་མཉམ་པར་འཇོག །
གསུམ་པ་ལ་དགེ་བའི་རྩ་བ་བསྔོ་བ། མཁའ་ཁྱབ་ཀྱི་སེམས་ཅན་ལ་སྙིང་རྗེ་བསྒོམ་པ།
མཉམ་གཞག་གི་རྩིས་ཟིན་པའི་སྤྱོད་ལམ་ཐམས་ཅད་དེ་དང་མ་བྲལ་བར་ཉམས་སུ་བླང་་
བ་དང་གསུམ་ལས། དང་པོ་དགེ་བའི་རྩ་བ་བསྔོ་བ་ནི། ཐུན་དེ་ལས་ལྡང་བར་་་་་
འདོད་ན། བདག་གིས་འདི་ལྟར་བགྱིས་པའི་དགེ་བའི་རྩ་བ་འདིས་སེམས་ཅན་ཐམས་
ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་གྱུར་ཅིག །ཅེས་པའམ།
བསོད་ནམས་འདི་ཡིས་སོགས་བསྔོ་བ་སྨོན་ལམ་ཇི་ལྟར་རིགས་པ་བྱ། གཉིས་པ་་་་
མཁའ་ཁྱབ་ཀྱི་སེམས་ཅན་ལ་སྙིང་རྗེ་བསྒོམ་པ་ནི། སེམས་ཀྱི་གནས་ལུགས་མ་་་་་
རྟོགས་པར་འཁྲུལ་སྣང་འབའ་ཞིག་ལ་ལོངས་སྤྱོད་པ་འདི་རྣམས་སྙིང་རེ་རྗེ། འདི་་་་་
དག་གིས་མྱུར་དུ་སེམས་ཀྱི་གནས་ལུགས་རྟོགས་པར་གྱུར་ཅིག་སྙམ་པ་དུང་དུང་བསྒོམ།
གསུམ་པ་མཉམ་གཞག་གི་རྩིས་ཟིན་པའི་སྤྱོད་ལམ་ཐམས་ཅད་དེ་དང་མ་བྲལ་བར་་་་་
ཉམས་སུ་བླང་བ་ནི། དགྲ་ལ་ཞེ་སྡང་སྐྱེས་ན་ང་རང་འཁྲུལ་པ་ཡིན། དགྲ་ཕྱི་དོན་་་་
དུ་གྲུབ་པ་མེད། ང་རང་གི་སེམས་གསལ་སྟོང་ཟུང་འཇུག་ཡིན་སྙམ་དུ་བརྗོད་བྲལ་དུ་
295

འཇོག ༑དེས་མཚོན་པའི་གཉེན་ལ་ཆགས་སེམས། ནོར་ལ་སེར་སྣ། འགྲོ།
འཆོག ཉལ། འདུག །བཟའ་བཏུང་སོགས་ཐམས་ཅད་ལ། རང་གི་སེམས་་་
སུ་ཐག་བཅད་ཅིང་དེ་གའི་ངང་དུ་ཆོམ་ཆོམ་འཇོག་པར་བྱེད། གཉིས་པ་རྫས་ཀྱིས་་་་་
བསླད་པ་ལའང་གསུམ་གྱི། དང་པོ་ནི། དྷ་དུ་ར་ཞེས་བྱ་བ་ཐར་ནུ་ཟོས་པས་སྣང་བ་
གསེར་དུ་འཆར་བ་དང་། ཀ་ཤོ་ཀན་སྟེ་ཐང་ཕྲོམ་ཆང་དང་སྦྱར་བ་ཟོས་པས་སྣང་་་་་་
ཐམས་ཅད་གཡུ་འབའ་ཞིག་ཏུ་འཆར་བ་དང་། དེ་དག་དང་བྱིན་ཆེན་ཐུལ་ལུ་སྦྱར་ཏེ་་་
ཟོས་པ་ན་སྣང་བ་ཐམས་ཅད་ཕུབ་ཅན་དུ་འཆར། སྤོ་ཆག་པ་དང་སྦྱར་ཏེ་ཟོས་ན་ཁྲབ་་
ཅན༑ ཨུག་ཆོས་དང་སྦྱར་ཏེ་ཟོས་ན་སྣང་བ་ཐམས་ཅད་བཙུན་པ་འབའ་ཞིག་ཏུ་་་་་
འཆར༑ དེ་དག་གང་ཤར་ཀྱང་དོན་ལ་མ་གྲུབ་བཞིན་དུ་རྫས་དེ་དང་དེས་སེམས་་་་་
བསླད་པའི་དབང་གིས་རྫས་དེའི་ནུས་པ་མ་ཉམས་ཀྱི་བར་དུ་སྣང་བ་དེ་ལྟར་དུ་ཤར།
ཆགས་སྡང་སྣ་ཚོགས་སྐྱེས་མོད། རྫས་དེའི་ནུས་པ་ཉམས་པའི་ཚེ་སྣང་བ་དེ་དག་བྱུང་་་
བའི་རྗེས་ཙམ་ཡང་མེད་པ་ལྟར། རང་གི་སེམས་ཀྱང་ཐོག་མ་མེད་པ་ནས་བག་ཆགས་
སྣ་ཚོགས་ཀྱིས་བསླད་པ་རྐྱེན་སྣ་ཚོགས་དང་འཕྲད་པའི་དབང་གིས་འཁོར་བའི་གནས་་་
ལུས་ལོངས་སྤྱོད་སྣ་ཚོགས་སུ་ཤར་ཀྱང་། རང་གི་སེམས་ཉིད་དེར་ཤར་བ་ཡིན་གྱི།
དེ་ལས་ཕྱི་དོན་དུ་བདེན་པར་གྲུབ་པ་ཅུང་ཟད་ཀྱང་མེད་སྙམ་དུ་ཐག་གཅད། ངེས་་་་་
ཤེས་སྐྱེས་པ་ན་འཛིན་མེད་དུ་འཇོག །དེ་བཞིན་དུ་ཐམས་ཅད་ལ་དཔེ་དྲན་པ་སོགས་་
གསུམ་གསུམ་ཤེས་པར་བྱས་ལ། གསུམ་པ་ནད་ཀྱིས་བསླད་པ་ནི། ཁྲག་ནད་རྒྱས་
པའི་ཚེ་སྣང་བ་ཐམས་ཅད་དམར་པོར་འཆར། མཁྲིས་ནད་རྒྱས་པའི་ཚེ་སྣང་བ་ཐམས་
ཅད་སེར་པོར། ནད་ཁ་ཅིག་ལ་སྣང་བ་ཐམས་ཅད་ནག་ཐམ་འོང་བ་དང་། ཚད་་་་་
པའི་ནད་ཁ་ཅིག་ལ་རང་གི་ལུས་གསུམ་མམ་བཞི་ལ་སོགས་པར་སྣང་བ་འབྱུང་།
བཞི་པ་གདོན་གྱིས་བསླད་པ་ནི། སེམས་གདོན་གྱིས་བསླད་པའི་སྐྱེ་བོ་ཁ་ཅིག་་་་་་
འདེད་མཁན་དང་འཛིན་མཁན་ལ་སོགས་པའི་སྣང་བ་ཤར་ཏེ། འཁྲིས་ན་ཡོད་་་་
རྣམས་ཀྱིས་མེད་པ་ལ་མེད་པར་ཤེས་ནས་ཇི་ཙམ་སྨྲས་ཀྱང་མི་ཉན་པར་ཁོ་རང་འཁྲུལ་་་་
296

པ་དང་འཇིགས་པས་གད་མཆོངས་གཡང་མཆོངས་དུ་མ་བྱེད། དེ་ལྟར་འདེད་མཁན་
སོགས་མེད་བཞིན་དུ་སེམས་འཁྲུལ་པའི་དབང་གིས་འཇིགས་སྐྲག་མྱོང་བ་བཞིན། ད་
ལྟར་གྱི་སྣང་བ་ཐམས་ཅད་དེ་དང་འདྲ་བར་ཤེས་པར་བྱའོ། །གཉིས་པ་ཡན་ལག་ག་་་་
དཔེ་བཞི་ནི། མིག་ཡོར་རབ་རིབ་མགལ་མེ་མྱུར་འཁོར་བ། །ཞེས་གསུངས་པ་ལྟར་
བཞི་ཡིན་ལ། དེ་དག་ལ་ཡན་ལག་གི་དཔེར་བཞིར་འཇོག་པའི་རྒྱུ་མཚན་དབང་ཤེས་་
འཁྲུལ་པའི་ཆ་ནས་དེ་ལྟར་དུ་བཞག་པ་ཡིན་གསུངས། དེའི་དང་པོ་མིག་ཡོར་ནི།
མིག་ཡོར་ཞེས་བྱ་བ་མིག་བཙིར་ནས་བལྟས་པའི་ཚེ། ཐག་རིང་པོའི་མིའམ་མཆོད་་་་
རྟེན་ལྟ་བུ་གཅིག་ལ་མེད་བཞིན་དུ་གཉིས་དང་གསུམ་ལ་སོགས་པར་མཐོང་བའོ། །
གཉིས་པ་རབ་རིབ་ནི། རབ་རིབ་ཅེས་པ་མིག་མི་གསལ་བའི་རིགས་ཁ་ཅིག་གིས་་་་་
བལྟས་པ་ན། ནམ་མཁའ་སོགས་སྟོང་པ་དང་དངོས་པོ་གང་ལའང་མེད་བཞིན་དུ་སྐྱའི་
དུམ་བུ་རླུང་གིས་བསྐྱོད་པ་ལྟ་བུའི་ནག་རིབ་རིབ། ནག་བྲེང་ཕྲེང་གིས་གང་བ་མཐོང་་་
བ་སྐྲ་ཤད་འཛག་པའི་རབ་རིབ་ཅེས་བྱ། གསུམ་པ་མགལ་མེ་ནི། ཤིང་བུ་ཕྲ་མོ་་་
རྩེ་ལ་མེ་སྦར་བ་དེ་སྐྱེས་བུའི་རྩོལ་བས་མྱུར་དུ་བསྐོར་བ་ན། མེའི་ཨ་ལོང་དུམ་་་་་
གཅིག་ཏུ་གྱུར་པ་སྣང་མོད། མྱུར་དུ་བསྐོར་བའི་རྐྱེན་གྱིས་དེ་ལྟར་སྣང་བ་མ་གཏོགས།
དེའི་ཚེ་མེ་ཕྲ་མོ་དེ་རང་སྒོར་མོ་ཞིག་ཏུ་གྱུར་ཏེ་མེད་པ་བཞིན་ནོ། །བཞི་པ་མྱུར་འཁོར་་་་
ནི༑ མྱུར་དུ་འཁོར་བ་ཞེས་པ་ཀ་བ་ལྟ་བུ་ལ་རང་གིས་ཤུགས་དྲག་པོས་བསྐོར་ནས་་་་་
བསྡད་མ་ཐག ། རི་ར་བ་ཁང་ཁྱིམ་ཐམས་ཅད་འཁོར་ཞིང་། གནམ་ས་མགོ་མཇུག་་་་
ལྡོག་པ་ལྟར་གྱུར་ནས་ལྡང་བར་འདོད་ཀྱང་འགྱེལ་བ་སོགས་འབྱུང་ལ། དེ་ལྟར་རང་་་་
གི་སེམས་མྱུར་དུ་འཁོར་བ་དེས་བསླད་པའི་དབང་གིས་དེ་ལྟར་དུ་སྣང་མོད། སྣང་བ་
དེའི་ཚེ་རི་ར་བ་སོགས་འཁོར་བ་ཅུང་ཟད་ཀྱང་མེད་པ་དེ་བཞིན་དུ། རང་གི་སེམས་་་་་
བག་ཆགས་སྣ་ཚོགས་ཀྱིས་བསླད་པ་ལ་བརྟེན་ནས་འཁོར་བའི་འཁྲུལ་སྣང་གནས་ལུས་་་
ལོངས་སྤྱོད་ཇི་སྙེད་སུ་དག་ཏུ་ཤར་ཀྱང་། དོན་ལ་ཕྱི་རོལ་ན་གྲུབ་པ་ཅུང་ཟད་ཀྱང་་་་་
མེད་པར་ཤེས་པར་བྱས་ལ། དེ་གའི་ངང་དུ་འཛིན་མེད་དུ་འཇོག་པར་བྱེད། ད་་་་་
297

ལྟར་ན་གསལ་བ་འཁྲུལ་པ་ལ་བརྟེན་ནས་སྣང་བ་སྣ་ཚོགས་སུ་ཤར་བ་ཡིན་ལ། ད་་་་་་
ལྟར་ཤར་བའི་འཁྲུལ་སྣང་ཐམས་ཅད་དཔེ་བརྒྱད་པོ་དེ་ལ་བརྟེན་ནས་རང་གི་སེམས་སུ་་་
བསྒྲུབ་པའི་ཕྱིར། དེ་དག་ནི་གསལ་བ་རྒྱས་པར་བཤད་པ་ཡིན་གསུངས། གཉིས་་་
པ་སེམས་སྣང་སྒྱུ་མར་སྒྲུབ་པ་ནི། དེ་ལྟར་སྣང་བ་ཐམས་ཅད་རང་གི་སེམས་ཡིན་ན།
སེམས་སྣང་ཙམ་དུ་བདེན་པར་གྲུབ་བམ་ཞེ་ན། མ་ཡིན་ཏེ། རྒྱུ་རྐྱེན་རྟེན་འབྲེལ་་་་་
ཚོགས་པའི་དབང་གིས་དེ་ལྟར་སྣང་བ་མ་གཏོགས། སྣང་ཙམ་ནས་དོན་ལ་བདེན་་་་་
པར་མ་གྲུབ་པས་སྒྱུ་མ་ལྟ་བུ་ཡིན་ལ། དེ་ལྟར་སྒྲུབ་པ་ལ་དཔེ་བརྒྱད་ཀྱིས་སྒྲུབ་པར་་་་
བྱེད་པ་ལས་རྗེ་བཙུན་ཆེན་པོས་འདི་མན་ཆད་ཀྱི་དཔེ་རྣམས་ལ་དཔེ་དང་པོ་དང་ཕྱི་མ་་་་་
ཙམ་ལས་མ་གསུངས་ཀྱང་། རྗེ་བླ་མ་དམ་པས་རྩ་བ་དང་ཡན་ལག་གི་དཔེ་མཛད་ལ།
དེའང་ཡིད་ཤེས་དང་། དབང་ཤེས་འཁྲུལ་པའི་ཆ་ནས་འཇོག་རྒྱུ་ནི་མི་འདུག་མོད།
གང་ལྟར་ཡང་དེའི་དང་པོ་རྩ་བའི་དཔེ་ནི། གཉིས་པ་སྒྱུ་མ་སྨིག་རྒྱུ་ཆུ་ཟླ་གློག །
ཅེས་གསུངས་པ་ལྟར་བཞི་ལས། དང་པོ་སྒྱུ་མ་མཁན་གྱིས་རྫས་གྱི་ན་ཞེས་བྱ་་་་
གནང་ཡེ་མེད་པའི་ཇོ་མོ་དང་སྤྲེལ་མཇུག་གི་སྤུ་ལ་སོགས་པ་ཅུང་ཟད་ལ་སྔགས་སེམས་
འཁྲུལ་པར་བྱེད་པའི་བྷོ༔དང་ཛདང་ཕཊ་ལ་སོགས་པས་བཏབ་པའི་དབང་གིས།
ཁོའི་དམིགས་པའི་འོག་ཏུ་ཆུད་པ་དེའི་སྣང་ངོར། རྫས་སྔགས་དམིགས་པ་དེ་དག་་་་་
ཚོགས་པའི་ནུས་པ་ལ་བརྟེན་ནས། མེད་བཞིན་དུ་རྟ་གླང་། ཁང་ཁྱིམ། སྐྱེས་པ།
བུད་མེད་ལ་སོགས་པའི་སྣང་བ་སྣ་ཚོགས་སུ་ཤར་བ་ལ། ཆགས་སྡང་གི་རྟོག་པ་་་་་
སྙེད་སྐྱེས། བདེ་སྡུག་སྣ་ཚོགས་ལ་ཡུན་རིང་པོ་སྤྱོད་པའི་སྣང་བ་ཤར་ཀྱང་། ཁོས་་་་
སྒྱུ་མ་བཤིགས་པ་ན། རྟ་གླང་སོགས་བྱུང་བའི་རྗེས་ཙམ་ཡང་མེད་ལ། ཡིན་ཡང་་་་་
ཅུང་ཟད་ལས་མ་སོང་མོད། སེམས་སྒྱུ་མས་བསླད་པའི་དབང་གིས་མེད་བཞིན་་་་་
སྡུག་བསྔལ་མྱོང་བ་ལྟར། སེམས་ཀུན་གཞི་ལ་ཐོག་མ་མེད་པ་ནས་བསགས་པའི་་་་་
བག་ཆགས་སྣ་ཚོགས་ཀྱིས་བསླད་པ། རྐྱེན་སྣ་ཚོགས་དང་འཕྲད་པའི་ཚེ། འཁོར་་་་
བའི་གནས་ལུས་ལོངས་སྤྱོད་སྣ་ཚོགས་སུ་ཤར་བ་ཡིན་གྱི། རྒྱུ་རྐྱེན་ཅུང་ཟད་མ་ཚོགས་
298

ན་མི་འཆར་ཏེ། དཔེར་ན་སྐྱེ་བ་སྔ་མའི་ལས་དང་། དེ་སད་བྱེད་ཀྱི་རྐྱེན་ཚོགས་པའི་
དབང་གིས་རང་རང་སོ་སོའི་ད་ལྟར་གྱི་སྣང་བ་འདི་ལྟ་བུར་ཤར། ཡང་འདིའི་རྐྱེན་་་་་
ཟད་དེ་ཐུམ་གྱི་ཤི་བ་ན། སྣང་བ་འདི་གར་སོང་ཆ་མེད་ལ་སོང་། ཡང་བར་དོར་སྐྱེ་
བའི་རྒྱུ་རྐྱེན་ཚོགས་པའི་བར་དོའི་སྣང་བ་འགག་མེད་དུ་ཤར། ཡང་དེའི་རྒྱུ་རྐྱེན་ཟད་་་
པ་ན། བར་དོའི་སྣང་བ་གར་སོང་ཆ་མེད་ལ་སོང་། སྐྱེ་བ་ཕྱི་མའི་རྒྱུ་རྐྱེན་ཚོགས་་་་་
པའི་དབང་གིས་ཕྱི་མའི་སྣང་བ་འཆར། དེས་མཚོན་པའི་དགྲ་གཉེན། གནས་ལུས།
ཆགས་སྡང་གི་སྣང་བ་ཇི་སྙེད་པ་རྒྱུ་རྐྱེན་ཚོགས་པའི་ཚེ་འཆར། རྒྱུ་རྐྱེན་གང་ཡང་མ་་་་་
ཚོགས་ན་མི་འབྱུང་བའི་ཕྱིར་སྣང་བ་ཙམ་དུ་ཟད་ཀྱི། སྣང་བ་ལྟར་དོན་ལ་མ་གྲུབ་པ་་་
སྒྱུ་མ་ལྟ་བུ་ཡིན་སྙམ་དུ་ཐག་གཅད་དེ་ངེས་ཤེས་སྐྱེས་པའི་ཚེ། འཛིན་པ་མ་ཞུགས་་་་
པར་ཆད་དེ་འཇོག་པར་བྱེད། གཉིས་པ་སྨིག་རྒྱུ་ནི། སྨིག་རྒྱུ་ཞེས་བྱ་བ་ནམ་ཟླ་་་་
སོས་ཀའི་ཚེ་དུས་ཉི་མ་ཕྱེད། གནས་ཐང་ཤིན་ཏུ་ཡངས་པར། སྐྱེས་བུ་སྐོམ་པས་་་་་
གདུངས་པས་བལྟས་པའི་ཚེ་ཆུའི་ཕུང་པོ་ལྟ་བུ་སྔོ་ཁྲིག་ཁྲིག །མེར་མེར། རྒྱུ་རྒྱུ་བའི་
སྣང་བ་འཆར་ལ། རི་དྭགས་སྐོམ་པས་གདུངས་པ་དག་དེ་འཐུང་པའི་བསམ་པས་་་་་
རྒྱུག་རྒྱུག་ནས་འཆི་བའི་དུས་བྱེད་པར་རི་དྭགས་སྲེད་བྱེད་ཅེས་ཀྱང་ཟེར། དེ་ལྟ་བུ་ལ་་
གཏད་ནས་ཕྱིན་པའི་ཚེ་ཕར་ཇེ་འགྱངས་ཇེ་འགྱངས་ལ་དངོས་མེད་དུ་འགྲོ་ལ། དེའང་
ནམ་ཟླ་སོས་ཀ་སོགས་གོང་དུ་བསྟན་པའི་རྒྱུ་རྐྱེན་དེ་གང་ཡང་རུང་བ་ཞིག་མ་ཚོགས་ཀྱང་
མི་འབྱུང་ལ། ཚོགས་པ་ན་འབྱུང་བ་བཞིན། ད་ལྟར་གྱི་སྣང་བ་འདི་དག་ཀྱང་རྒྱུ་་་་
རྐྱེན་ཚོགས་པ་ལས་ཤར་བའོ། །གསུམ་པ་ཆུ་ཟླ་ནི། ནམ་མཁའ་ལ་ཟླ་བ་ཡོད་པ།
བར་སྣང་སྒྲིབ་གཡོགས་དང་བྲལ་བ། ཆུ་དྭངས་པ་གསུམ་ཚོགས་པའི་ཚེ། ཆུའི་ནང་
དུ་ཟླ་བའི་གཟུགས་བརྙན་གསལ་བར་འཆར་ལ། ཆུ་སྣོད་འབུམ་ཕྲག་དུ་མ་ཡོད་ཀྱང་་་
དེ་འདྲ་རེ་རེའི་ནང་དུ་ཟླ་བའི་གཟུགས་བརྙན་རེ་རེ་འཆར་ཞིང་། རྒྱུ་རྐྱེན་གང་རུང་་་་་
ཞིག་མ་འཛོམས་ན་ཆུ་ཟླའི་སྣང་བ་མི་འཆར་བ་དང་། བཞི་པ་གློག་ནི། རྒྱ་མཚོ་རླུང་
གིས་བསྐྱོད་པའི་རླབས་དང་། རྟ་གདོང་གི་མེ་བརྡབས་པ་དང་། ནམ་ཟླ་དབྱར་གྱི་་
299

དུས་འཛོམ་པའི་ཚེ། ནམ་མཁའ་ལ་གློག་གི་སྣང་བ་འཁྱུག་གིས་འབྱུང་ལ། རྒྱུ་རྐྱེན་
དེ་དག་གང་རུང་ཞིག་མ་འཛོམས་ན་མི་འབྱུང་བ་བཞིན་དུ། ད་ལྟར་གྱི་སྣང་བ་འདི་་་་་
དག་ཀྱང་རྒྱུ་རྐྱེན་ཚོགས་པ་ལས་སྣང་བ་ཙམ་ཡིན་གྱི། དོན་ལ་སྣང་བ་ཙམ་དུའང་གྲུབ་
པ་མེད་སྙམ་དུ་སྒོམ་པར་བྱེད། གཉིས་པ་ཡན་ལག་གི་དཔེ་ནི། འཕྲོག་པ་དྲི་ཟའི་་་་
གྲོང་ཁྱེར་སྤྲིན་དང་གཞའ། །ཞེས་གསུངས་པ་ལྟར་བཞི་ལས། དང་པོ་འཕྲོག་པ་ནི།
སམྦུ་ཊ་ལས། འཕྲོག་པ་ཟླ་བའི་གྲོང་དང་མཚུངས། །རྨི་ལམ་རྩེ་བ་ལྟ་བུར་སྣང་། །
ཞེས་གསུངས་པ་ལྟར། རྒྱ་གར་ལྷོ་ཕྱོགས་ཕྱིའི་རྒྱ་མཚོ་དང་ཁད་ཉེ་བའི་གྲོང་ཁྱེར་ཧ་རི་
ཀེ་ལ་ཞེས་བྱ་བ་ཞིག་ཡོད་ལ། དེར་དབྱར་གྱི་དུས་མཚན་མོར་ཆར་བབས། ཉིན་་་་
མོར་ཉི་མ་ཤར་བ་ན་ནམ་མཁའ་ལ་གྲོང་ཁྱེར་དེའི་དབྱིབས་ཇི་ལྟ་བའི་མི་དང་དུད་འགྲོ་་་
ཡན་ཆད་ཀྱི་གཟུགས་བརྙན་ཤར་བ་ཞིག་ཡོད་ལ། དེའང་སྔོན་ཡུལ་དེའི་རྒྱལ་པོ་སེང་་་་
གེ་ཟླ་བ་ཞེས་བྱ་བ་འཁོར་དང་བཅས་པ་ལུས་མ་སྤངས་པར་མཁའ་སྤྱོད་དུ་བྱོན་པའི་་་་་
གཟུགས་བརྙན་ཤར་བ་ཡིན་ཞེས་པ་སམྦུ་ཊའི་རྒྱ་འགྲེལ་རྣམས་ལས་བྱུང་། གང་ལྟར་་
ཡང་མཚན་མོ་ཆར་བབས་པ་དང་། སྔ་དྲོ་ཉི་མ་དྭངས་པར་ཤར་བ། རྒྱལ་པོ་སེང་གེ་
ཟླ་བ་མཁའ་སྤྱོད་དུ་བྱོན་པའི་རྟེན་འབྲེལ་དེ་རྣམས་ཚོགས་པ་ལས་དེ་ལྟ་བུའི་སྣང་་་་་་
འཆར་བ་བཞིན་ནོ། །གཉིས་པ་དྲི་ཟའི་གྲོང་ཁྱེར་ནི། དྲི་ཟའི་གྲོང་ཁྱེར་ཞེས་པ་རྒྱ་་་་
གར་ན་ཐང་ཆེན་པོ་ལ་བལྟས་པའི་ཚེ། གྲོང་ཁྱེར་ཁང་ཁྱིམ་དེ་དག་ན་མི་དང་དུད་འགྲོ་
དུ་མ་འགྲོ་འོང་བྱེད་པའི་རྣམ་པ་འཆར་བའམ། བོད་དུའང་མ་སངས་ཀྱི་སྒར་དུ་གྲགས་
པའི་ག་ཤེད་ན་སྦྲ་ཆ་ཐེར་གྱི་རྣམ་པ་སྐྱ་དེང་ངེ་བ་སྣང་བ་སོགས་ཡིན་ལ། དེ་འདྲ་ཚོ་་་་
བལྟ་བར་འདོད་པས་དྲུང་དུ་ཕྱིན་པ་ན། དེ་གའི་སར་བྱུང་བའི་རྗེས་ཙམ་ཡང་མི་སྣང་་་་
བར༑ ཡང་རྒྱབ་བམ། དེ་བས་ཐག་རིང་བར་འཕོས་འོང་ལ། དེའང་ཡོད་པ་མེད་
པར་འགྲོ་བ་མ་ཡིན་གྱི། མེད་པ་ལ་མེད་པར་ངོ་ཤེས་པ་ཡིན་ནོ། །གསུམ་པ་སྤྲིན་་་་
ནི༑ རྒྱ་མཚོའི་རླངས་པ་ནམ་མཁར་འདུས་པ་ལ་བརྟེན་ནས་བར་སྣང་སྟོང་པ་ལ་མེད་་་་
བཞིན་དུ་སྤྲིན་དཀར་ནག་མདོག་དབྱིབས་སྣ་ཚོགས་སུ་འཆར་བ་བཞིན་ནོ། །བཞི་པ་
300

གཞའ་ནི། འཇའ་འམ་གཞའ་ཞེས་པ་ཆར་ཟིམ་བུ་འབབས་པ། ཉི་མའི་འོད་ཅུང་་་་
ཟད་ཡོད་པ། ནམ་ཟླ་དབྱར་གྱི་དུས་རྣམས་འཛོམ་པའི་ཚེ། ཁ་དོག་ལྔ་ལྡན་མ་་་་་
འདྲེས་པར་གསལ་བ་ཞིག་འཆར་མོད། དྲུང་དུ་ཕྱིན་པ་ན་ཡང་གར་སོང་མེད་པ་
བཞིན༑ ད་ལྟར་གྱི་སྣང་བ་འདི་ཐམས་ཅད་རྒྱུ་རྐྱེན་རྟེན་འབྲེལ་ཚོགས་པ་ལས་སྣང་བ་་
ཙམ་ཡིན་གྱི། སྣང་བ་ལྟར་དོན་ལ་མ་གྲུབ་པ་འཇའ་ཚོན་ལྟ་བུ་ཡིན་སྙམ་དུ་ཐག་་་་་
གཅད༑ ངེས་ཤེས་སྐྱེས་བྱུང་བ་ན། འཇའ་ཚོན་དང་འདྲ་སྙམ་པ་དེ་གའི་ངང་ད་་་་་
འཛིན་པ་མ་ཞུགས་པར་བརྗོད་མེད་དུ་ཆམ་གྱིས་འཇོག་པར་བྱེད། དེ་ལྟར་སྣང་བ་སྣ་་་
ཚོགས་སུ་སྣང་ཡང་དེ་དག་གི་ངོ་བོ་གང་དུའང་མ་གྲུབ་པར་གཏན་ལ་དབབ་པའི་ཕྱིར། །
དེ་དག་ནི་སྟོང་པ་རྒྱས་པར་བཤད་པ་ཡིན་གསུངས། གསུམ་པ་སྒྱུ་མ་རང་བཞིན་མེད་་་་
པར་བསྒྲུབ་པ་ལ་གཉིས་ཏེ། རྟེན་འབྲེལ་དུ་བསྒྲུབ་པ། བརྗོད་བྲལ་དུ་བསྒྲུབ་པའོ། །
ཕ་རོལ་ཏུ་ཕྱིན་པའི་ཐེག་པ་ནས་གཙོ་བོར་བཤད་པའི་དཔེས་རྟེན་འབྲེལ་དུ་བསྒྲུབ།
བླ་མེད་རྡོ་རྗེ་ཐེག་པ་རྣམས་ནས་བཤད་པའི་དཔེས་བརྗོད་བྲལ་དུ་བསྒྲུབ་པའི་ཕྱིར་འདི་
ལ་ཐུན་མོང་མ་ཡིན་པའི་དཔེ་ཞེས་བྱ་བར་གསུངས། དེའི་དང་པོ་རྟེན་འབྲེལ་་་་་
བསྒྲུབ་པ་ལའང་རྩ་བ་དང་ཡན་ལག་གི་དཔེ་གཉིས་ཀྱི། དང་པོ་ནི། གསུམ་པ་
གཉིས་ཀྱི་དང་པོ་རྟེན་འབྲེལ་ཏེ། །ཁ་ཏོན་མར་མེ་མེ་ལོང་རྒྱ་དང་ནི། །ཞེས་་་་་
གསུངས་པ་ལྟར། དང་པོ་ལ་གསུམ་གྱི་དཔེ་བསམ་པ་ནི། ཁ་ཏོན་ཅེས་པ། སློབ་
དཔོན་གྱིས་མདོ་ལྟ་བུ་སློབ་མ་ལ་ཁས་སློབ་བྱས་པའི་ཚེ། སློབ་དཔོན་གྱིས་བརྗོད་པ་
དེ་ལ་བརྟེན་ནས་སློབ་མའི་རྒྱུད་ལ་ཚིག་དང་དོན་དུ་བཅས་པ་ལམ་གྱིས་ཤར་ནས་ཤེས་་་་
པར་འགྱུར་ལ། དེའང་སློབ་དཔོན་གྱིས་བརྗོད་པ་ལ་བརྟེན་ནས་སློབ་མའི་རྒྱུད་ལ་་་་་་
ཤར་བས་འགག་པ་མེད་པར་ཤར་ཀྱང་། སློབ་དཔོན་གྱི་ཤེས་པ་དེ་སློབ་མའི་རྒྱུད་ལ་་་་
འཕོས་པ་མེད་པས་སྐྱེ་བ་མེད་པ། དེས་ན་བར་དུ་གནས་པ་མེད་པའི་ཕྱིར་སྐྱེ་འགག་་་་
གནས་གསུམ་དང་བྲལ་བའོ། །གཉིས་པ་དཔེ་དོན་བསྲེ་བ་ནི། དེས་མཚོན་པའི་་་་་
གཞི་དུས་ཀྱི་འཁོར་བའི་འཁྲུལ་སྣང་གནས་ལུས་ལོངས་སྤྱོད་སྣ་ཚོགས་སུ་ཤར་བ་འད་་་་
301

རྣམས་རྒྱུ་རྐྱེན་སྣ་ཚོགས་པ་ལས་མེད་བཞིན་དུ་སྒྱུ་མ་ཙམ་དུ་སྣང་ཡང་། སྒྱུ་མ་ཙམ་་་་་
དུའང་གྲུབ་པ་མེད་དེ། ཚེ་སྔ་མ་ལ་མ་བརྟེན་པར་ཕྱི་མ་མི་འབྱུང་བས་འགག་པ་མེད་་་་
པ༑ སྔ་མ་ཕྱི་མར་འཕོས་པ་མ་ཡིན་པས་སྐྱེ་བ་མེད་པ། དེ་གཉིས་ཀྱི་བར་དུ་གནས་
པ་མེད་པའི་ཕྱིར་སྐྱེ་འགག་གནས་གསུམ་དང་བྲལ་བའི་སྟོང་པ་ཉིད་རྟེན་འབྲེལ་ཙམ་་་་་
ཞེས་བྱ་བ་ཡིན་ནོ། །དེས་མཚོན་པའི་སྐད་ཅིག་སྔ་ཕྱི། ཤར་ནུབ། གཉིད་དུ་འགྲོ་
ཁ་དང་། གཉིད་ལོག་པ་སོགས་གཉིས་སྣང་གིས་བསྡུས་པའི་ཆོས་ཐམས་ཅད་གཅིག་
ལ་མ་བརྟེན་པར་གཅིག་མི་འབྱུང་བས་འགག་པ་མེད་པ། སྔ་མ་དེ་ཕྱི་མར་འཕོས་པ་•F་་
ན
མེད་པས་སྐྱེ་བ་མེད་པ། བར་དུ་གནས་པ་མ་གྲུབ་པས་སྐྱེ་འགག་གནས་གསུམ་དང་་་་
བྲལ་བ། སྣང་བ་གདངས་འགག་མེད་རྟེན་ཙམ་འབྲེལ་ཙམ་དུ་དེ་ལྟར་སྣང་མོད། །
སྣང་བའི་དུས་ཉིད་ནས་སྐྱེ་འགག་དང་བྲལ་བའི་སྟོང་ཉིད་དུ་དེ་ལྟར་ཡོད་པའི་རྒྱུ་མཚན་་་་
གང་ཡིན་སྙམ་ན། འདི་ཞེས་བརྗོད་མ་ཤེས་པས་བརྗོད་བྲལ་དུ་འདུག་སྙམ་ཐག་་་་་
གཅད་དོ། །གསུམ་པ་དེའི་ངང་དུ་གཞག་པ་ནི། དེ་ལྟར་ངེས་ཤེས་སྐྱེས་བྱུང་ན།
དེ་ཙམ་དུའང་མི་འཛིན་པར་བརྗོད་མེད་ཀྱི་ངང་དུ་ཇི་ཙམ་གནས་ཀྱི་བར་དུ་འཇོག་པར་་་་་
བྱེད༑ ཡང་རྟོག་པ་ཐོལ་གྱིས་སྐྱེས་པ་ན། སྣང་སྲིད་འཁོར་འདས་ཀྱིས་བསྡུས་པའི་་
ཆོས་འདི་ཐམས་ཅད་རྟེན་ཙམ་འབྲེལ་ཙམ་དུ་སྣང་བ་སྣ་ཚོགས་སུ་ཤར། ཤར་ཙམ་་་་་
ནས་སྐྱེ་འགག་དང་བྲལ་བའི་སྟོང་པ་ཉིད་གང་དུའང་མ་གྲུབ་པར་འདུག་སྙམ་དུ་གོ་་་་
ལྟར་བསམ་ཞིང་ཉམས་སུ་ལེན་པར་བྱེད། གཉིས་པ་མར་མེ་ནི། མར་མེ་ཞེས་པ་
མར་མེ་གཅིག་ལ་རས་མ་གཞན་ཞིག་རེག་པ་ན་ལམ་གྱིས་འབར་འོངས་ལ། དེའང་་་་
མར་མེ་སྔ་མ་དེ་མེད་ན་ཕྱི་མ་མི་འབྱུང་བས། སྔ་མ་ལ་མ་བརྟེན་པར་ཕྱི་མ་མི་འབྱུང་་་་་
མོད༑ སྔ་མ་ཕྱི་མར་འཕོས་པ་མེད་དེ། སྔ་མར་ཁོ་རང་འབར་བཞིན་དུ་གནས་པའོ། །
གསུམ་པ་མེ་ལོང་ནི། མེ་ལོང་གཡའ་ཡོངས་སུ་དག་པ་ལ་རང་གིས་བལྟས་པའི་ཚེ།
དེའི་ནང་དུ་རང་གི་བྱད་བཞིན་ལམ་གྱིས་འཆར་ལ། དེའང་བྱད་ལ་མ་བརྟེན་པར་དེའི་
གཟུགས་བརྙན་མི་འབྱུང་ལ། བྱེད་ལ་བརྟེན་ནས་དེའི་གཟུགས་བརྙན་འཆར་བས་་་་་
302

འགག་པ་མེད་ལ། ཤར་ཡང་རང་གི་བྱད་མེ་ལོང་གི་ནང་དུ་འཕོས་པ་མེད་པའི་ཕྱིར་སྐྱེ་
བ་མེད་པའོ། །བཞི་པ་རྒྱ་ནི། རྒྱ་ཞེས་པ་ཤིང་ངམ། རྭ་ལས་བྱས་པའི་ཐེལ་ཚེ་་་་
སོགས་འཇིམ་པ་ལྟ་བུ་ལ་བཏབ་པའི་ཚེ། དེའི་རྣམ་པ་ཇི་ལྟ་བ་བཞིན་ལམ་གྱིས་འབྱུང་
ལ༑ ཐེལ་ཚེ་ལ་མ་བརྟེན་པར་འཇིམ་པར་རི་མོ་མི་དོད་ལ། ཐེལ་ཚེའི་རི་མོ་འཇིམ་
པའི་སྟེང་དུ་འཕོས་པ་མེད་པའོ། །གཉིས་པ་ཡན་ལག་གི་དཔེ་ནི། མེ་ཤེལ་ས་བོན་་
སྒྱུར་དང་བྲག་ཅའོ། །ཞེས་གསུངས་པ་བཞིའི། དང་པོ་མེ་ཤེལ་ནི། མེ་ཤེལ་་་་་
ཞེས་པ་ཉི་མའི་འོད་མེ་ཤེལ་ལ་བསྡུས། དེ་ལ་སྨྲ་བ་དུལ་བ་རྒྱན་མེད་པ་ལ་རེག་པ་
སྐད་ཅིག་ལ་མེ་འབྱུང་བ་ཡིན་ལ། མེ་ཤེལ་ལ་མ་བརྟེན་པར་མེ་མི་འབྱུང་ཞིང་། མེ་
ཤེལ་གྱི་འོད་དེར་འཕོས་པ་མེད་པའོ། །གཉིས་པ་ས་བོན་ནི། ས་བོན་ཞེས་པ་ནས་་
ལ་སོགས་པའི་ས་བོན་སྐྱོན་མེད་པའི་གྲུང་པོ་སྒྲོམ་ནང་ན་གནས་པ་དེ་ཞིང་ས་ཡོངས་སུ་་་
སྦྱངས་པར་བཏབ། རྐྱེན་ཆུ་ལུད་དང་འཕྲད་པའི་ཚེ་མྱུ་གུ་སྔོན་པོ་རིམ་གྱིས་འབྱུང་ལ།
དེའང་ཞིང་ས་དང་ཆུ་ལུད་སོགས་ལ་མ་བརྟེན་པར་མྱུ་གུ་མི་འབྱུང་། དེ་དག་ལ་ལྟོས་་་་
ནས་འབྱུང་བས་འགག་པ་མེད་པ། རྐྱེན་དེ་དག་མྱུ་གུར་འཕོས་པ་མེད་པའི་ཕྱིར་སྐྱེ་བ་་
མེད་པའོ། །གསུམ་པ་སྐྱུར་ནི། སྐྱུར་བ་ཞེས་བྱ་བ་སེ་འབྲུའམ་སྟར་བུ་ལྟ་བུ་རོ་སྐྱུར་
པོ་ཞིག་གཞན་གྱིས་ཟོས་པའི་ཚེ། རང་ལའང་འགྲམ་ཆུ་ལྡང་བ་འབྱུང་ལ། རྐྱེན་དེ་
ལ་ལྟོས་ནས་འགྲམ་ཆུ་ལྡང་བའི་ཕྱིར་འགག་པ་མེད་པ། གཞན་གྱི་ཁ་ནང་ན་ཡོད་པའི་
སྐྱུར་པོ་དེ་རང་གི་ཁར་འཕོས་པ་མེད་པའི་ཕྱིར་སྐྱེ་བ་མེད་པའོ། །བཞི་པ་བྲག་ཅ་ནི། །
བྲག་ཅ་ཞེས་པ་ཁང་པ་བཟང་པོའམ། བྲག་ཆེན་པོའི་རྩར་རང་གི་སྐད་ཆེན་པོ་ཞིག་་་་་
གིས་བོས་པ་ན། དེ་ཇི་ལྟ་བ་བྲག་གི་དཀྱིལ་དུ་ལྷང་གིས་འབྱུང་། རང་གི་སྐད་ལ་་་་་
བརྟེན་ནས་བྲག་ཅ་འབྱུང་བའི་ཕྱིར་འགག་པ་མེད་པ། རང་གི་སྐད་བྲག་གམ་ཁང་་་་་
བཟང་ལ་འཕོས་པ་མེད་པའི་ཕྱིར་སྐྱེ་བ་མེད་པའོ། །གཉིས་པ་བརྗོད་བྲལ་དུ་བསྒྲུབ་་་
པ་ནི། དེ་ལྟར་རྟེན་འབྲེལ་ཙམ་དུ་སྣང་བ་སྣ་ཚོགས་སུ་ཤར་ཡང་། ཤར་ཙམ་ཉིད་་་་
ནས་སྐྱེ་འགག་གནས་གསུམ་དང་བྲལ་བའི་ཕྱིར་འདིའོ་ཞེས་བརྗོད་དུ་མེད་པ་ཡིན་ལ།
303

དེ་ཉིད་ཐུན་མོང་དང་ཐུན་མོང་མ་ཡིན་པའི་དཔེ་བརྒྱད་ཀྱིས་གཏན་ལ་འབེབས་པར་བྱེད་་་
པ་ལས། དང་པོ་ནི། གསུམ་པའི་གཉིས་པ་བརྗོད་བྲལ་བསྟན་པར་བྱ། །གཞོན་་
ནུ་དགོད་དང་ལྐུགས་པའི་རྨི་ལམ་ལྟར། །གནད་ལ་ཕྲུགས་དང་དབང་པོའི་བདེ་་་་་་
དང་། །ཞེས་གསུངས་པ་ལྟར་བཞི་ལས། དང་པོ་ནི། གཞོན་ནུ་དགོད་པ་ཞེས་་་་
པ༑ སྨྲ་མི་ཤེས་པའི་བྱིས་པ་ཆུང་ངུ་ཞིག་དགོད་པར་བྱེད་པ། དེ་དགོད་པར་བྱེད་པ་་
ཁོ་རང་གིས་ཉམས་སུ་མྱོང་རྒྱུ་ཞིག་ཡོད་ནས་དགོད་པ་ཡིན་ཡང་། རྒྱུ་མཚན་འདི་ཞེས་་
སྨྲ་མི་ཤེས་པ་ལྟར། རྣལ་འབྱོར་པས་ལམ་ཉམས་སུ་བླངས་པའི་ཚེ། ཆོས་ཐམས་་་་
ཅད་རྟེན་འབྲེལ་ཙམ་སྣང་ལ་བདེན་པར་མ་གྲུབ་པ་ལ་མ་གྲུབ་པར་ཤེས་ཤིང་། སོ་སོ་་
རང་རིག་ཡེ་ཤེས་ཀྱིས་སྤྱོད་ཡུལ་བའི་ཚུལ་དུ་ཁོ་རང་གིས་ཁོ་རང་ངོ་ཤེས་པའི་ཚུལ་གྱིས་་
ཉམས་སུ་མྱོང་ཡང་། འདིའོ་ཞེས་བརྗོད་མི་ཤེས་པ་ཡིན་ལ། དེའང་བརྗོད་རྒྱུ་ཡོད་་་
ནས་བརྗོད་མ་ཤེས་པ་མ་ཡིན་གྱི། བརྗོད་རྒྱུ་མེད་པས་བརྗོད་མ་ཤེས་པ་སྟེ།
ཐམས་ཅད་མཁྱེན་པ་ཚིག་གིས་དབུལ་བ་རྒྱལ་གྱུར་ཅིག །ཅེས་གསུངས་པ་ལྟར་་་་
གནས་ལུགས་ལ་བརྗོད་དུ་མེད་ཀྱང་། བརྡ་སྤྲོད་པ་ཙམ་དུ་བརྗོད་བྲལ་བློ་འདས་ལ་་་་
སོགས་པར་བཏགས་པ་ཙམ་ཡིན། དེས་ན་སྣང་སྲིད་འཁོར་འདས་ཀྱིས་བསྡུས་པའི་་་་
ཆོས་ཐམས་ཅད་རང་གི་སེམས་ལས་ལོགས་སུ་གྲུབ་པ་ཅུང་ཟད་ཀྱང་མེད་ལ། སེམས་
ཀྱང་གསལ་སྟོང་ཟུང་འཇུག་བློའི་ཡུལ་ཐམས་ཅད་ལས་འདས་ཤིང་བརྗོད་པའི་མཐལ་་་་་
ཐམས་ཅད་དང་བྲལ་བར་ཐག་བཅད་ལ། དེའི་ངང་དུ་འཛིན་པ་མ་ཞུགས་པར་ཆད་་་་
དེར་འཇོག །གཉིས་པ་ལྐུགས་པའི་རྨི་ལམ་ནི། ལྐུགས་པའི་རྨི་ལམ་ཞེས་པ་ལྐུགས་
པ་ལ་རྨི་ལམ་གསལ་པོ་བྱུང་བ་ཁོ་རང་གིས་ཉམས་སུ་མྱོང་ཡང༌། གཞན་ལ་སྨྲ་མི་ཤེས་
པ་ལྟ་བུའོ། །གསུམ་པ་གནད་ལ་འཕུགས་པ་ནི། གནད་ལ་འཕྲུགས་པ་ཞེས་་་་་་
ཁམས་ཐིག་ལེ་ཁྱད་པར་ཅན་གང་དུ་ཡོད་པའི་སར་གཞན་གྱིས་རེག་པ་ན་མི་བཟོད་པའི་་
གཡའ་བའི་རེག་བྱ་འབྱུང་བ་ཡིན་ཏེ། མཆན་ཁུང་ལ་སོགས་པར་རང་ངམ་གཞན་་་་་
གྱིས་རེག་པའི་རྐྱེན་གྱིས་གཡའ་བའི་རེག་བྱ་ཉམས་སུ་མྱོང་ཡང་། གཡའ་བ་དེ་ཚུལ་་་་
304

འདི་ལྟར་འདུག་ཅེས་བརྗོད་མི་ཤེས་པ་ལྟ་བུའོ། །བཞི་པ་དབང་པོའི་བདེ་བ་ནི།
དབང་པོའི་བདེ་བ་ཞེས་པ་ཕོ་མོའི་དབང་པོ་གཉིས་འཕྲད་དེ་འཁྲིག་པའི་བདེ་བ་ཉམས་་་་
སུ་མྱོང་ཡང་། བདེ་བ་འདི་འདྲའོ་ཞེས་བརྗོད་དུ་མེད་པ་ལྟ་བུའོ། །དེ་དག་ནི་འཇིག་
རྟེན་པའི་ཐུན་མོང་དུ་གྲགས་པའི་ཕྱིར་ཐུན་མོང་གི་དཔེ་ཞེས་བྱ་ལ། དེ་ཡན་ཆད་ཀྱིས་་
བསྒྲུབས་པའི་ལྟ་བ་ཐམས་ཅད་ནི། རྒྱུ་དུས་ཀྱི་ལྟ་བ་དུག་ཅན་ཞེས་བྱ་བ། དེ་ཁོ་ན་་་་
ཉིད་རྒྱ་མཚོའི་རླབས་དང་མ་བྲལ་བའི་ལྟ་བ་ཞེས་བྱ་སྟེ། མདོར་ན་དོན་སྤྱིའི་ཚུལ་ལས་
ཉམས་སུ་མྱོང་དུ་མེད་པའི་ཕྱིར། ལྟ་བ་སྐྱོན་མེད་ནི་མ་ཡིན་གསུངས། གཉིས་པ་
ཐུན་མོང་མ་ཡིན་པའི་དཔེ་བཞི་ནི། བླ་མེད་རྡོ་རྗེ་ཐེག་པ་ཁོ་ནར་གྲགས་པའི་ཕྱིར་ཐུན་
མོང་མ་ཡིན་པའི་དཔེ་ཞེས་བྱ་ལ། དེའང་གསུམ་པའི་ཡེ་ཤེས་གསང་བའི་སྙོམས་་་་་
Rs.འཇུག་དང་། ། ལོངས་སྤྱོད་རླབས་དང་དཀྱིལ་འཁོར་འཁོར་ལོའོ། །ཞེས་གསུངས་་་་
པ་ལྟར་བཞི་ལས། དང་པོ་གསུམ་པའི་ཡེ་ཤེས་ནི། གསུམ་པའི་ཡེ་ཤེས་ཞེས་བྱ་བ།
དབང་གསུམ་པའི་དུས་གཞན་རྐྱེན་ཕྱག་རྒྱ་ལ་བརྟེན་ནས་སྐྱེས་པའི་བདེ་བ་ཡིན་ལ།
དེའང་གསང་སྔགས་པ་སྤྱི་འདི་དངོས་ཀྱི་ཕྱག་རྒྱ་ལ་ལས་རྒྱ་ཟེར་མོད། རང་ལུགས་་་་
བདེ་ཆེན་གྱི་ཡེ་ཤེས་བསྐྱེད་པའི་ལས་བྱེད་པའི་ཕྱིར་ལས་ཀྱི་ཕྱག་རྒྱ་ཞེས་བཏགས།
དེ་ལ་དབྱེ་ན་དངོས་དང་ཡེ་ཤེས་ཀྱི་ཕྱག་རྒྱ་གཉིས་སུ་བཞེད་དེ། རྗེ་བཙུན་ཆེན་པོས།
ལས་ཀྱི་ཕྱག་རྒྱ་དངོས་དང་ཡེ་ཤེས་གཉིས། །ཞེས་གསུངས་པའི་ཕྱིར། གང་ལྟར་་་་
ཡང་དབང་གསུམ་པའི་ཕྱག་རྒྱ་དེ་གཉིས་གང་རུང་དུ་སྦྱར་བ་ལ་བརྟེན་ནས། ཡ་་་་
བབས་ཀྱི་དགའ་བ་ཉམས་སུ་མྱོང་རྒྱུ་ནི་ཡོད་ལ། བདེ་བ་དེའི་ངོ་བོ་འདིའོ་ཞེས་བརྗོད་་
མི་ཤེས་པ་ལྟ་བུའོ། །གཉིས་པ་གསང་བའི་སྙོམས་འཇུག་ནི། གསང་བའི་སྙོམས་་་་
འཇུག་ཅེས་བྱ་བ། སྒོམ་སྟོར་རྐྱེན་གྱིས་བཙལ་བ་ཞེས་པ། སྒོམ་ཡེ་མ་སྐྱེས་པའམ།
སྐྱེས་ཀྱང་བར་སྐབས་སུ་སྟོར་བ་འཚོལ་བའི་ཚུལ་གཉིས་ཡོད་པའི་གཅིག་ཡིན་ལ།
དེའང་རྐྱེན་གཞན་ཕྱག་རྒྱ་ལ་མ་ལྟོས་པར་རང་གི་ལག་པས་གསང་བའི་རྩ་བསྐུལ་་་་་་
ལས་སྐྱེས་པའི་བདེ་བ་ཉམས་སུ་མྱོང་ཡང་བརྗོད་མི་ཤེས་པ་ལྟ་བུའོ། །གསུམ་པ་་་་
305

ལོངས་སྤྱོད་རླབས་ནི། ལོངས་སྤྱོད་རླབས་ཞེས་པ་སྒོམ་སྟོར་འཚོལ་ཐབས་ཤིག་ཡིན་་་་
ལ༑ ལོངས་སྤྱོད་ཀྱི་རླབས་ཞེས་པའི་དོན། རླུང་གིས་རྒྱ་མཚོ་བསྐྱོད་པས་རླབས་་་་་
འབྱུང་བ་ལྟར། རྩ་རོ་རྐྱང་གཉིས་ནས་གཟུང་འཛིན་གྱི་རླུང་རྒྱུས་པས་རྣམ་རྟོག་ལ་་་་་་
བསྐྱོད་པ་དེའི་རླབས་ནི་མགྲིན་པའི་གཡས་གཡོན་རོ་རྐྱང་གི་རྩ་གནས་པ་སྟེ། ད་་་་་་
བཙིར་བའི་ཚུལ་ནི། མཐེ་བོང་གུང་མཛུབ་བརྩེགས་པས་མགྲིན་པའི་གཡས་གཡོན་དུ་
ཅུང་ཟད་མནན་པས་རྩ་གསུམ་འཕར་བ་ངོས་ཟིན་འོང་ལ། དེའི་ཐེག་ལེ་རྒྱུ་བའི་རྩ་་་་
མནན་ན་བདེ་བ་ཅུང་ཟད་སྐྱེའང་ཚེ་ལ་གཟན། ཁྲག་རྒྱུ་བའི་རྩ་མནན་ན་དམར་ཐོ་
པ་འབྱུང་བས། དབུ་མ་རླུང་རྒྱུ་བའི་རྩ་དེ་གནོན་པར་བྱེད། དེའང་སྐེ་བཙིར་བ་ལྟར་
བྱས་ན་མགྲིན་པ་ན་བ་སོགས་འབྱུང་བས་རྒྱབ་ཕྱོགས་སུ་བཏེག །དྲག་ཏུ་མནན་ན་་་་་
ཐིབས་ཀྱིས་སོང་ནས་ཡེ་ཤེས་ངོས་ཟིན་རྒྱུ་མི་འོང་བས་ཇེ་དྲག་ཇེ་དྲག་ལ་མནན་ཅིང་། །
དེ་ལྟར་བྱས་པས་གཟུང་འཛིན་གྱི་རྟོག་པ་ཐམས་ཅད་འགག་པའི་ཡེ་ཤེས་སྐྱེ་ལ། དེའི་་
ངོ་བོ་བརྗོད་མི་ཤེས་པ་ལྟ་བུའོ། །བཞི་པ་དཀྱིལ་འཁོར་འཁོར་ལོ་ནི། དཀྱིལ་་་་་
འཁོར་འཁོར་ལོའོ་ཞེས་པ། གསུམ་པའི་ཡེ་ཤེས་ནི་སྨིན་བྱེད་དབང་གི་དབང་དུ་བྱས་་་
པ་ཡིན་ལ། འདི་ནི་ལམ་དུས་སུ་དེའི་རྒྱུན་བསྐྱང་པ་ཡིན་ཏེ། དངོས་དང་ཡེ་ཤེས་ཀྱི་
ཕྱག་རྒྱ་ལ་སྙོམས་པར་ཞུགས་པས་བདེ་བ་སྐྱེ་བ་དང༌། འཁོར་གྱི་ལྷ་མོ་དབྱུང་བ་དང་།
རྒྱུ་རྡོ་རྗེ་འཛིན་པ་ཞུ་བའི་སྐབས་ཀྱི་སྙོམས་འཇུག་གི་བདེ་བ་སྐྱེས་པ་དེ་ཉམས་སུ་མྱོང་་་
ཞིང་བརྗོད་དུ་མི་ཤེས་པ་ལྟ་བུའོ། །དེ་དག་གིས་འཁོར་འདས་ཀྱི་ཆོས་ཐམས་ཅད་ལ་་་
རྒྱས་གདབ་ཅིང་སྒོམ་པར་བྱེད། དེ་ལྟར་ན་གསལ་བ་གདངས་འགག་མེད་སྣ་ཚོགས་་་་
སུ་ཤར་ཡང་ངོ་བོ་སྟོང་ཉིད། སྟོང་བཞིན་དུ་སྣ་ཚོགས་སུ་འཆར་ཡང་ངོ་བོ་བརྗོད་བྲལ་་
དུ་གཏན་ལ་འབེབས་པར་བྱེད་པས་ཟུང་འཇུག་རྒྱས་པར་བཤད་པ་སྟེ། དཔེ་སུམ་ཅུ་
རྩ་གཉིས་ཀྱི་སྒོ་ནས་རྒྱས་པར་བཤད་པའོ། །དེ་དག་ཀྱང་ཐོག་མར་ཤར་ཙམ་་་་་
ཐམས་ཅད་བསྒོམ། དེ་ནས་རང་གི་ཡིད་ལ་གང་བབས། རེ་རེའི་སྟེང་དུ་བསྒྲིལ་་་་་
ནས་བསྒོམ་པ་ཡིན་གསུངས། གཞན་ཡང་། སུམ་ཅུ་རྩ་གཉིས་རྩ་བདུན་དཔེ་ཡིན་་་
306

ཏེ༑ །ཞེས་གསུངས་པའི་དོན། སྔར་བཤད་པའི་དཔེ་སོ་གཉིས་ཀྱི་སྟེང་དུ་ཡང་ངེས་་
ཤེས་བསྐྱེད་ཅིང་བོགས་དབྱུང་བའི་ཕྱིར་དཔེའི་གཙོ་བོ་བཞིས་བསྡུས་ཏེ་བསྟན་པས་དཔེ་
སོ་དྲུག །བཞི་པོ་དེའི་ནང་ནས་གཙོ་བོ་གཅིག་བསྡུས་པས་སུམ་ཅུ་རྩ་བདུན་ཡིན་ལ།
དེའི་དང་པོ་སྣང་བ་སེམས་སུ་སྒྲུབ་པའི་དཔེ་བཞིའི་ནང་ནས་རྨི་ལམ་གྱི་དཔེ་སྔར་བཤད་་
པ་ལྟར་ཉམས་སུ་ལེན། དཔེ་གཅིག་པོ་དེས་དོན་བཞི་ཆར་མཚོན་ནུས་ཏེ། རྨི་ལམ་་
དུ་ཆགས་སྡང་དང་རྗེས་སུ་འབྲེལ་བའི་ཡུལ་སྣ་ཚོགས་ཤར་བ་ལ་བརྟེན་ནས་བདེ་སྡུག་་་་
སྣ་ཚོགས་པ་ཞིག་ཉམས་སུ་མྱོང་བ་ནི་སྣང་བ་སེམས་སུ་སྒྲུབ་པ། རྨི་ལམ་དུ་དེ་ལྟར་་་་་
འབྱུང་བའང་ཉིན་པར་གྱི་བག་ཆགས་དང་རྐྱེན་གཉིད་དུ་སོང་བ་ལ་སོགས་པ་དུ་མ་་་་་
ཚོགས་པ་ལས་འབྱུང་གི །གང་ཡང་རུང་བ་གཅིག་མ་ཚང་ན་རྨི་ལམ་མི་འབྱུང་བས་སྒྱུ་་
མ༑ གཉིད་དུ་མ་སོང་བར་རྨི་ལམ་མི་འབྱུང་ལ། གཉིད་རྨི་ལམ་དུ་འཕོས་པ་མེད་་་་་
པའི་ཕྱིར་རྟེན་འབྲེལ། དེའི་ངོ་བོ་འདིའོ་ཞེས་བརྗོད་དུ་མེད་པས་བརྗོད་བྲལ་ཏེ། དེ་
ལྟ་བུར་ཐག་གཅད་ཅིང་ངེས་ཤེས་བསྐྱེད་ལ་འཛིན་པ་མ་ཞུགས་པར་འཇོག་པར་བྱེད། །
དེ་བཞིན་དུ་སེམས་སྣང་སྒྱུ་མར་སྒྲུབ་པའི་དཔེ་ཆུ་ཟླ། རྟེན་འབྲེལ་དུ་སྒྲུབ་པའི་དཔེ་མྱུ་
གུ༑ བརྗོད་བྲལ་དུ་སྒྲུབ་པའི་དཔེ་རྦ་རླབས་རྣམས་རེ་རེའང་དོན་བཞི་བཞི་ཚང་བར་་་་
ཐག་གཅད་ཅིང་ཉམས་སུ་ལེན་པར་བྱེད། དཔེའི་གཙོ་བོ་གཅིག་ནི་གསང་བའི་སྙོམས་
འཇུག་དང་རྦ་རླབས་གང་རུང་ལས། ཕྱག་ལེན་ཕྱི་མ་ལ་མཛད་པས། སྔར་བཤད་་་་
པ་ལྟར་ཆ་རླབས་བཙིར་ཅིང་ཕྱི་རོལ་གྱི་སྣང་བ་ཇེ་མི་གསལ་ལ་སོང་བའི་ཚེ་སེམས་མ་་་་
ཡེངས་པར་བརྗོད་བྲལ་དུ་གཞག །གཟུང་འཛིན་ཐམས་ཅད་འགག་པའི་ངང་དུ་ཆམ་་་་
མེར་འཇོག ། སད་པ་ན་དེ་ལྟ་བུའི་ཉམས་དེས་འཁོར་འདས་ཀྱི་ཆོས་ཐམས་ཅད་ལ་་་་་
རྒྱས་བཏབ་ཅིང་བསྒོམ། ཡང་རྦ་རླབས་བཙིར། དེ་ལྟར་ཡང་ཡང་དུ་བྱ་གསུངས།
དེ་ལྟར་ན་ཐུན་མོང་མ་ཡིན་པའི་དཔེ་བཞི་ལ་བརྟེན་ནས་ཉམས་སུ་མྱོང་བ་ནི་གོ་ཡུལ་་་་་
ཙམ་མ་ཡིན་པར་རང་གིས་ཉམས་སུ་མྱོང་བའི་ཕྱིར་མཚོན་བྱེད་དཔེའི་ཡེ་ཤེས་ཡིན་ལ།
དེའང་༑ རྟོགས་པའི་ཁྱད་པར་ཟླ་བའི་དཔེ་ཡིས་བསྟན། །ཞེས་གསུངས་པ་ལྟར།
307

ཟླ་བ་བལྟ་བར་འདོད་པའི་གང་ཟག་ཞིག་ལ་དེ་ནི་རྒྱུ་ནོར་བུ་ཆུ་ཤེལ་ལས་གྲུབ་པ།
དབྱིབས་ཟླུམ་པོ། འོད་དཀར་སིལ་འཕྲོ་བ། ཡོན་ཏན་ཀུ་མུད་ཁ་འབྱེད་པ་ལ་་་་་
སོགས་པ་འདི་ལྟ་བུ་ཞིག་ཡོད་དོ་ཞེས་བསྟན་པའི་ཚེ། གང་ཟག་དེའི་བློ་ཡུལ་དུ་ཟླ་བ་
དེ་འདི་འདྲ་ཞིག་ཡོད་པར་འདུག་སྙམ་དུ་དོན་སྤྱིའི་རྣམ་པར་འཆར་བ་བཞིན། བརྗོད་་་་
བྲལ་དུ་སྒྲུབ་པའི་ཐུན་མོང་གི་དཔེ་བཞིས་གཏན་ལ་ཕབ་པའི་ལྟ་བ་ཐམས་ཅད་ཀྱང་དོན་་
སྤྱིའམ༑ གོ་ཡུལ་ཙམ་ཡིན་པའི་ཕྱིར་ཏེ། རྒྱུ་དུས་ཀྱི་ལྟ་བ་དུག་ཅན་སོ་སོའི་གྲུ་་་་
མཐའ་ལ་ཞེ་འདོད་དང་བཅས་པའི་ལྟ་བ་ཞེས་བྱ་ལ། དེ་བཞིན་དུ་ཆུའི་ནང་དུ་ཤར་་་་
བའི་གཟུགས་བརྙན་གསལ་བར་མཐོང་བའི་ཚེ་སྔར་གྱི་གོ་ཡུལ་ཙམ་མ་ཡིན་པར་ངེས་་་་་
ཤེས་སྐྱེ་བ་ལྟར། རིམ་གཉིས་ཀྱི་ཏིང་ངེ་འཛིན་བསྒོམས་པ་ལས། བྱུང་བའི་ཡེ་ཤེས་
ཉམས་སུ་མྱོང་བ་ནི་མཚོན་བྱེད་དཔེའི་ཡེ་ཤེས། དེས་ན་ནམ་མཁའི་ཟླ་བ་དངོས་སུ་་་
མཐོང་བས་དེ་དག་གི་སྒྲོ་འདོགས་ཐམས་ཅད་གྲོལ་བ་ལྟར་མཚོན་བྱེད་དཔེའི་ཡེ་ཤེས།
དེའི་རྒྱུན་བསྐྱངས་པས་ས་དང་པོ་མངོན་དུ་བྱས་པའི་ཚེ་མཚོན་བྱ་དོན་གྱི་ཡེ་ཤེས་མངོན་་་
དུ་བྱེད་པ་ཡིན་ཞིང་། ཡང་། རྟོགས་པའི་ཁྱད་པར་ཟླ་བའི་དཔེ་ཡིས་བསྟན་པའི་་་་་
དོན་ཚེས་གཅིག་གི་ཟླ་བ་མཐོང་བ་དེ་ཟླ་བ་མཐོང་བ་ཡིན་མོད། ཟླ་བ་རྫོགས་པར་མ་
མཐོང་བ་བཞིན་དུ། ས་དང་པོར་སངས་རྒྱས་ཀྱི་ཡེ་ཤེས་ཅུང་ཟད་མཐོང་། དེ་ནས་་་
རིམ་གྱིས་འཕེལ་ནས། ཉའི་ནུབ་མོར་ཟླ་བ་རྫོགས་པར་མཐོང་བ་བཞིན་ས་རྣམས་་་་་
རིམ་གྱིས་བགྲོད་དེ་བཅུ་གསུམ་རྡོ་རྗེ་འཛིན་པ་མངོན་དུ་བྱས་པ་དེའི་ཚེ་སངས་རྒྱས་ཀྱི་ཡེ་
ཤེས་ཐམས་ཅད་རྫོགས་པར་མཐོང་བ་ཡིན་གསུངས། གཞན་ཡང་རྟོགས་པ་ཙམ་ལ་་་་
ལྟ་བར་གཞག་པ་དང་། ཉམས་མྱོང་ཡེ་ཤེས་ལ་ལྟ་བར་གཞག་པ་གཉིས་ལས། དང་
པོ་ནི། རྒྱུ་དུས་ཀྱི་ལྟ་བ་དུག་ཅན་འདི་ཡིན་ལ། སྤྱིར་ཀུན་ཏུ་བརྟགས་པའི་དུག །
ཀུན་ཏུ་རྟོག་པའི་དུག །གྱ་ནོམ་ལྷར་ཞེན་པའི་དུག་གསུམ་ལས། དང་པོ་ནི། སོ་་
སྐྱེ་ཐ་མལ་པ་རྣམས་ཀྱིས་འཁོར་བའི་གནས་ལུས་ལོངས་སྤྱོད་ཕྱི་དོན་བདེན་གྲུབ་ཏུ་་་་
བརྟགས་པ་ནས་བཟུང་། ཉན་ཐོས་རྣམས་ཀྱིས་ཕྱི་དོན་དུ་བརྟགས་པའི་བར་ཐམས་་་་
308

ཅད་ཡིན་ལ། དེ་ལྟ་བུའི་དུག་ནི་སྣང་བ་སེམས་སུ་བསྒྲུབ་པ་སོགས་དཔེ་དང་བཅས་ཏེ་
རྒྱས་པར་བསྟན་པ་ལས་སྐྱེས་པའི་རྒྱུ་དུས་ཀྱི་ལྟ་བ་འདིས་སེལ། གཉིས་པ་ཀུན་ཏུ་
རྟོག་པའི་དུག་ནི། རྒྱུ་དུས་ཀྱི་ལྟ་བ་ཁོ་རང་ཡང་བཟང་རྟོག་ངན་རྟོག་གིས་ཁྱད་པར་་་་་
ཙམ་མ་གཏོགས་རྣམ་རྟོག་རང་གི་རང་བཞིན་ལས་མ་འདས་པས་དེའི་དུག་བསྐྱེད་རིམ་་་་
གྱིས་སེལ། གསུམ་པ་གྱ་ནོམ་ལྷར་ཞེན་པའི་དུག་ནི། དེ་ལ་མཆོག་ཏུ་ཞེན་པ་
དུག་ཐམས་ཅད་རྫོགས་རིམ་གྱིས་སེལ་བ་ཡིན་གསུངས།། ༈ གསུམ་པ་རྒྱུད་་་་་་
གསུམ་གྱི་སྒོ་ནས་ཤིན་ཏུ་རྒྱས་པར་བཤད་པ་ནི། གོང་དུ་འཁོར་འདས་ཀྱིས་བསྡུས་་་་་
པའི་ཆོས་ཐམས་ཅད་གསལ་སྟོང་ཟུང་འཇུག་ཏུ་བསྟན་པ་སྟེ། ཆོས་ཐམས་ཅད་ཧྲིལ་་་་
གྱིས་དྲིལ་ན་གཞི་ལམ་འབྲས་བུའམ། རྒྱུད་གསུམ་དུ་མ་འདུས་པ་ནི་ཅུང་ཟད་ཀྱང་་་་་
མེད་ལ། དེ་རེ་རེའང་རེ་རེ་ནས་འཁོར་འདས་དབྱེར་མེད་དུ་གཏན་ལ་འབེབས་པ་
ཡིན་ལ། དེའི་དང་པོ་གཞིའམ། རྒྱུ་རྒྱུད་འཁོར་འདས་དབྱེར་མེད་དུ་སྟོན་པར་བྱེད་་
པ་ལ། རྒྱས་བཤད་ཐོག་མ་ཀུན་གཞིའི་རང་བཞིན་༡དང་། རྟེན་༢དང་བརྟེན་ཚུལ་་་
༣རྒྱུ་༤ དང་རྩ་རྒྱུད་(དང༌། །འབྲེལ་ཚུལ་（སྣང་བ་གསུམ་༧པོ་དྲན་པ་ཡིས། །ལུས་་
དང་སེམས་ལ་འཁོར་འདས་ཚང་ཚུལ་ལོ། །ཞེས་གསུངས་པ་ལྟར་བདུན་ལས།
དང་པོ་ནི། ཀུན་གཞིའི་རང་བཞིན་ནམ་ངོ་བོ་ནི། སེམས་ཀུན་གཞི་འཁོར་འདས་་་་
ཐམས་ཅད་ཀྱི་རྒྱུར་གྱུར་པ། མྱོང་རིག་བྱེ་བྲག་ཏུ་མ་ཕྱེ་བ། རིས་སམ་ཕྱོགས་སུ་་་
ཆོད་པ། ཐབས་རིག་པ་གསལ་ལ་མ་འགགས་པ། ངོ་བོ་སྟོང་པ་ཉིད་ལས་ཀྱི་བག་་་་
ཆགས་གསོག་པའི་རྟེན་དུ་གྱུར་པ། ཞེས་གསུངས་པའི་དོན། སྤྱིར་ཀུན་གཞི་ལ་་་་་
རྐྱེན་གྱིས་མ་བསླད་པ་དང་། བསླད་པ་གཉིས་ལས། དང་པོ་ནི། དེའང་། །
འདི་ཉིད་འཁོར་བ་ཞེས་བྱ་སྟེ། །འདི་ཉིད་མྱ་ངན་འདས་པ་ཉིད། །ཅེས་གསུངས་པ་་
ལྟར༑ རང་སེམས་གཉུག་མ་མ་བཅོས་པའི་ཤེས་པ་དེ་ཉིད་ཐབས་ཀྱིས་མ་ཟིན་ན་་་་་
འཁོར་བའི་སྣང་བ་བསྐྱེད་ལ། ཐབས་ཀྱིས་ཟིན་ན་མྱང་འདས་ཀྱི་སྣང་བ་བསྐྱེད་པའི་
ཕྱིར་འཁོར་འདས་ཐམས་ཅད་ཀྱི་རྒྱུ། དེའང་སྐྱེད་བྱེད་ཀྱི་རྒྱུ་ལྟ་བུ་མ་ཡིན་གྱི། ཁོ་་་
309

རང་རང་ངོ་ཤེས་མ་ཤེས་ཀྱི་དབང་གིས་དེ་དང་དེར་ཤར་བའོ། ། འོ་ན་འདི་འདུས་བྱས་
དང་འདུས་མ་བྱས་གང་ཡིན་ཞེ་ན། འདུས་བྱས་ཡིན་ནོ་ཞེས་སྟོན་པས་མྱོང་བ། །
འདུས་བྱས་ཐམས་ཅད་བེམས་ཤེས་དང་ལྡན་མིན་འདུ་བྱེད་གསུམ་དུ་འདུས་པའི་ནང་་་་
ནས་འདི་ཤེས་པ་ཡིན་པའི་ཕྱིར་རིག་པ། དགེ་སྡིག་གང་ཡང་མ་ཡིན་པའི་ཕྱིར་བྱེ་བྲག་
ཏུ་མ་ཕྱེ་བ། འཁོར་བ་དང་མྱང་འདས་གཉིས་ཀའི་རིས་སུ་མ་ཆད་པ་ཡིན་ཏེ།
འཁོར་བའི་རིགས་ཡིན་ན་དེའི་སྣང་བ་གདངས་འགག་མེད་ཀྱང་མྱང་འདས་སུ་འཆར་མི་་
ནུས་ལ། མྱང་འདས་ཀྱིས་རིས་སུ་ཆད་ན་སྣང་བ་གདངས་འགག་མེད་འཁོར་བར་་་་་
འཆར་མི་ནུས་པའི་ཕྱིར་རོ། །ཕྱོགས་སུ་མ་ཆད་པ་ནི། དེ་ལྟ་བུའི་སེམས་གསལ་་་་་
སྟོང་དེས་འཁོར་འདས་ཀྱི་ཆོས་ཐམས་ཅད་ལ་ཁྱབ་པ་སྟེ། གསལ་བས་མ་ཁྱབ་ན་་་་
དོན་བེམས་པོ་དང༌། སྟོང་པས་མ་ཁྱབ་ན་བདེན་གྲུབ་ཏུ་འགྱུར་བའི་ཕྱིར། ཀུན་་་་་
རྫོབ་དང་དོན་དམ་གཉིས་ཀྱི་ནང་ནས་ཀུན་རྫོབ་ཡིན་པའི་ཕྱིར་ཐབས། མ་འོངས་པའི་
སེམས་མ་ཡིན་པས་རིག་པ། འདས་པ་མ་ཡིན་པས་མ་འགགས་པ། ད་ལྟར་བ་མ་་་་
ཡིན་པས་གསལ་བ། དེའི་ངོ་བོ་སྟོང་པ་ཉིད་ཡིན་པས་གང་དུའང་མ་གྲུབ་པའི་ཕྱིར་་་་་
ཅིར་ཡང་འཆར་བ་སྟེ། གང་ལ་སྟོང་པ་ཉིད་རུང་བ། །དེ་ལ་ཐམས་ཅད་རུང་བ་ཡིན། །
ཞེས་གསུངས་པ་ལྟར་རོ། །མདོར་ན་ད་ལྟར་གྱི་རིག་པ་སྐད་ཅིག་མ་གསལ་སྟོང་ཟུང་་་་
འཇུག་གི་རང་བཞིན་འདི་ཉིད་ཀུན་གཞིའི་ངོ་བོའམ། རང་བཞིན་ཡིན་གསུངས།
གཉིས་པ་རྟེན་ནི། འོ་ན་དེ་ལྟ་བུའི་སེམས་དེ་རྟེན་གང་ལ་བརྟེན་ནས་གནས་སྙམ་ན།
རྟེན་ཕྱི་དོན་དུ་གྲུབ་པ་མེད་མོད། ཁོ་རང་གི་སྟེང་ན་བག་ཆགས་སྣ་ཚོགས་སུ་གནས་་་་
པ་སད་བྱེད་ཀྱི་རྐྱེན་དང་འཕྲད་པའི་དབང་གིས་སྣང་བ་གདངས་འགག་མེད་རྟེན་དཀྱིལ་་
འཁོར་བཞིར་ཤར་བ་སྟེ། དེའང་ལུས་རྩ་རགས་པ་དབང་རྟེན་ཁོག་པ། ཕྲ་བ་རྩལ་་་
གཙོ་བོ་གསུམ་ནས་བ་སྤུའི་གྲངས་དང་མཉམ་པའི་བར་གྱི་རྩ། རྩ་ཡི་གེར་རགས་་་་
པུ་ཛ་སོགས་ནས་ཕྲ་བ་ལྟེ་བའི་ཨ་ཐུང་བརྗོད་དུ་མེད་པའི་བར་གྱི་རྩ་དབྱིབས་འཁྱོགས་་་་
པོ་ཡི་གེའི་དབྱིབས་ཅན། ཁམས་བདུད་རྩི་རགས་པ་བདུད་རྩི་ལྔ་ནས་ཕྲ་བ་རྩི་སྐྱ་
3 0

ཁའི་ཟིལ་པའམ། བྱ་ཀོ་ཀ་ལི་ཀ་ཞེས་པ་ཕུག་རོན་གྱི་མགྲིན་པའི་སྤུ་བཞིན་ཁ་དོག་སྣ་
ཚོགས་པ་འོད་ཀྱི་རང་བཞིན་དུ་བ་སྤུའི་བུ་ག་ཐམས་ཅད་ལ་ཁྱབ་པ། སྙིང་པོ་ཡེ་ཤེས་་
རླུང་རགས་པ་འགྲོ་འདུག་དང་སྨྲ་བརྗོད་ལ་སོགས་པ་ནས་ཕྲ་བ་ནང་དུ་གནས་པའི་བར་་་
དུ་ཤར་བ་འདི་རྣམས་ལ་བརྟེན་པའི་ཚུལ་དུ་གནས་པའོ། །གསུམ་པ་བརྟེན་ཚུལ་ནི།
གླ་རྩི་དང་གླ་རྩིའི་དྲིའམ། མེ་ཏོག་དང་མེ་ཏོག་གི་དྲི་ལྟར་ལུས་སེམས་གྲུབ་བདེ་རྫ་་་་
གཅིག་གི་ཚུལ་དུ་གནས་པའོ། །འོ་ན་བེམས་ཤེས་རྫས་གཅིག་ཏུ་མི་འགྱུར་རམ་ཞེ་ན།
མི་འགྱུར་ཏེ། རྟེན་འཁོར་ལོ་བཞིའང་སེམས་ཁོ་རང་འཁྲུལ་བའི་སྣང་བ་མ་གཏོགས་་་་
ཕྱི་རོལ་ན་གྲུབ་པ་མེད་ལ། མདོར་ན་འདི་པས་སེམས་སྣང་ཙམ་ལས་གཞན་པའི་་་་
དོན་གང་ཡང་ཁས་མི་ལེན་པའི་ཕྱིར། བར་སྟོན་རྡོ་རྗེ་རྒྱལ་མཚན་ལ་སོགས་པས་་་་་
ཀྱང་༑ གྲུབ་བདེ་རྫས་གཅིག་ཏུ་ཅུང་ཞལ་གྱིས་བཞེས་མ་ནུས་པའང་། གནད་འདི་
ཅུང་མ་དགོངས་པ་ཡིན་གསུངས། བཞི་པ་རྒྱུའི་རྒྱུད་དུ་འཇོག་པའི་རྒྱུ་མཚན་ནི། དེ་
ལྟ་བུའི་ཀུན་གཞི་དེ་ཉིད་ཐབས་ཀྱིས་ཟིན་པ་དང་མ་ཟིན་པའི་བྱེ་བྲག་གིས་འཁོར་འདས་་
ཐམས་ཅད་ཀྱི་རྒྱུ་བྱེད་ལ། དེ་ལྟ་བུའི་སེམས་གསལ་སྟོང་དེ་སེམས་ཅན་དམྱལ་བ་ནས་
བཟུང་ཟུང་འཇུག་རྡོ་རྗེ་འཆང་གི་བར་དུ་གནས་སྐབས་སྣང་ཚུལ་མི་འདྲ་བ་གྲངས་ཀྱི་་་་
དཔེས་བསྟན་པའི་གསུམ་འབྱུང་མོད། ངོ་བོ་བཟང་ངན་ཅུང་ཟད་མེད་པར་རྒྱུན་མ་་་་་
ཆད་པར་གནས་པས་ན་རྒྱུད་དེ། རྒྱུད་ནི་རྒྱུན་ཆགས་ཞེས་བྱ་སྟེ། །འཁོར་བ་རྒྱུད་དུ་
འདོད་པ་ཡིན། །ཞེས་གསུངས་པ་ལྟར་རོ། ། ལྔ་པ་རྩ་རྒྱུད་དུ་གཞག་པ་ནི། ད་་་་་
ཉིད་ལ་རྩ་རྒྱུད་ཅེས་ཀྱང་བྱ་སྟེ། སྡོང་པོའི་རྩ་བ་སྐྱོན་མེད་པ་ལ་བརྟེན་ནས། ཡལ་་་་
ག་ལོ་མ་མེ་ཏོག་འབྲས་བུ་ཐམས་ཅད་འབྱུང་བ་ལྟར། སེམས་ཀུན་གཞི་ཁོ་རང་ངོ་མ་་་་་
ཤེས་པའི་ཚེ། གདུགས་ནམ་མཁའ་ལ་འཕྱར་བའི་གྲིབ་མ་ས་ལ་འབབས་པ་ལྟར།
མེད་བཞིན་དུ་འཁོར་བའི་འཁྲུལ་སྣང་སྣ་ཚོགས་སུ་འཆར་བའི་རྩ་བ་བྱེད་ལ། ཐབས་་་
ཀྱིས་ཟིན་པའི་ཚེ་ལམ་དང་འབྲས་བུའི་ཡོན་ཏན་ཐམས་ཅད་འཆར་བའི་རྩ་བ་བྱེད་པའི་་་་
ཕྱིར༑ རྒྱུད་ནི་གོང་བཞིན་ཏེ། ཀུན་གཞི་རྒྱུ་རྒྱུད་ལ་འཁོར་འདས་ཚང་བས་རྩ་རྒྱུད།
31

ཅེས་གསུངས་པ་ལྟར་རོ། །དྲུག་པ་རྟེན་དང་བརྟེན་པར་འབྲེལ་ཚུལ་ནི། སེམས་་་་་
ཀུན་གཞིའི་སྟེང་ན་འཁོར་འདས་ཀྱི་ཆོས་ཐམས་ཅད་བག་ཆགས་ཀྱི་ཚུལ་དུ་གནས་པ།
དེ་ཉིད་རྐྱེན་དང་འཕྲད་པ་ལ་བརྟེན་ནས་ལུས་ལ་རྩ་ཡི་གེའི་རྣམ་པར་ཤར། དེར་རླུང་་་
སེམས་ཀྱིས་འགྲོ་འོང་བྱས་པ་ལ་བརྟེན་ནས་འཁོར་བའི་འཁྲུལ་སྣང་ཇི་སྙེད་དུ་ཤར་ཏེ།
ཁམས་གསུམ་པོ་ཡུལ་དང་སྣང་བ་སྣ་ཚོགས་ལོངས་སྤྱོད་དུ་ཤར་བ་ཡིན་གསུངས།
བདུན་པ་ལུས་སེམས་ལ་འཁོར་འདས་ཀྱི་ཚང་བརྩི་བ་ནི། དེ་ལྟར་སེམས་ལ་བག་་་་་་
ཆགས་ཀྱི་ཚུལ་དུ་གནས་པ་དེ་ཉིད་རྡོ་རྗེའི་ལུས་ལ་རྩ་ཡི་གེར་ཤར། དེར་རླུང་སེམས་་་
འདུས་པའི་དབང་གིས་འཁོར་འདས་ཀྱི་སྣང་བ་ཇི་སྙེད་མེད་བཞིན་དུ་འཆར་བའི་ལུས་་་་
ལ་འཁོར་འདས་ཐམས་ཅད་ཚང་བ་ཡིན་ཏེ། མ་དག་པའི་སྣང་བའི་དབང་དུ་བྱས་ན།
བྷ་གར་གནས་པའི་རིགས་དྲུག་གི་ས་བོན་གྱི་ནང་ནས་དམྱལ་བའི་ཏྲི་ཡིག་ནག་པོར་རླུང་
སེམས་འགྲོ་འོང་བྱས་པའི་རྟེན་འབྲེལ་ལས། འཆི་ཁར་དགྲ་མི་ཤ་བོ་དང་འཕྲད་་་་་
པའམ༑ ཡིད་ལ་དྲན་པ་ལྟ་བུའི་རྐྱེན་གང་ཡང་རུང་བས་ཞེ་སྡང་དྲག་པོ་དམར་ལམ་པ་་
སྐྱེ༑ དེ་ལ་བརྟེན་ནས་དམྱལ་བའི་ས་བོན་དུ་རླུང་སེམས་འདུས། དེས་རླུང་སེམས་་་་
ཐམས་ཅད་ཀྱི་དབང་བྱས་ཏེ། འཆི་བ་འོད་གསལ་ལས་ལངས་མ་ཐག །བར་དོར་་་་
ཡང་སྡོང་དུམ་མེས་ཚིག་པ་ལྟ་བུའི་བར་སྲིད་འཆར། དེ་ལས་དམྱལ་བའི་གནས་སུ་་་
ངེས་པར་སྐྱེ་བ་སྟེ། ཉེ་བ་གང་དང་གོམས་པ་གང་། །ཞེས་མཚམས་སྦྱོར་ཁར་གང་་་་
F
ཉེ་བ་དང་། རྒྱུན་དུ་གང་གོམས་པའི་ལས་དེ་སྟོབས་ལྡན་དུ་གསུངས། དེས་མཚོན་་་
པའི་རིགས་དྲུག་གི་ས་བོན་དུ་རླུང་སེམས་འདུས་པའི་དབང་གིས་དེ་དང་དེར་ཉི་་་་་
མཚམས་སྦྱོར་བ་དང་། ཉམས་ཀྱི་སྣང་བའི་དབང་དུ་བྱས་ན། དམྱལ་བའི་ས་བོན་་་་
དུ་རླུང་སེམས་འདུས་པ་ལ་བརྟེན་ནས། མི་ཡུལ་ན་གནས་བཞིན་དུ་དམྱལ་བའི་བཙོ་་་
སྲེག་མྱོང་བ་སོགས་གནས་སྦྱོང་གི་ཉམས་སྐྱེ་བ་དང་། ཡུམ་ཆེན་མོ་ཤེས་རབ་ཀྱི་་་་་
རོལ་ཏུ་ཕྱིན་མ་སོགས་ཀྱི་ཕོ་བྲང་དུ་ཐིམ་ན་ཆོས་སྐུ་ཉམས་སུ་མྱོང་ཞིང་གཟུང་འཛིན་་་་་
གྲོལ༑ ཞེས་གསུངས་པ་ལྟར། མྱ་ངན་ལས་འདས་པའི་རྩ་ཡིག་དེ་དག་ཏུ་རླུང་་་་་
32

སེམས་འདུས་པས་དག་པའི་སྣང་བ་ཇི་སྙེད་འཆར་བ་དང་། དེ་ལྟར་འཁོར་བའི་་་་་་
ཡིག་སོགས་མ་དག་པའི་སྣང་བ་ཐམས་ཅད་སྦྱོང་བྱེད་དག་པའི་སྣང་བ། སྦྱོང་ཚུལ་་་་་
སྣང་བ་བསྒྱུར་བའི་ཚུལ་གྱིས་བསྒོམ། སྦྱངས་འབྲས་དག་པའི་སྣང་བས་རྒྱས་བཏབ་་་
ཅིང་ལམ་དུ་བྱས་པས་དག་པའི་སྣང་བ་སྐུ་དང་ཡེ་ཤེས་སུ་འགྱུར་བ་སྟེ། མདོར་ན་་་་་
འཁོར་བའི་ཆོས་ཐམས་ཅད་མཚན་ཉིད་ཀྱི་ཚུལ་དུ་ཚང་སྟེ། གསལ་བ་གདངས་འགག་
མེད་འཁོར་བའི་གནས་ལུས་ལོངས་སྤྱོད་སྣ་ཚོགས་སུ་ཤར། ལམ་གྱི་ཆོས་ཐམས་ཅད་་
ཡོན་ཏན་གྱི་ཚུལ་དུ་ཚང་སྟེ། ཉམས་སུ་བླངས་པའི་སྟོབས་ཀྱིས་ཉམས་ལྔ་གསུམ་བཅོ་
ལྔ་སོགས་སྣ་ཚོགས་སུ་འཆར་བའི་ཕྱིར་རོ། །འབྲས་བུའི་ཆོས་ཐམས་ཅད་ནུས་མཐུའི་་
ཚུལ་དུ་ཚང་སྟེ། འབྲས་བུ་མངོན་དུ་བྱེད་པའི་ནུས་པ་དང་ལྡན་པའི་ཕྱིར་རོ། །
མདོར་ན་སྔར་བཤད་པ་ལྟར་སྔོན་འགྲོ་གསུམ་སྔོན་དུ་བཏང་། དངོས་གཞི་དཔེ་དྲན་་་་
པ་སོགས་མེད་པས། འདི་ལྟར་འཁོར་འདས་ཀྱིས་བསྡུས་པའི་ཆོས་འདི་ཐམས་ཅད་་་་
རང་གི་སེམས་རིག་པ་སྐད་ཅིག་མ་འདི་ལས་ལོགས་སུ་གྲུབ་པ་ཏིལ་འབྲུ་ཙམ་ཡང་མ་་་་་
འདུག །སེམས་ཀྱི་ངོ་བོ་གསལ་སྟོང་ཟུང་འཇུག་བརྗོད་པའི་མཐའ་ཐམས་ཅད་དང་་་་
བྲལ་བར་འདུག་སྙམ་དུ་ཐག་གཅད། ངེས་ཤེས་སྐྱེས་པ་ན་བརྗོད་བྲལ་ཡིན་བསམ་པ་་
ཙམ་ཡང་མི་འཛིན་པར་རང་བབས་སུ་ཧད་དེར་འཇོག །འཛིན་པ་མ་ཞུགས་པ་ཞིག་་་་
གལ་ཆེ་བ་ཡིན། མཐར་མཇུག་གི་ཆོས་གསུམ་སྔར་བཞིན་ཉམས་སུ་ལེན་པར་བྱེད། །
མདོར་ན་ཚོགས་བཤད་པ་རྣམས་རྒྱུད་གསུམ་རྒྱས་བཤད་ལ་ལུང་ཙམ་ལས་མི་བྱེད་་་་་
ནའང་འདི་བས་ཁྲིད་དམིགས་སུ་མཛད་དེ། རྒྱུ་མཚན་རྗེ་བཙུན་ཆེན་པོའི་གསུང་་་་་་
རྣམས་ལ་བལྟས་པས་ཤེས་པར་འགྱུར་གསུངས། ༈ གཉིས་པ་ཐབས་རྒྱུད་འཁོར་་་་་
འདས་དབྱེར་མེད་དུ་བསྟན་པ་ནི། ཐབས་ལ་སྨིན་བྱེད་ལམ་དང་ཉམས་མྱོང་སྟེ། །
ཞེས་གསུངས་པ་ལྟར། སྨིན་བྱེད་ཀྱི་དབང་། ལམ་བསྐྱེད་རྫོགས་གཉིས། ད་་་་་་
ལས་བྱུང་བའི་ཉམས་མྱོང་ཡེ་ཤེས་ཏེ། ཐབས་རྒྱུད་ཀྱི་ཆོས་ཐམས་ཅད་དྲིལ་ན་གསུམ་་
པོ་འདིར་འདུ་ཞིང་། འདི་ལ་བཤད་རྒྱུད་ཅེས་ཀྱང་བྱ་སྟེ། བརྗོད་བྱེད་ཚིག་་་་་་
33

དབང་དུ་བྱས་པའི་ཚེ། རྩ་རྒྱུད་ཀྱིས་མི་གསལ་བ་གསལ་བར་བྱེད་པ་ལ་བཤད་རྒྱུད་་་་
དུ་འཇོག་པ་ལྟར། འདིར་ཀུན་གཞི་ལ་འཁོར་འདས་ཀྱི་བག་ཆགས་སྣ་ཚོགས་་་་
གནས་པའི་གློ་བུར་གྱི་དྲི་མ་དེ་སྦྱངས་ནས། ཁོ་རང་གི་ངོ་བོ་གསལ་བར་བྱེད་པའི་་་་་
ཕྱིར་བརྗོད་བྱ་དོན་གྱི་རྩ་བཤད་ཡིན་གསུངས། དེའི་དང་པོ་ལ། དང་པོ་དཀྱིལ་་་་་
འཁོར་དབང་དང་དབང་རྫས་སོགས། ། རེ་རེའང་གདན་གསུམ་འཁོར་འདས་དབྱེར་་་་
མེད་དུ། །དཔལ་ལྡན་བླ་མའི་ཞལ་ལས་བླང་བར་བྱ། །ཞེས་གསུངས་པ་ལྟར་་་་་
གསུམ་ལས། དང་པོ་གང་དུ་བསྐུར་བའི་དཀྱིལ་འཁོར་འཁོར་འདས་དབྱེར་མེད་ནི། །
དེའང་གང་དུ་དབང་བསྐུར་བའི་དཀྱིལ་འཁོར། སྐུར་མཁན་རྡོ་རྗེ་སློབ་དཔོན།
བསྐུར་བྱ་རྡོ་རྗེ་སློབ་མ་རྣམས་གདན་གསུམ་ཚང་བ་ཞིག་དགོས་ལ། གདན་གསུམ་གྱི་་
དོན་གདན་གྱི་སྐད་དོད་པི་ཋ་ཞེས་པ་རིགས་སམ། གནས་སམ། གདན་ལ་འཇུག་་་
པས༑ རིགས་ལྟ་བུར་བསྒྱུར་ན་གོ་བདེའང་། རྗེ་བཙུན་འབྲོག་མི་སྔགས་ཀྱི་ཆོས་ལ་
ཕོངས་སེམས་ཆེ་བས་གོ་དཀའ་ཤོས་གདན་དུ་བསྒྱུར་བ་ཡིན། དོན་ནི། སངས་་་་་
རྒྱས་ཐམས་ཅད་བསྡུ་ན་རིགས་གསུམ་དུ་འདུས། ཞེས་པའི་དོན་ཡིན། འདི་ལའང་་
ངོ་བོའི་སྒོ་ནས་སངས་རྒྱས། བྱང་སེམས། ཁྲོ་བོ་སྟེ་གདན་གསུམ་ཕྱེ་ན་གཤེགས་་་་
མ༑ སེམས་མ། ཁྲོ་མོ་སྟེ་གདན་དྲུག །སྦྱང་གཞིའི་དབང་དུ་བྱས་ན་ཁྲོ་མོ་་་་་་
སྦྱང་གཞི་ཟུར་པ་མེད་པས་གདན་ལྔར་འགྱུར་མོད། སྤྱི་ཙམ་དུ་གཤེགས་པ་དང་་་་་་
གཤེགས་མའི་གདན། སེམས་དཔའ་དང་སེམས་མའི་གདན། ཁྲོ་བོ་དང་ཁྲོ་མོ་་་
གདན་ཏེ་གསུམ། དེའང་དངོས་སུ་ཚང་བ་དང་། རྣམ་དག་དང་། མཛད་པ་ཕྲིན་་་
ལས་ཀྱི་དབང་དུ་བྱས་ནས་ཚང་བ་གསུམ་པོ་ཅི་རིགས་པའི་སྒོ་ནས་ཚང་བ་ཞིག་དགོས་་་་
༡
པ་ལ། འདིར་སྐུར་བྱེད་ནམ་མཁའི་དཀྱིལ་འཁོར་ལ་གདན་གསུམ་དངོས་སུ་ཚང་བ་་
ཡིན་ཏེ། དེའང་མདུན་གྱི་ནམ་མཁར་གཞལ་ཡས་ཁང་སྒོམ་མི་སྒོམ་ལུགས་གཉིས་་་་་
ལས༑ རྒྱུ་དུས་ཀྱི་ཚེ་སྒོམ་པ་གཙོ་ཆེ་བས། གཞལ་ཡས་ཁང་མཚན་ཉིད་ཐམས་ཅད་
ཡོངས་སུ་རྫོགས་པའི་དབུས་སུ་བཻཌཱུརྱ་སྔོན་པོའི་ལྷ་རྣམ་གྲུ་བཞི་ཉིས་བརྩེགས། དེར་་
3 4

གདན་ཆེ་ཆུང་བརྩེགས་པ་ལྟ་བུའི་དབུས་སུ་ལེའུ་ཚེ་དགུའམ། པདྨ་འདབ་བརྒྱད་གང་་
ཡང་རུང་བའི་ལྟེ་བར་རྩ་བའི་བླ་མ་དང་དབྱེར་མེད་པའི་མི་བསྐྱོད་པ་བདུད་འདུལ་ཆེན་་་་
པོའི་ཕྱག་རྒྱས་བཞུགས་པ། དེའི་མདུན་དུ་རིན་པོ་ཆེའི་ཁྲི་ལྷ་རྫས་ཀྱི་དར་དུ་མ་་་་་
བཀབ་པའི་སྟེང་ན། ཡེ་ཤེས་ཀྱི་སྣང་བ་ལས་གྲུབ་པའི་བུམ་པ་དང་ཅོད་པན་ལ་་་་་
སོགས་པའི་དབང་རྫས་རྣམས་དང་བཅས་པ། ཕྱོགས་བཞིར་རྣམ་སྣང་ལ་སོགས་་་་
བཞི༑ དེའི་ཤར་ལྷོར་སྤྱན་མ། ལྷོ་ནུབ་ཏུ་མཱ་མ་ཀཱི། ནུབ་བྱང་དུ་གོས་དཀར་མོ།
བྱང་ཤར་དུ་སྒྲོལ་མ་རྣམས་ཞི་བའི་རྣམ་པ་ཅན་དུ་བཞུགས་པ་ནི་གཤེགས་པ་དང་་་་
གཤེགས་མའི་གདན། ལྷ་སྣམ་དང་པོའི་ཕྱོགས་མཚམས་བརྒྱད་དུ་སའི་སྙིང་པོ་་་་་་
སོགས་པའི་སེམས་དཔའ་བརྒྱད། བཀྲ་ཤིས་པའི་རྫས་བརྒྱད། ངོམ་བཞིན་པ་དང་
བཅས་པ། ལྷ་སྣམ་གཉིས་པའི་ཟུར་བཞིའི་ཤར་ལྷོ་དང་། བྱང་ཤར་དུ་གཉིས་་་་་
གཉིས༑ ལྷོ་ནུབ་དང་། ནུབ་བྱང་དུ་རེ་རེ་སྟེ་གཟུགས་རྡོ་རྗེ་མ་ལ་སོགས་པ་ལྷ་་་་
དྲུག་སོ་སོའི་མཆོད་རྫས་ཐོགས་པ་དང་བཅས་པ་ནི་སེམས་དཔའ་དང་སེམས་མ་་་་
གདན༑ གཞལ་ཡས་ཁང་ཡོད་པའི་ཚེ་སྒོ་མཚམས་བརྒྱད། སྟེང་འོག་གཉིས་དང་།
མེད་པའི་ཚེ་ལྷ་སྣམ་ཕྱི་མའི་ཕྱི་རོལ་གྱི་ཕྱོགས་མཚམས་བཅུར་ཁྲོ་བོ་བཅུ། རང་འོད་་་་
ཀྱི་ཡུམ་དང་བཅས་པ་ཁྲོ་བོ་དང་ཁྲོ་མོའི་གདན་ཏེ། དེའང་ཤར་ཕྱོགས་པ་རྣམས་རང་་་་
ལ་གཟིགས། གཞན་རྣམས་གཙོ་བོ་ལ་ཕྱོགས་པའམ། ཐམས་ཅད་གཙོ་བོ་ལ་་་་་
ཕྱོགས་པར་བསྒོམ་པ་གང་མོས་ཡིན་གསུངས། མདུན་གྱི་དཀྱིལ་འཁོར་ལ་གདན་་་་་
གསུམ་རྣམ་དག་དང་། མཛད་པའི་སྒོ་ནས་ཚང་སྟེ། དེའང་གཙོ་བོ་ཡབ་ཡུམ་དང་་་་
གོ་རི་ལ་སོགས་པ་ནི་གཤེགས་པའི་གདན་ཏེ། སྦྱང་གཞི་ལ་མར་སྦྱར་ན། ཕུང་པོ་་་
ལྔ་ནི་གཞི་དུས་ཀྱི་རིགས་ལྔའི་སྦྱང་གཞིའོ། །ཐ་མལ་དུ་ཞེན་པའི་གློ་བུར་གྱི་དྲི་མའི་ཆ་
ནས་སྦྱང་བྱ་ཡིན་ལ། དེ་ཉིད་གོ་རཱི་ལ་སོགས་པས་སྦྱོང་བ་དང་། སྦྱང་འབྲས་ལ་་་་་
ཡར་སྦྱར་བའི་ཚེ། མེ་ལོང་ལྟ་བུ་ལ་སོགས་པ་ཡེ་ཤེས་ལྔའི་ངོ་བོ་ཡིན་པའི་ཕྱིར་རོ། །
པུཀྐ་སཱི་ལ་སོགས་པ་བཞི་གཤེགས་མའི་གདན་ཏེ། སྦྱང་གཞི་འབྱུང་བ་བཞི་སྦྱོང་་་
3༔5

དང་༑ སྦྱངས་འབྲས་ཚད་མེད་བཞིའི་ངོ་བོ་ཡིན་པའི་ཕྱིར་རོ། ། ཡང་ལྷ་མོ་བརྒྱད་་་་
སེམས་དཔའི་གདན་ཡིན་ཏེ། སྦྱང་གཞི་མིག་སོགས་ནང་གི་སྐྱེ་མཆེད་བརྒྱད་སྦྱོང་བ་་་
སྟེ༑ མིག་ཏུ་གཏི་མུག་རྡོ་རྗེ་མ་སོགས་དང་དོན་གཅིག་པའི་ཕྱིར་རོ། །དེ་དག་་་་་
སེམས་མའི་གདན་ཡང་ཡིན་ཏེ། སྦྱང་གཞི་ཕྱིའི་སྐྱེ་མཆེད་དྲུག་སྦྱོང་བའི་ཕྱིར་རོ། །
ཁྲོ་བོ་དང་ཁྲོ་མོའི་གདན་མཛད་པའི་སྒོ་ནས་ཚང་སྟེ། ཕ་རྒྱུད་ལ་སོགས་པར་མུརྒ་རཱ་ཛ་
ལ་སོགས་པ་སྒོ་བ་བཞིས་དགུག་གཞུག་བྱེད་པ་ལྟར། འདིར་ཡང་གོ་རཱི་ཨཱ་ཀཆ་ཡ་ཛ་
ལ་སོགས་པས་དགུག་གཞུག་གི་བྱ་བ་བྱེད་པའི་ཕྱིར། དེ་དག་ཀྱང་འཁོར་འདས་་་་་
དབྱེར་མེད་དེ། རྣམ་པ་དེ་དང་དེ་ནི་འཁོར་བ། ངོ་བོ་གང་དུ་མ་གྲུབ་པ་ནི་མྱང་་་་་
འདས༑ དེ་གཉིས་དབྱེར་མེད་པ་ནི་བརྗོད་བྲལ་ལོ། །དེས་མཚོན་པའི་རྡོ་རྗེ་སློབ་་་
དཔོན་གྱི་ཕུང་ཁམས་སྐྱེ་མཆེད་ཐམས་ཅད་ཀྱང་ཕྲིན་ལས་ཀྱི་སྒོ་ནས་གདན་གསུམ་ཚང་་་་
བ་དང་། སློབ་མའི་ཕུང་ཁམས་སྐྱེ་མཆེད་ཐམས་ཅད་ཀྱང་རྣམ་དག་གི་སྒོ་ནས་གདན་་་
གསུམ་ཚང་བ་ཡིན་གསུངས། དབང་བསྐུར་བའི་ཆོ་གའང་གདན་གསུམ་ཚང་བ་སྟེ།
བུམ་དབང་གི་གདན་གསུམ་ཚང་བ་ནི། དེ་ལྟར་ནམ་མཁར་བཞུགས་པའི་དབང་ག་་་་
ལྷ་ཞི་བ་དེ་ལ། བཅོམ་ལྡན་དེ་བཞིན་གཤེགས་པ་སོགས་ཀྱིས་གསོལ་བ་བཏབ་པས་་་་་
ལས༑ རྒྱལ་བ་རིགས་ལྔ་ནི་ཁྲོ་ཆགས་ཀྱི་སྐུ་ཧེ་རུ་ཀ་ཞལ་བརྒྱད་ཕྱག་བཅུ་དྲུག་པ་ས་་་་
སོའི་ཡུམ་གྱིས་འཁྱུད་པའི་སྐུར་གྱུར་ཏེ། ཡེ་ཤེས་ཀྱི་བདུད་རྩིས་གང་བའི་བུམ་པ་ཟླ་་་
བ་ལྟར་དཀར་བ་ཅུང་ཟད་ཡོ་བར་འཛིན་པས་དབང་བསྐུར་བས། སློབ་མའི་ཕུང་པོ་
ལྔའི་གློ་བུར་གྱི་དྲི་མ་ཐམས་ཅད་དབྱིངས་སུ་དག །ཧེ་རུ་ཀ་རིགས་ལྔར་གྱུར་པའི་གཞི་
དུས་ཀྱི་ཕུང་པོ་ལྔ་ནི་འཁོར་བ། དེ་སྦྱོང་བྱེད་ལམ་དུས་ཀྱི་ཧེ་རུ་ཀ་རིགས་ལྔར་སྦྱོང་་་་་
ཚུལ་སྣང་བ་བསྒྱུར་བའི་ཚུལ་གྱིས་བསྒོམ། སྦྱངས་འབྲས་བཅུ་གསུམ་རྡོ་རྗེ་འཛིན་་་་་
པའི་ས་ལ་བཞུགས་པའི་འབྲས་དུས་ཀྱི་ཧེ་རུ་ཀ་རིགས་ལྔ་དངོས་ཡིན་སྙམ་དུ་དག་པའི་་་་
སྣང་བས་རྒྱས་བཏབ་སྟེ་བསྒོམ་པ་ནི། མྱ་ངན་ལས་འདས་པ་སྟེ་འཁོར་འདས་དབྱེར་་་་
མེད༑ དེས་མཚོན་པའི་ཡུམ་ལྔས་ཀོལླ་ཨི་རེ་ལ་སོགས་པའི་རྡོ་རྗེའི་གླུ་ལྷང་གིས་་་་་
316

བསྒྲགས་པ་ཙམ་གྱིས་མ་དག་པའི་འབྱུང་བ་བཞི་ནམ་མཁའ་དང་བཅས་པ་ཚད་མེད་་་་་
བཞི༑ ཤིན་ཏུ་རྣམ་དག་བདེ་བ་ཆེན་པོ་དང་ལྔའི་ངོ་བོ་ཡུམ་ལྔར་གྱུར་སོང་། སེམས་
་དཔའ་བརྒྱད་དམ། དེ་དག་གོ་རི་ལ་སོགས་པའི་ལྷ་མོ་བརྒྱད་དུ་གྱུར་པ་རྣམས་ཀྱིས་་་་
ཕུན་སུམ་ཚོགས་པ་ལ་སོགས་པའི་ཤིས་པ་བརྗོད་པས་མིག་སོགས་ནང་གི་སྐྱེ་མཆེད་་་་་་
བརྒྱད་ལྷ་མོ་བརྒྱད་དུ་གྱུར་སོང་། གཟུགས་རྡོ་རྗེ་མ་ལ་སོགས་པའམ། དེ་དག་་་་་་
གཟུགས་གོ་རཱི་ལ་སོགས་པར་གྱུར་པ་རྣམས་ཀྱིས་ཕྱི་ནང་གསང་བའི་མཆོད་པ་ནམ་་་་་
， 4
མཁའི་ཁམས་ཐམས་ཅད་གང་བས་རང་ལ་མཆོད་པས་གཟུགས་སོགས་ཕྱིའི་སྐྱེ་མཆེད་་་་
རྣམས་རྡོ་རྗེ་མ་དྲུག་ཏུ་གྱུར་སོང་། ཁྲོ་བོ་དང་ཁྲོ་མོ་རྣམས་ཀྱིས་ཧཱུྃ་ཕཊ་ལ་སོགས་པ་
སྔགས་ཀྱི་སྒྲ་འབྲུག་ལྟར་སྒྲོགས་བཞིན་པས་འཇིགས་སུ་རུང་བའི་ཚོམ་རྔམས་དྲག་པོས་་་
བགེགས་བསྐྲད་པས་ཚིགས་ཆེན་བརྒྱད། སྤྱི་བོ་རྐང་མཐིལ་དང་བཅུ་ལ་ཁྲོ་བོ་བཅུ་་་་
དང་བཅས་པར་གྱུར་ཏེ། མདོར་ན་གཞི་དུས་ཀྱི་གདན་གསུམ་ཚང་བ་ནི་འཁོར་བ།
དེ་ཉིད་ལམ་དུས་ཀྱི་གདན་གསུམ་ཚང་བའི་ལྷར་སྣང་བ་བསྒྱུར་བའི་ཚུལ་གྱིས་བསྒོམ་པ་
དང༌༑ སྦྱངས་འབྲས་བཅུ་གསུམ་རྡོ་རྗེ་འཛིན་པའི་ས་ལ་བཞུགས་པའི་གདན་གསུམ་་་་
ཚང་བ་ནི་མྱ་ངན་ལས་འདས་པ་སྟེ་གཞི་དུས་ཀྱི་གདན་གསུམ་ཚང་བ་དེ་ཀ །ལམ་དུས་
དང་འབྲས་དུས་སུ་གནས་གྱུར་པའི་ཕྱིར་འཁོར་འདས་དབྱེར་མེད། དེས་མཚོན་པའི་་
རིག་པའི་དབང་ལྔ་རྡོ་རྗེ་སློབ་དཔོན་གྱི་བར་དུ་གདན་གསུམ་ཚང་ཞིང་འཁོར་འདས་་་་་
དབྱེར་མེད། བུམ་དབང་གི་དབང་རྫས་གདན་གསུམ་ཚང་བ་ཡིན་ཏེ། དཔེར་ན་མི་་
བསྐྱོད་པ་ཆུ་དབང་གི་རྫས་བུམ་པའི་ཆུ་དེ་རང་གི་སེམས་ཆུར་སྣང་བ་ཙམ་མ་གཏོགས་ཕྱི་
རོལ་ན་ཆུར་གྲུབ་པ་མེད་ལ། དེས་ན་སེམས་སྐད་ཅིག་མའི་སྟེང་ན་འཁོར་འདས་ཀྱི་་་
ཆོས་ཐམས་ཅད་ཚང་བའི་ཕྱིར། ཆུ་གདན་གསུམ་ཚང་བར་གནས་པ་ནི་འཁོར་བ།
དེ་མི་བསྐྱོད་པར་བསྐྱེད་ཅིང་འབྲས་དུས་ཀྱི་མི་བསྐྱོད་པ་དགུག་བསྟིམ་རོ་གཅིག་ཏུ་བྱས་་་
པ་ནི་མྱང་འདས་ཏེ་འཁོར་འདས་དབྱེར་མེད། དེ་བཞིན་དུ་ཅོད་པན་སོགས་ཐམས་་་་་
ཅད་གདན་གསུམ་ཚང་བ་ཡིན་གསུངས། གསང་དབང་གི་ཚེ་རྡོ་རྗེ་སློབ་དཔོན་་་་་
37

ཁམས་ཡུངས་འབྲུ་ཙམ་ཞིག་ལའང་། ཕུང་པོ་དང་ཁམས། ཕྱི་ནང་གི་སྐྱེ་མཆེད། །
ཚིགས་ཆེན་དང་བཅས་པའི་དྭངས་མ་འདུས་པའི་ཕྱིར་གདན་གསུམ་ཚང་། སློབ་མའི་་
གཞིར་གནས་ཀྱི་བྱང་སེམས་ལའང་དེ་ལྟར་ཚང་བ་ཡིན་ལ། དེ་ལྟ་བུའི་སློབ་མའི་བྱང་་
སེམས་ནི་འཁོར་བ། སློབ་དཔོན་གྱི་བྱང་སེམས་ནི་མྱང་འདས། དེ་གཉིས་རོ་་་་
གཅིག་ཏུ་གྱུར་པ་འཁོར་འདས་དབྱེར་མེད་དོ། །ཤེས་རབ་ཡེ་ཤེས་ཀྱི་དབང་གི་ཚེ།
དངོས་དང་ཡེ་ཤེས་ཀྱི་ཕྱག་རྒྱ་སོ་སོའི་ཕུང་ཁམས་ལ་གདན་གསུམ་ཚང་བ་དང་། སྦྱོར་
བ་འདུ་ཤེས་སུམ་ལྡན་སོགས་རྣམ་པའི་ཆ་ཐམས་ཅད་ནི་འཁོར་བ། དེ་དག་གི་རང་་་་
བཞིན་གང་དུའང་མ་གྲུབ་པ་ནི་མྱང་འདས། དེ་གཉིས་དབྱེར་མེད་པའི་ཕྱིར་འཁོར་་་་་
འདས་དབྱེར་མེད། དབང་བཞི་པའི་ཡེ་ཤེས་ཀྱི་དབང་གསལ་བ། གདངས་འགག་་
མེད་ནི་འཁོར་བ། དེའི་ངོ་བོ་སྟོང་པ་ཉིད་སྤྲོས་པ་དང་བྲལ་བ་ནི་མྱང་འདས། དེ་་་་
གཉིས་གནས་ལུགས་བརྗོད་པ་ཐམས་ཅད་དང་བྲལ་བའི་ཕྱིར། འཁོར་འདས་དབྱེར་་་
མེད་ཡིན་གསུངས། །གཉིས་པ་ལམ་འཁོར་འདས་དབྱེར་མེད་ལ། བསྐྱེད་རིམ་་་་་
འཁོར་འདས་དབྱེར་མེད་དང་། རྫོགས་རིམ་འཁོར་འདས་དབྱེར་མེད་གཉིས། དང་
པོ་ལ། བསྐྱེད་པ་༡སྔོན་འགྲོ་རྟེན་༢དང་བསྐྱེད་ཆོག་༣དང་། །ཁ་དོག་༤ ཕྱག་མཚན་
(རྣམ་འགྱུར་༦ཡན་ལག་༧བཅས། །རེ་རེའང་འཁོར་འདས་དབྱེར་མེད་རང་བཞིན་དུ། །
ལེགས་པར་བརྩེ་བའི་བསམ་པས་བཤད་པར་བྱ། །ཞེས་གསུངས་པ་ལྟར་བདུན་ལས།
དང་པོ་སྔོན་འགྲོ་འཁོར་འདས་དབྱེར་མེད་ནི། དེའང་སྦྱང་གཞི་སྦྱོང་བྱེད་དམ། །
འཁོར་འདས་དབྱེར་མེད། གཞི་ལམ་འབྲས་གསུམ་སོགས་དོན་གཅིག་མིང་གི་རྣམ་་་་
གྲངས་ཙམ་ཡིན་ལ། སྔོན་འགྲོ་ཐུན་མོང་དང་ཐུན་མོང་མ་ཡིན་པ་གཉིས་ཀ་ལ་སྦྱར་དུ་་
རུང་༑ རྗེ་བཙུན་ཆེན་པོའི་ཡི་གེའི་དངོས་བསྟན་ཐུན་མོང་མ་ཡིན་པ་ནས་མཛད་དེ། །
དེའང་སྦྱང་གཞིའི་དབང་དུ་བྱས་ན། སྐྱེ་གནས་ཕྱེད་དང་བཞི་མངོན་རྟོགས་གཅིག་་་་་
གིས་སྦྱོང་བར་ཚོགས་བཤད་པ་རྣམས་བཞེད་ལ། སྤྱིར་སྦྱང་གཞི་ལ། དགེ་ལྡན་པ་་་ས
ན་རེ། སྐྱེ་བ་སྔ་མ་ཕན་གྱི་དྲི་མ་རྣམས་སྦྱོང་མི་ནུས་ཏེ། ན་ནིང་གི་བུད་ཤིང་ད་ལོའི་་
38

མེས་སྲེག་མི་ནུས་པ་བཞིན། ད་ལྟར་གྱི་དྲི་མ་རྣམས་སྦྱོང་མི་ནུས་ཏེ། ལས་ཉོན་་་་་
གྱིས་གྲུབ་ཟིན་པས་གཉེན་པོའི་བྱ་བ་མི་འཇུག་པའི་ཕྱིར། སོལ་བ་དག་པར་བཀྲུས་་་་
ཀྱང་དཀར་པོར་མི་འགྱུར་བ་བཞིན། དེས་ན་མ་འོངས་པ་ན་སྐྱེ་འགྱུར་གྱི་མིའི་ལུས་་་་་
རྟེན་གྱི་སྐྱེ་འཆི་བར་དོ་གསུམ་སྦྱོང་བ་ཡིན་ཟེར་མོད། དེ་ལྟར་ན་མ་དག་པའི་སྣང་་་་
འདི་ཐམས་ཅད་ཕྱི་དོན་དུ་བདེན་གྲུབ་ཏུ་ཁས་བླངས་ཤིང་། དེའི་ཚེ་ལྷ་དང་གཞས་་་་་
ཡས་ཁང་ད་ལྟར་གྱི་སྣང་བ་འདི་དག་གི་ཕྱི་ནང་གང་དུ་བསྒོམ། འཚང་རྒྱ་བའི་ཚེ་ཟག་་
བཅས་ཀྱི་ཕུང་པོ་འདི་ས་ཕྱོགས་ག་འདྲ་ཞིག་ཏུ་འཇོག །དེས་ན་རང་ལུགས་གོང་ད་་་་་
བཤད་པ་ལྟར། སྐྱེ་གནས་ཕྱེད་དང་བཞི་སྦྱོང་བའི་དབང་དུ་བྱས་ན། ཐུན་མོང་མ་་་་
ཡིན་པའི་སྔོན་འགྲོ་ཚོགས་གཉིས་གསག་པའི་དང་པོ་བསོད་ནམས་ཀྱི་ཚོགས་ལ་གཉིས་་
ལས༑ ཡུལ་དག་པ་དང་། མ་དག་པ་ལས་གསག་པའོ། །དང་པོ་ནི། རང་་་་་
ཉིད་སྐྱེ་བ་འདིའི་སྔ་མར་ལས་གསོག་པའི་རྟེན་འགྲོ་བ་རིགས་དྲུག་གང་ཡང་རུང་བའི་་་་་
ལུས་རྟེན་ཞིག་བླངས། དེས་གསོག་རྒྱུའི་ལས་དུག་གསུམ་གྱིས་བསླངས་ཏེ་ཡུལ་དམ་་་
པ་རྣམས་ལ་བརྡེག་བཙོག་དང་གཤེ་སྐུར་ལ་སོགས་པས་ངན་སོང་གསུམ་དུ་སྐྱེ་བའི་ལས་
བསགས་པ་ནས། ཟག་བཅས་ཀྱི་དགེ་བས་ཁམས་གོང་མའི་ལྷར་སྐྱེ་བ་དང་། ཉན་་
རང་གི་བྱང་ཆུབ་ཐོབ་པའི་རྒྱུར་གྱུར་པའི་བར་གྱི་དགེ་སྡིག་གི་ལས་ཐམས་ཅད་ནི་སྦྱང་་་་
གཞི་ཡིན། སྦྱོང་ཚུལ་སྣང་བ་བསྒྱུར་བའི་ཚུལ་ཞེས་པ་མ་དག་པའི་སྣང་བ་དེ་དག་པའི་་
སྣང་བར་བསྒྱུར་ནས་བསྒོམ་པ་སྟེ། དེའང་ལས་གསོག་མཁན་གྱི་ལུས་རྟེན་དེའང་རང་
གི་སེམས་སྣང་ཙམ་ཡིན་པའི་ཕྱིར། རང་གི་སེམས་ལ་བག་ཆགས་ཀྱི་ཚུལ་དུ་གནས་་་་
པའི་མ་དག་པའི་སྣང་བ་དེ་ཉིད་དག་པའི་སྣང་བ་ཧེ་རུ་ཀ་ཞལ་བརྒྱད་ཕྱག་བཅུ་དྲུག་པར་་
གསལ་གདབ། ལས་གསག་པའི་ཡུལ་རྣམས་ཀྱང་སེམས་ལ་བག་ཆགས་ཀྱི་ཚུལ་དུ་་་
གནས་ལ། དེ་ཐམས་ཅད་ཧེ་རུ་ཀ་ལྷ་དགུ་བླ་མ་མི་བསྐྱོད་པས་དབུར་བརྒྱན་པའི་རྣམ་
པ་ཅན་དུ་བསྒོམ། གསག་བྱའི་ལས་ཐམས་ཅད་ཕྱག་འཚལ་བ་ནས་བཟུང་སྡོམ་པ་་་་
གཟུང་བའི་བར་དུ་གསལ་བཏབ་སྟེ་བསྒོམ་པ་ཡིན་ལ། མདོར་ན་སྦྱང་གཞི་དེ་དང་དེ་
319

འཁོར་བ། དེ་དག་སྦྱོང་བྱེད་ལམ་གྱི་རྣམ་པར་བསྒྱུར་ནས། སྦྱངས་འབྲས་དག་པའི་
སྣང་བའི་རྒྱས་བཏབ་སྟེ་སྒོམ་པར་བྱེད་པ་འཁོར་འདས་དབྱེར་མེད་དམ། གཞི་ལམ་་་་་
འབྲས་གསུམ་དབྱེར་མེད་པ་ཞེས་བྱ། དེ་བཞིན་དུ་གཉིས་པ་ཡུལ་མ་དག་པ་སེམས་་་་
ཅན་ལ་ལས་བསགས་པ། གསོག་མཁན། གསག་ཡུལ་ཐམས་ཅད་དག་པ་ཚད་་་་་
མེད་རྣམ་པ་བཞིར་བསྒོམ། འབྲས་བུ་ཡུམ་བཞིའི་རྒྱས་བཏབ་སྟེ་བསྒོམ། གཉིས་་་་
པ་ཡེ་ཤེས་ཀྱི་ཚོགས་གསག་པ་ནི། དེ་ནས་སེམས་ཅན་དེ་ཚེ། ལས། བསོད་་་་་
ནམས་ཐམས་ཅད་ཟད་དེ་མར་མེ་མནལ་བ་བཞིན་ནག་ཐུམ་གྱིས་འཆི་བ་འོད་གསལ་དུ་
ཐིམ་ཡང་། རང་ངོ་མ་ཤེས་པས་དེ་ཀ་ལྷན་ཅིག་སྐྱེས་པའི་མ་རིག་པ། དེ་ལྟ་བུའི་་་་་
འཆི་བའི་སྣང་བ་སེམས་ཀྱི་སྟེང་ན་བག་ཆགས་ཀྱི་ཚུལ་དུ་གནས་ཡོད་དེ། སྦྱོང་བྱེད་ཤུ་
ནྱ་ཏཱ་སོགས་ཀྱིས་འོད་གསལ་སྟོང་ཉིད་དུ་བསྒོམ་པའོ། །དེའང་མ་དག་པ་འཁོར་བའི་་
འདྲ་འབག་དང་ཆོས་མཐུན་ཅིང་དེ་སྦྱོང་བར་བྱེད་པ། དག་པ་མྱ་ངན་ལས་འདས་པའི་་
འདྲ་འབག་དང་ཆོས་མཐུན་ཅིང་དེ་འཐོབ་པར་ནུས་པ་ཞིག་ལམ་གྱི་སྙིང་པོ་ཡིན་པ་ལས།
དག་པ་དང་སྦྱར་ན་དེ་དག་གིས་བསྐལ་པ་གྲངས་མེད་གསུམ་དུ་ཚོགས་བསགས་པ་ལ་་་་་
དོད་ཡིན་གསུངས། གཉིས་པ་རྟེན་འཁོར་འདས་དབྱེར་མེད་ནི། མཁའ་ལ་རླུང་་་་་
བརྟེན་དེ་ལ་ཆུ་ཡི་ཕུང་པོ་བརྟེན། །སོགས་གསུངས་པ་ལྟར། རླུང་ཆུ་ས་མེའི་རྡུལ་་་་
དང་བཅས་པ་དེ་དག་ལས་རིམ་གྱིས་རི་རབ། ཕྱི་སྣོད་ཀྱི་འཇིག་རྟེན་སོགས་གྲུབ་པ་་་
ནི་སྦྱང་གཞི། དེ་ལྟ་བུའི་མ་དག་པའི་སྣང་བ་དེ་ཐམས་ཅད་རྒྱུར་བྱས་པ་ལས་བྱུང་བའི་
རླུང་གི་དཀྱིལ་འཁོར་སོགས་ལམ་དུས་ཀྱི་འབྱུང་བཞི་སོ་སོའི་རྣམ་པར་བསྒྱུར།
འབྲས་དུས་ཀྱི་ཡུམ་བཞི་དངོས་ཡིན་སྙམ་པའི་རྒྱས་བཏབ་ཅིང་བསྒོམ་པ་ནི་རྟེན་འཁོར་་་
འདས་དབྱེར་མེད། གསུམ་པ་བསྐྱེད་ཆོག་ནི། དེ་ལྟ་བུའི་སེམས་ཅན་དེ་འཆི་སྲིད་་་་
ལས་བར་སྲིད་དུ་ལངས་པའི་ཚེ། ཡང་ལས་ཀྱི་དབང་གིས་རིགས་དྲུག་གང་རུང་ད་་་་་
མཚམས་སྦྱོར་བར་བྱེད་ལ། དེའང་ཁམས་དྲུག་ལྡན་གྱི་མིའི་དབང་དུ་བྱས་ན། པའི་
ཁམས་དཀར་པོ་ནི་སྦྱང་གཞི། དེ་སྦྱོང་བྱེད་མཚན་སོ་གཉིས་ཀྱི་ངོ་བོ་ཨཱ་ལི་ཞུ་བ་ལས་
320

བྱུང་བའི་ཟླ་བའི་དཀྱིལ་འཁོར་གྱི་རྣམ་པར་བསྒོམ། དེ་ལས་སྦྱངས་འབྲས་མེ་ལོང་ལྟ་་
བུའི་ཡེ་ཤེས་ཀྱི་རྒྱས་བཏབ་ཅིང་བསྒོམ། དེས་མཚོན་པའི་མའི་ཁམས་དམར་པོ་སྦྱང་
གཞི༑ སྦྱོང་བྱེད་དཔེ་བྱད་བརྒྱད་ཅུའི་རང་བཞིན་ཀཱ་ལི་ལས་བྱུང་བའི་ཉི་མ།
སྦྱངས་འབྲས་མཉམ་ཉིད་ཡེ་ཤེས། བར་དོའི་ཤེས་པ་སྦྱང་གཞི། སྦྱོང་བྱེད་ཕྱག་་་་་
མཚན་ས་བོན་དང་བཅས་པ། སྦྱངས་འབྲས་སོར་རྟོག །ཁུ་ཁྲག་བར་སྲིད་དང་་་་
བཅས་པ་རོ་གཅིག་ཏུ་འདྲེས་པ་སྦྱང་གཞི། སྦྱོང་བྱེད་ཉི་ཟླ་ཕྱག་མཚན་དང་བཅས་པ་་་
རོ་གཅིག་ཏུ་འདྲེས་པ། སྦྱངས་འབྲས་བྱ་གྲུབ། དེ་ལས་མངལ་དུ་ལུས་རྫོགས་ནས་་
སྐྱེ་བ་སྦྱང་གཞི། སྦྱོང་བྱེད་སྐུ་ཡོངས་སུ་རྫོགས་པ། སྦྱངས་འབྲས་ཆོས་དབྱིངས་ཡེ་་
ཤེས་ཏེ། སྦྱང་གཞི་སྦྱོང་བྱེད་དམ། གཞི་ལམ་འབྲས་གསུམ་དབྱེར་མེད་དོ། །
བཞི་པ་ཁ་དོག་ནི། དེའང་གཏི་མུག་གི་བག་ཆགས་ཧྲགས་སུ་སོང་བས་ཁ་དོག་དཀར་་
པོར་སྣང་བ་སྟེ། གཏི་མུག་ཉོན་མོངས་པ་ཐམས་ཅད་ཀྱི་གཞི་ཡིན་པ་ལྟར། ཁ་དོག་
དཀར་པོའང་ཁ་དོག་ཐམས་ཅད་ཀྱི་གཞི་ཡིན་པའི་ཕྱིར། དེ་ལྟ་བུའི་ཁ་དོག་དཀར་་་་་
པོའི་སྣང་བ་ཐམས་ཅད་ནི་སྦྱོང་གཞི་དེ་སྦྱོང་བྱེད་རྒྱུ་རྡོ་རྗེ་འཆང་སྐུ་མདོག་དཀར་པོ་དང་།
འབྲས་བུ་རྡོ་རྗེ་འཛིན་གྱི་གཡས་ཞལ་སོགས། མདོར་ན་ལམ་དུས་ཀྱི་ཁ་དོག་དཀར་་་་
པོ་ཐམས་ཅད་དུ་བསྒྱུར་ཞིང་། འབྲས་དུས་ཀྱི་མེ་ལོང་ལྟ་བུའི་ཡེ་ཤེས་སུ་རྒྱས་བཏབ་་་
པ་ཁ་དོག་དཀར་པོ་འཁོར་འདས་དབྱེར་མེད། ཞེ་སྡང་གི་རྟོག་པ་རགས་སུ་སོང་བ་་་
གདངས་ནག་པོ་སྟེ། ཞེ་སྡང་སྐྱེས་པའི་ཚེ་བཞིན་ནག་པོར་འགྱུར་བ་དང༌། སྣང་་་
ནག་ཐོམ་གྱིས་འབྱུང་། འདོད་ཆགས་ཀྱི་གདངས་དམར་པོ་སྟེ་ཆགས་པ་སྐྱེས་པའི་ཚེ་་་
དམར་ལམ་གྱིས་འགྲོ། དེས་མཚོན་པའི་གཞི་དུས་ཀྱི་ཁ་དོག་སྣ་ལྔ་མ་ལུས་པ་ལམ་་་་་
དུས་ཀྱི་ཁ་དོག་སྣ་ལྔར་བསྒྱུར་ཞིང་། འབྲས་དུས་ཀྱི་ཡེ་ཤེས་ལྔའི་རྒྱས་བཏབ་ཅིང་་་་་་
བསྒོམ་པའོ། །ལྔ་པ་ཕྱག་མཚན་ནི། གཏི་མུག་གི་སྣང་བ་འཁོར་ལོ་སྟེ། དེའང་་་་
གཏི་མུག་ཉོན་མོངས་པ་ཐམས་ཅད་སྐྱེད་པར་བྱེད་པ་ཤུགས་ཆེ་བ་ཡིན་ནའང་། དངོས་
སུ་འདོད་ཆགས་ཞེ་སྡང་ལྟར་རགས་པའི་རྣམ་པར་མི་འཆར་བ་ལྟར། འཁོར་ལོ་དེའང་
321

རྩིབས་ཀྱི་རྩེ་མོ་ཤིན་ཏུ་རྣོ་བའི་ཕྱིར་མུ་ཁྱུད་ཀྱིས་བསྐོར་ནས་མི་མངོན་པར་གནས་པ་་་་
ཡིན་ལ། དེས་མཚོན་པའི་གཞི་དུས་ཀྱི་འཁོར་ལོའི་སྣང་བ་ཇི་སྙེད་པ་ཐམས་ཅད།
ལམ་དུས་ཀྱི་ལྷའི་ཕྱག་མཚན་འཁོར་ལོའི་རྣམ་པར་བསྒྱུར་ཏེ། འབྲས་དུས་ཀྱི་ཡེ་ཤེས་
སུ་རྒྱས་བཏབ་ཅིང་བསྒོམ་པར་བྱེད། ཞེ་སྡང་གི་སྣང་བ་རྡོ་རྗེ་སྟེ། ཞེ་སྡང་གིས་ཕར་
ཐམས་ཅད་གཅོད་ཅིང་འཇོམས་པ་ལྟར། རྡོ་རྗེ་ནི་ཚུར་སུས་ཀྱང་འཇོམས་པར་མི་ནུས་
ལ༑ ཕར་ཐམས་ཅད་འཇོམས་པ་ཡིན་ཅིང་། དེ་བཞིན་དུ་དགྲ་སྟ་དང་གྲི་གུག་་་་
སོགས་པའོ། །སེར་སྣ་ནི་ནོར་བུ་ལ་སོགས་པ་ནོར་ཁམ་ཆེན་ལ་སྐྱེ་བ་ལྟར། ནོར་བུ་
ནི་སེར་སྣའི་རྟོག་པ་ལས་བྱུང་བའི་ཕྱག་མཚན། པདྨ་འདོད་ཆགས། རྡོ་རྗེ་རྒྱ་གྲམ་
རལ་གྲི་ལ་སོགས་པ་ཕྲག་དོག་གི་སྣང་བ་ལས་གྲུབ་པ་སྟེ། མདོར་ན་ཕྱག་མཚན་་་་་
ཐམས་ཅད་གཙོ་ཆེར་རིགས་ལྔའི་ཕྱག་མཚན་དུ་འདུ་ཞིང་། ཕྱག་མཚན་གྱི་དྲག་ཤོས་་་་
སྲོག་ཆགས་ཀྱི་རྣམ་པ་ཅན་ཡིན་ཏེ། གླང་པོ་ཆེ་ལྟ་བུ་གཅིག་ལ་ཕུང་ཁམས་སྐྱེ་མཆེད་་་་
ཐམས་ཅད་ཚང་བའི་ཕྱིར་གཞི་ལམ་འབྲས་གསུམ་གྱི་གདན་གསུམ་ཚང་བ་རེ་རེ་འབྱུང་་་་
བས༑ ཕྱག་མཚན་སྲོག་ཆགས་ཀྱི་གཟུགས་འཛིན་པ་རྣམས་ཟབ་པ་ཡིན་གསུངས། །
དྲུག་པ་རྣམ་འགྱུར་ནི། ཕྱག་ཞབས་གཡས་བརྐྱང་པ་ནི་ཤེས་རབ་སྟོང་ཉིད་ཀྱིས་ཆོས་་་
ཐམས་ཅད་ལ་ཁྱབ་པ། བསྐུམ་པ་ནི་སྟོང་ཉིད་དེ་ལྟ་བུ་རང་གིས་རྟོགས་པ། གཡོན་
བརྐྱང་པ་ནི་སྙིང་རྗེ་ཆེན་པོས་ཆོས་ཐམས་ཅད་ལ་ཁྱབ་པ། བསྐུམ་པ་ནི་དེ་རྒྱུད་ལ་་་་་་
ལྡན་པ། བསྣོལ་བ་ཟུང་དུ་འཇུག་པ་སོགས་མདོར་ན་རྣམ་པ་དེ་དང་དེ་འཁོར་བའི་་་་་
སྦྱང་གཞི། དེའི་རང་བཞིན་མྱང་འདས་སམ་སྦྱོང་བྱེད། དེ་གཉིས་དབྱེར་མེད་པའོ། །
བདུན་པ་ཡན་ལག་ནི། བསྐྱེད་རིམ་གྱི་མཉམ་པར་མ་བཞག་པའི་རྣལ་འབྱོར་དེ། །
དཔེར་ན་ཟས་ཀྱི་རྣལ་འབྱོར་གྱི་ཐ་མལ་པའི་ཁ་ཟས་ནི་འཁོར་བ། དག་པ་ཡེ་ཤེས་ལྔ་་
བདུད་རྩི་ལྔའི་ངོ་བོར་བསམས་ནས་རང་ཡི་དམ་གྱི་ལྷར་གསལ་བས་ལོངས་སྤྱོད་པ་་་་
མྱང་འདས། གཏོར་མའི་དངོས་པོ་ཐ་མལ་པ་ནི་འཁོར་བ། དག་པའི་བདུད་རྩི་་་་
བྱིན་གྱིས་བརླབས་ནས་འབུལ་བ་ནི་མྱང་འདས། དེས་མཚོན་པའི་སྤྱོད་ལམ་ཐམས་་་་་
322

ཅད་ལ་རྣམ་པ་གདངས་འགག་མེད་དེ་དང་དེའི་རྣམ་པར་སྣང་བ་ནི་འཁོར་བ། དེ་གའི་
ངོ་བོ་བརྗོད་པའི་ཡུལ་ཐམས་ཅད་ལས་འདས་པ་ནི་མྱང་འདས། དེ་གཉིས་དབྱེར་མེད་ན
པ་ནི་འཁོར་འདས་དབྱེར་མེད་དམ། གཞི་ལམ་འབྲས་གསུམ་དབྱེར་མེད་དོ། །
མདོར་ན་སྣང་བ་ཐམས་ཅད་སེམས་སུ་གཏན་ལ་ཕབ་པའི་ཕན་ཡོན་ཡིན་གྱི། སྣང་བ་་
ཕྱི་དོན་དུ་གཟུང་ན་འདི་ལྟར་ཁས་ལེན་མི་ནུས་གསུངས། གཉིས་པ་རྫོགས་རིམ་ནི།
རྫོགས་པ་ལུས་དང་ངག་ཡིད་འཁོར་བ་ལ། །འབྲས་བུ་སངས་རྒྱས་ཡེ་ཤེས་ལེགས་་་་་
རྫོ་གས་པ། །ཕན་ཚུན་རྒྱུ་དང་འབྲས་བུའི་རྒྱས་བཏབ་ཅིང་། །རྟོགས་པ་དཔེ་ཡི་ཡེ་་་
ཤེས་ངོ་སྤྲོད་བྱ། །ཞེས་གསུངས་པ་ལྟར། ལུས་རྫོགས་པ་ནི་རགས་པ་དབང་རྟེན་་་་
ཁོག་པ་དང་བཅས་པ་ནས། ཕྲ་བ་རྩ་གསུམ་གྱི་བར་དང་། ངག་རྫོགས་པ་རིགས་་་་
པ་སྨྲ་བ་དང་དགོད་པ་ལ་སོགས་པ་ནས། ཕྲ་བ་ལྟེ་བའི་ཨ་ཐུང་བརྗོད་དུ་མེད་པའི་་་་་
བར་དང༌། ཡིད་རྫོགས་པ་ནི་ཡིད་ཅེས་པ་སེམས་ལ་གཞག་པ་དང་། ཐིག་ལེ་ལ་་་་་
གཞག་པ་གཉིས་ལས། ཕྱི་མ་ལྟར་ན་རགས་པ་བདུད་རྩི་ལྔ་ནས། ཕྲ་བ་བ་སྤུ་་་་་
གྲངས་དང་མཉམ་པ་རྩྭ་སྐྱའི་ཁའི་ཟིལ་པ་ལྟར་གནས་པའོ། །དང་པོ་ལྟར་ན་རགས་པ་
གཟུང་འཛིན་གྱི་རྟོག་པ་ནས། ཕྲ་བ་ལ་རྣམ་རྟོག་རེ་རེ་ལའང་ནང་གསེས་ཇི་སྙེད་ཡོད་་་
པ་ཡིན་ལ། དེ་དག་ལམ་དུ་བྱེད་པའི་ཚེ། གསང་དབང་གི་སྐབས་སུ་ཐ་མལ་པའི་་་་
རྩ་དང་རྩ་ཡི་གེའི་རྣམ་པ་ཇི་སྙེད་ཡོད་པ་ནི་སྦྱང་གཞི་འཁོར་བ། དེ་གཉིས་ཀ་འོད་་་་་་
གསལ་དུ་ཐིམ་པའི་ངང་ནས་ཀྱེ་རྡོ་རྗེའི་སྐུ་ལུས་ལ་མེ་ལོང་ལ་གཟུགས་བརྙན་ཤར་བ་ལྟ་
བུའི་ཡེ་ཤེས་ཀྱི་སྣང་བ་ལས་གྲུབ་པའི་རྩ་དང་། རྩ་འཁྱོག་པ་ཡི་གེའི་རྣམ་པ་ཅན་་་་་
བསྒོམ་པ་ནི་མྱང་འདས། ཐ་མལ་རླུང་འཇུག་གནས་ལྡང་གསུམ་ནི་འཁོར་བ། ད་་་་
ཉིད་རྡོར་བཟླས་ལ་སོགས་པར་བསྒྱུར་བ་ནི་མྱང་འདས། དབང་གསུམ་པའི་བདག་་་་
དང་ཕྱག་རྒྱ་འདུ་ཤེས་སུམ་ལྡན་ལ་སོགས་པ་ནི་འཁོར་བ། དེའི་ངོ་བོ་བརྗོད་བྲལ་་་་
བཞུགས་པ་ནི་མྱང་འདས། དབང་བཞི་པའི་ལམ་འདི་པས་གཙོ་ཆེར་རྡོ་རྗེ་རྦ་རླབས་་་་
ལ་བཞེད་མོད། འདིར་སེམས་ཀྱི་གསལ་བ་གདངས་འགག་མེད་ནི་འཁོར་བསྙནས4
 ། ངོ་་་
323

བོ་སྟོང་ཉིད་ནི་མྱང་འདས། དེ་དག་དབྱེར་མི་ཕྱེད་པ་ནི་ཟུང་འཇུག་གམ་འཁོར་འདས་་
དབྱེར་མེད་ཡིན། ཐམས་ཅད་གསང་བའི་རྒྱུད་ལས། རྒྱུ་ལ་འབྲས་བུའི་རྒྱས་བཏབ་
ཅིང་༑ །འབྲས་བུ་ལ་ཡང་རྒྱུའི་རྒྱས་གདབ། །ཅེས་གསུངས་པ་ལྟར། རྒྱུ་དུས་ཀྱི་
སེམས་གསལ་སྟོང་ཟུང་འཇུག་དེ་ཉིད་ལམ་དུ་བྱས་པས། དེའི་སྟེང་གི་གློ་བུར་གྱི་དྲི་མ་
ཐམས་ཅད་དབྱིངས་སུ་དག ། ཁོ་རང་གི་ངོ་བོ་རྗེན་པར་མཐོང་བ་ནི་འབྲས་བུ་སྟེ།
མདོར་ན་མི་འདའ་བའི་དོན་གྱིས་རྒྱ་ཞེས་བྱ་བ་སྟེ། རྒྱུ་དེ་ཉིད་ཀ་འབྲས་བུར་གྱུར་པ་་་
ཡིན་གྱི། རྒྱུ་ལས་གཞན་པའི་འབྲས་བུ་ལོགས་སུ་མེད་པ་ནི་རྒྱུ་ལ་འབྲས་བུའི་རྒྱས་་་
བཏབ་པ། འབྲས་བུ་དེ་ཉིད་རྒྱུ་ལས་མ་འདས་པའི་ཕྱིར་འབྲས་བུ་ལ་རྒྱུའི་རྒྱས་གདབ་་
པ་ཡིན་ལ། རྟོགས་པ་དཔེའི་ཡེ་ཤེས་ནི། དེ་ལྟར་ཐབས་ཁྱད་པར་ཅན་གྱིས་ལམ་་་
དུ་བྱས་པས་སྲོག་རྩོལ་གྱི་རླུང་དབུ་མར་ཞུགས་པ་ན། བཞོན་པ་ཞོན་པའི་ཚུལ་་་་་
གཟུང་འཛིན་གྱི་རྟོག་པ་ཁྲིགས་སེ་འགག །དབུ་མར་ཞུགས་པའི་རླུང་གིས་ཐིག་ལེའི་
དྭངས་མ་བཞུ་ནས་བདེ་ཆེན་གྱི་ཡེ་ཤེས་རྒྱུད་ལ་སྐྱེས་པ་ནི། ཀུན་མཁྱེན་ཡེ་ཤེས་དེ་ལྟ་་
བུ༑ །ཞེས་འབྲས་དུས་ཀྱི་ཡེ་ཤེས་མཚོན་པར་བྱེད་པས་དཔེའི་ཡེ་ཤེས་ཞེས་བྱ་སྟེ།
ཟླ་བར་བལྟ་བར་འདོད་པ་ལ་ཆུ་ནང་གི་ཟླ་བ་བསྟན་པ་བཞིན་ནོ། །དེ་བཞིན་དུ།
བསྐྱེད་རྫོགས་ཐུན་མོང་ཆོས་དྲུག་དྲན་བྱ་ཞིང་། །རྟོགས་པ་གོང་ནས་གོང་དུ་འཕེལ་་་་་
འདོད་ན། །དམ་ཚིག་བརྡ་སོགས་ལ་ཡང་ལེགས་སྦྱངས་ཏེ། །དྲི་མ་མེད་པའི་་་་་
ཡིས་དཔྱད་པར་བྱ། །ཞེས་གསུངས་ཏེ། རིམ་གཉིས་ཀྱི་ངོ་བོ། དབྱེ་བ། ངེས་་
ཚིག །གྲངས་ངེས། གྲོལ་བའི་རྒྱུ་མཚན། གོ་རིམ་སྟེ་དྲུག་དང་། དབང་རེ་རེ་་
ལ་མཉམ་བཞག །རྗེས་སྤྱོད། བཟའ་བ། བསྲུང་བ། མི་འབྲལ་བའི་དམ་་་་་
ཚིག་སྟེ་ལྔ་ལྔ་ཡོད་ལ། དེ་དག་ཀྱང་རྣམ་པ་དེ་དང་དེ་འཁོར་བ། ངོ་བོ་མྱང་འདས།
དེ་བཞིན་དུ་དབང་བཞིའི་བརྡ་ལ་སོགས་པའང་འཁོར་འདས་དབྱེར་མེད་དུ་བཞུགས་པ་
ལ་དེར་ངོ་ཤེས་པར་བྱ་ཞིང་། མདོར་ན་གཞི་ལམ་འབྲས་བུས་བསྡུས་པའི་ཆོས་ཐམས་
ཅད་འཁོར་འདས་དབྱེར་མེད་དུ་བཞུགས་པས། རེ་རེ་ནས་བཤད་ཀྱིས་མི་ལང་བས།
324

རང་བཟོ་དང་ཧམ་པ་མ་ཡིན་པར་བློས་ཞིབ་ཏུ་དཔྱད་ཅིང་ཉམས་སུ་བླངས་བར་བྱ་་་་
གསུངས་སོ། །གསུམ་པ་དེ་ལས་སྐྱེས་པའི་ཉམས་མྱོང་འཁོར་འདས་དབྱེར་མེད་ནི།
འཁོར་བའི་ཉམས་ལ་བརྟེན་ནས་ལོག་ལྟ་སྤང་། །ལམ་གྱི་ཉམས་ཀྱིས་ཐེག་པ་གཅིག་་
ཏུ་བསྒྲུབ། །འབྲས་བུའི་ཉམས་ཀྱིས་སྤྲོ་བ་མཆོག་ཏུ་འགྱུར། །ཆོས་ཀུན་ཚད་མ་་་་་
བཞི་ཡིས་གཏན་ལ་དབབ། །ཅེས་གསུངས་པ་ལྟར། དང་པོ་ནི། སྤྱིར་སྲིད་པའི་་་་
རྩེ་མོ་མན་ཆད་ཏིང་ངེ་འཛིན་གྱི་ཉམས་སུ་འབྱུང་བ་བཤད་ཀྱིས་མི་ལང་བ་མཚོན།
ཞེས་གསུངས་པ་ལྟར། འཁོར་འདས་ལ་མེད་ན་ཕར་ཞོག །ཡོད་ཚད་ཉམས་སུ་་་་
འཆར་བ་ཡིན་ཏེ། སེམས་ལ་འཁོར་འདས་ཀྱི་བག་ཆགས་ཡོད་ལ། དེའི་དབང་་་་་
གིས་ལུས་ལ་འཁོར་འདས་ཀྱི་རྩ་ཐམས་ཅད་ཡོད་ཅིང་། དེ་དག་ཏུ་རླུང་སེམས་འདུས་
པའི་རྟེན་འབྲེལ་གྱིས་མེད་བཞིན་དུ་འཁོར་འདས་ཀྱི་སྣང་བ་ཐམས་ཅད་འཆར་བའི་ཕྱིར།
དེ་ལ་རིགས་བསྡུ་ན་གསུམ་དུ་འདུ་བ་ལས། འཁོར་བའི་ཉམས་ནི། དེའང་དཔེར་་་་
ན་ཆུ་ཁོ་རང་གར་འགྲོ་ལམ་བཏང་བར་བསྐྱིལ་བ་ན་ལུད་པ་དང་། འབོ་བ་སོགས་་་་་
འབྱུང་བ་ལྟར། རླུང་སེམས་ཁོ་རང་རྒྱ་ཡན་ལ་བཏང་བའི་ཚེ། འཁྲུལ་སྣང་་་་་་
འབྱམས་ཆམ་ཆམ་འགྲོ་མོད། ཐབས་ཁྱད་པར་ཅན་གྱིས་བཅིངས་པའི་ཚེ་གང་དགར་་
འགྲོ་མ་ནུས་པས་རྩ་ཡི་གེ་གང་ཡང་རུང་བར་རླུང་སེམས་འདུ་ལ། དེ་ལ་བརྟེན་ནས་་་་
དེའི་སྣང་བ་མེད་བཞིན་དུ་འཆར་བ་སྟེ། བྷ་གའི་ཡི་གེ་ཞེས་པ་འདོམས་གྲུ་གསུམ་་་་་
གནས་པའི་དམྱལ་བའི་ས་བོན་ཏྲི་ཡིག་ནག་པོར་རླུང་སེམས་འདུས་པ་ན་དམྱལ་བའི་་་་་
བཙོ་སྲེག་ལ་སོགས་པའི་སྡུག་བསྔལ་བསམ་གྱིས་མི་ཁྱབ་པ་མྱོང་བ་རྗེ་ས་ཆེན་གྱི་སློབ་་་
མ་གནས་བརྟན་བསོད་ཤེར་བཞིན་འབྱུང་ལ། དེ་གའི་ངང་དུ་འཛིན་པ་མ་ཞུགས་པ་་་
ཆམ་མེར་བཞག་པས། གནས་སྦྱོང་གི་ཉམས་དེ་ཆད་པའི་ཚེ་དམྱལ་བའི་ས་བོན་་་་་
ཡིག་ནག་པོ་དེ་ཞིག་ནས་དངོས་མེད་དུ་འགྲོ། དེ་ལྟ་བུའི་གང་ཟག་དེ་ཕྱིན་ཆད་དམྱལ་
བར་སྐྱེ་བའི་དོགས་པ་མེད་པ་ཡིན། དེ་ལྟར་ན་རྣམ་པ་དམྱལ་བ་ཚ་གྲང་གི་སྡུག་་་་
བསྔལ་མྱོང་བ་སྣང་བའི་ཆ་ནས་འཁོར་བ། ངོ་བོ་རིམ་གཉིས་ཀྱི་ཏིང་ངེ་འཛིན་་་་་
325

བསྒོམས་པ་ལས་བྱུང་བའི་གཉིས་མེད་ཀྱི་ཡེ་ཤེས་ཡིན་ཕྱིར་མྱང་འདས་ཡིན་ལ། དེས་་
མཚོན་ནས། ལྟེ་བར་དང་པོ་ཆགས་པའི་རིགས་དྲུག་གི་ཡི་གེར་རླུང་སེམས་མཉམ་་་་་
པར་འདུས་ན་རིགས་དྲུག་གི་གར། སྔགས། དེར་འཁྲིད་པ། རྨི་ལམ་ཉམས་ལྟ་་
བུར་ཁམས་གསུམ་ཀུན་ཏུ་སྣང་ངོ་། །ཞེས་གསུངས་པ་ལྟར་རིགས་དྲུག་གི་ས་བོན་་་་
གང་རུང་དུ་རླུང་སེམས་འདུས་པ་དེར་གར་ཞེས་པ་ལུས་ཀྱི་རྣམ་འགྱུར། སྔགས་ཞེས་་
པ་སྐད་དེ་དང་དེའི་ང་རོ། །དེར་ཁྲིད་པ་ཞེས་པ་དམྱལ་བའི་རྩར་རླུང་སེམས་འདུས་པ་་
དེ་ཁང་པ་གང་དུ་ཁྲིད་ཀྱང་། མེ་འོབས་སམ། འཁྱགས་པའི་སྦུབས་སུ་ཁྲིད་པ་་་
སྣང་བར་འཆར་བ་དང་། ལྷའི་རྩར་རླུང་སེམས་འདུས་པ་དེ་གང་དུ་ཁྲིད་ཀྱང་རིན་པོ་་་
ཆེའི་གཞལ་མེད་ཁང་དུ་ཁྲིད་པའི་ཉམས་འབྱུང་བའི་བར་ཏེ། དེས་ན་སྣང་བ་རང་་་་་
སེམས་མ་གཏོགས་ཕྱི་དོན་དུ་མ་གྲུབ་པའི་གནད་ཀྱིས་སོ་སོའི་སེམས་སྣང་དང་མཐུན་་་་་
པར་འཆར་བས་ན། དངོས་གཅིག་ཡིད་ནི་ཐ་དད་ཕྱིར། །དོན་མ་གྲུབ་པར་འདོད་་་་
པ་ཡིན། །ཞེས་དང་། ལྕགས་བསྲེགས་ས་གཞི་སུ་ཡིས་བྱས། །ཞེས་པའི་དོན་་་་་
ཡང་དེ་ཡིན། མདོར་ན་རིགས་དྲུག་གི་སྡུག་བསྔལ་དེ་དང་དེ་མྱངས་ཀྱང་། ལས་་་་་
ངན་གྱི་དབང་གིས་མྱོང་བ་མ་ཡིན་གྱི། རིམ་པ་གཉིས་ཀྱི་ཏིང་ངེ་འཛིན་བསྒོམས་པ་
ལས་བྱུང་བའི་གཉིས་མེད་ཀྱི་ཡེ་ཤེས་ཡིན་ལ། དེས་གནས་སྦྱོང་གང་བྱུང་བའི་རིགས་་
དྲུག་ཏུ་སྐྱེ་བ་ལས་ཐར་བ་ཡིན་ཞིང་། དེའི་རྗེས་ཐོབ་ཏུ་ཨ་ཙ་མ། ང་ཚེ་མ་རྗེས་ལུས་
མ་འཕོས་པར་དམྱལ་བའི་སྡུག་བསྔལ་ཉམས་སུ་མྱོང་བ་ཙམ་ལའང་དེ་ལྟ་བུའི་སྡུག་་་་་
བསྔལ་བསྲན་པའི་ཐབས་དང་བཟོད་པའི་བླག་མི་འདུག་ན། དེར་སྐྱེས་ན་ཇི་ལྟར་་་་་
བྱེད༑ སྡིག་པ་མི་དགེ་བ་བྱེད་པའི་ཐབས་མི་འདུག་སྙམ་དུ། ལས་རྒྱུ་འབྲས་ལ་་་་་
ངེས་ཤེས་ཕྱིན་ཅི་མ་ལོག་པར་སྐྱེ་བས། ལས་འབྲས་མེད་པ་དང་། སྐྱེ་བ་སྔ་ཕྱི་མི་
བདེན་པ་སོགས་ཀྱི་ལོག་པར་ལྟ་བ་ཐམས་ཅད་སེལ་བ་དེའི་ལག་རྗེས་ཡིན་གསུངས།
གཉིས་པ་ལམ་གྱི་ཉམས་ནི། མུ་སྟེགས་བྱེད་ཀྱི་བག་ཆགས་སེམས་ལ་ཡོད་པའི་དབང་
གིས༑ ལུས་ལ་དེ་འདྲའི་རྩ་ཡོད་ལ། དེར་རླུང་སེམས་འདུས་པ་ན་ཚངས་པ་དང༌།
326

དབང་ཕྱུག་དང་། ཕྱུར་རྒྱུར་སྨྲ་བ་ལ་སོགས་པ་མུ་སྟེགས་ཀྱི་གྲུབ་མཐའ་སོ་སོ་ལ་དེ་་་་་
རང་བདེན་པར་འདུག་སྙམ་དུ་ངེས་ཤེས་སྐྱེ་བ་དང་། ཉན་ཐོས་དང་། རང་རྒྱལ་་་་་
དང་༑ སེམས་ཙམ་པ་དང་། དབུ་མ་པ་ལ་སོགས་པའི་རྩར་རླུང་སེམས་འདུས་པ་
ན༑ དེ་དང་དེའི་ལྟ་བ་དང་གྲུབ་མཐའ་ལ་བདེན་འཛིན་སྐྱེ་བ་འབྱུང་ཞིང་། དེ་དག་་་་
ཀྱང་ལས་དབང་གིས་སམ། བཤེས་གཉེན་གྱིས་ཟིན་པའི་དབང་གིས་སོ་སོར་བདེན་་་་
ཞེན་དང་བཅས་འཛིན་པ་དང་མི་འདྲ་མོད། རྣམ་པ་དེ་ལྟར་དུ་འཆར་བ་ཡིན་ཅིང་། །
དེ་ལ་བརྟེན་ནས་ལམ་གྱི་རིམ་པ་དང་། ཐེག་པ་མི་འདྲ་བ་དུ་མ་འདུག་མོད། ད་་་་་་
དག་ཀྱང་སོ་སོའི་སྣང་ངོ་ཙམ་དུ་འདུག །ངོ་བོ་ཟུང་འཇུག་ལས་མ་འདས་པར་འདུག་་་་
སྙམ་དུ་ངེས་ཤེས་སྐྱེ་བ་ཡིན་གསུངས། གསུམ་པ་འབྲས་བུའི་ཉམས་ནི། ཡུམ་ཆེན་་
མོ་ཤེས་རབ་ཀྱི་ཕ་རོལ་ཏུ་ཕྱིན་པ་སོགས་ཀྱི་ཕོ་བྲང་དུ་འདུས་ན་ཆོས་སྐུ་ཉམས་སུ་མྱོང་
ཞིང་གཟུང་འཛིན་གྲོལ། ཅེས་གསུངས་པ་ལྟར། མྱ་ངན་ལས་འདས་པའི་རྩ་ཡིག་་་་
རྣམས་སུ་རླུང་སེམས་འདུས་པ་ལ་བརྟེན་ནས་ཆོས་སྐུ་ཉམས་སུ་མྱོང་བ་སྙམ་བྱེད་པ་དང་།
གཟུང་འཛིན་གྱི་རྟོག་པ་ཐམས་ཅད་གྲོལ་བ་སྙམ་བྱེད་པ་དང་། སྙིང་གའི་ཧཱུཾ་ཧཱུཾ་ཛཱི་་་་
དུ་རླུང་སེམས་འདུས་པ་ན་རང་ལོངས་སྐུ་རིགས་ལྔ་དངོས་ཡིན་སྙམ་དུ་བྱེད་པ་དང༌། །
དེའི་ཞལ་མཐོང་བ་དང༌། ལོ་མཱ་པཱ་ཏཱ་དུ་རླུང་སེམས་འདུས་ན་རང་ཡུམ་ལྔ་དངོས་ཡིན་་
སྙམ་བྱེད་པ་ལ་སོགས་པ་འབྱུང་ཞིང་། དེ་ལ་བརྟེན་ནས་རྗེས་ཐོབ་ཏུ་ངས་ཉམས་ཀྱི་་་་་
ཚུལ་དུ་སངས་རྒྱས་ཀྱི་ཡོན་ཏན་ཐོབ་པ་ལའང་དེ་ལྟ་བུའི་ངོ་མཚར་བ་འདུག་ན།
སངས་རྒྱས་དངོས་རང་ཐོབ་ན་དེའི་ཡོན་ཏན་གཞལ་བ་ལས་འདས་འདུག་པས། དུས་་
རིང་པོ་མ་ཡིན་པར་མྱུར་བ་ཉིད་དུ་སངས་རྒྱས་ཐོབ་པ་ཞིག་བྱ་སྙམ་དུ་ལམ་ལ་འབད་་་་་
རྩོལ་དྲག་པོས། ཚོང་པ་ཚོང་གི་ཁེ་མཐོང་ན་ལམ་གྱི་དཀའ་ཚེགས་དང་ངལ་དུབ་ལ་མི་
བལྟ་བ་བཞིན་དུ། ལྟར་སྣང་གི་ཟིར་ལོང་ཐམས་ཅད་རྒྱབ་ཏུ་ལིང་གིས་བོར་ན་་་་་
ཉམས་སུ་ལེན་པ་ཞིག་འབྱུང་བ་ཡིན་ལ། ཆོས་ཀུན་ཚད་མ་བཞི་ཡིས་གཏན་ལ་་་་་་
དབབ༑ །ཅེས་དེ་ལྟར་རང་གི་རྒྱུད་ལ་ཉམས་ལྔ་གསུམ་བཅོ་ལྔ་ལ་སོགས་པ་ཉམས་་་་
327

མྱོང་ཚད་མ་ཁྲིག་གིས་སྐྱེས་པ་དེའི་ཚེ་བདག་གི་བླ་མ་དེ་དུས་གསུམ་སངས་རྒྱས་ཐམས་་་
ཅད་ཀྱི་ངོ་བོ། ཆོས་ཐམས་ཅད་ཀྱི་གནས་ལུགས་ཕྱིན་ཅི་མ་ལོག་པར་སྟོན་པར་མཛད་
པ༑ སངས་རྒྱས་ཐམས་ཅད་འདུས་པའི་ངོ་བོར་འདུག་སྙམ་དུ་ཐག་ཆོད་པ་ཞིག་འབྱུང་
བས་བླ་མ་ཚད་མར་གྱུར། བླ་མས་ཇི་སྐད་གསུངས་པ་བཞིན་འབྱུང་བའང་། རྗེ་་་་
བཙུན་རྣལ་འབྱོར་གྱི་དབང་ཕྱུག་ཆེན་པོས་གཞུང་ཆུང་རྡོ་རྗེའི་ཚིག་རྐང་ན་འདི་བཞིན་་་་་
བཤད་འདུག་པས། སློབ་དཔོན་དེའང་རྩོད་པ་ཐམས་ཅད་དང་བྲལ་བ་ཞིག་ཡིན་ངེས་
པ་འདུག་སྙམ་དུ་བསྟན་བཅོས་ཚད་མར་སོང་། དེ་ཉིད་ཀྱང་རྩ་རྒྱུད་བརྟག་པ་གཉིས་་་་
པ་ལ་སོགས་པ་བདེ་བར་གཤེགས་པའི་གསུང་རབ་མདོ་རྒྱུད་ཐམས་ཅད་ནས་སྣ་ཚོགས་་
སུ་གསུངས་པ་མཐོང་བས་རྒྱལ་བ་བསླུ་མེད་དུ་འདུག་སྙམ་བཀའ་ཡང་དག་པར་ལུང་་་་་
ཚད་མར་གྱུར་པ་ཡིན་ནོ་གསུངས། གསུམ་པ་འབྲས་བུ་འཁོར་འདས་དབྱེར་མེད་ནི།
རང་བཞིན་རྒྱུ་ལ་བསམས་ན་ལྷུན་གྲུབ་སྟེ། །མཐའ་ཡས་ཡོན་ཏན་ཚོགས་ནི་གནས་་་་་
འགྱུར་ཡིན། །དེས་ན་ལྷུན་གྲུབ་གནས་འགྱུར་མི་འགལ་ཏེ། །འདི་ནི་འབྲས་བུ་་་
འཁོར་འདས་དབྱེར་མེད་ཡིན། །ཞེས་གསུངས་པའི་དོན་ལམ་དེ་དག་ཉམས་སུ་་་
བླངས་པས་ཐོབ་བྱའི་འབྲས་བུའང་འཁོར་འདས་དབྱེར་མེད་དུ་བཞུགས་པ་ཡིན་ཏེ། །
འབྲས་བུ་སྐུ་གསུམ་པོ་དེ་ཉིད་སེམས་གསལ་བ་སྤྲུལ་སྐུ། སྟོང་པ་ཆོས་སྐུ། ཟུང་་་་་
འཇུག་ལོངས་སྐུ། ལྷུན་གྲུབ་ཏུ་བཞུགས་པ་ནི་གཞི་དུས་ཀྱི་ཀྱེ་རྡོ་རྗེ་ཞེས་བྱ་བ་ཡིན་ལ།
དེ་ཉིད་ལམ་དུས་ཀྱི་ཀྱེ་རྡོ་རྗེར་གནས་གྱུར་ཅིང་། ཉམས་སུ་བླངས་པས་ཉམས་ལྔ་་་་
གསུམ་བཅོ་ལྔ་ལ་སོགས་པ་ཡོན་ཏན་གོང་འཕེལ་དུ་གྱུར་ནས། དེའི་སྟེང་གི་གློ་བུར་་་་
གྱི་དྲི་མ་ཐམས་ཅད་དབྱིངས་སུ་དག་པའི་ཚེ་ཆོས་སྐུའི་ཡོན་ཏན་སྟོབས་བཅུ་དང་། མི་་
འཇིགས་པ་བཞི་དང་། མ་འདྲེས་པའི་དྲན་པ་ཉེ་བར་གཞག་པ་བཞི་སྟེ་ཡོན་ཏན་་་་་
ཐམས་ཅད་གནས་གྱུར་གྱི་ཚུལ་དུ་མངོན་དུ་གྱུར་པ་ཡིན་ལ། དེས་ན་གཞི་ལྷུན་གྲུབ་ཀྱི་
ཀྱེ་རྡོ་རྗེ་ནི་འཁོར་བ། ལམ་དང་འབྲས་དུས་ཀྱི་ཀྱེ་རྡོ་རྗེ་ནི་མྱང་འདས། དེ་དག་ཀྱང་
ཟངས་ཉིད་རྣམ་པ་སོ་སོར་སྣང་བ་ལྟར། རྣམ་པ་ཐ་དད་དུ་ཤར་བ་ཙམ་མ་གཏོགས་ངོ་{ མ །
328

བོ་གཞི་དུས་ཀྱི་སེམས་གསལ་སྟོང་ཟུང་འཇུག་དེ་དག་ལས་མ་འདས་པས་དབྱེར་མེད་་་་་
པའོ༑ །མདོར་ན་ལོངས་སྤྱོད་རྫོགས་པའི་སྐུ་ངེས་པ་ལྔ་ལྡན། དེ་ཉིད་ཐུགས་རྒྱུད་་་་
སྤྲོས་པ་ཐམས་ཅད་དང་བྲལ་བ་ནི་ཆོས་སྐུ། དེ་ལས་མ་གཡོས་བཞིན་དུ་གདུལ་་་་་
རབ་ལ་ཀྱེ་རྡོ་རྗེ་དང་། བདེ་མཆོག་དང་། གསང་བ་འདུས་པ་ལ་སོགས་པའི་སྤྲུལ་་་་
པའི་སྐུ་མཆོག་དཀྱིལ་འཁོར་གྱི་འཁོར་ལོའི་རྣམ་པ་ཅན། འབྲིང་ལ་སྤྲུལ་སྐུ་འབྲིང་་་་་
མཛད་པ་བཅུ་གཉིས་ཀྱི་ཚུལ་སྟོན་པའི་སངས་རྒྱས། ཐ་མ་ལ་གང་ལ་གང་འདུལ་གྱི་་་
སྣོད་བཅུད་དུ་སྤྲུལ་པར་མཛད་ལ། དེའི་ཚེ་སྤྲུལ་སྐུ་ནི་འཁོར་བ། ལོངས་སྐུ་ནི་མྱང་
འདས་སུ་བཏགས་པ་སྟེ། མདོར་ན། གང་དུ་དྲུག་པ་ཞེས་བྱའི་སངས་རྒྱས་ཉིད། །
གཅིག་པུ་ཉིད་ནི་དུ་མའི་གར་མཛད་དོ། །ཞེས་གསུངས་པ་ལྟར་དྲུག་པའི་སངས་རྒྱས་་་
ནི་གཞི་དུས་ཀྱི་སངས་རྒྱས་ཡིན་ལ། དེ་ཉིད་གཅིག་པུ་གཞི་ལམ་འབྲས་བུ་དུ་མ་་་་
རྣམ་པར་འཆར་བ་ཡིན་ཅིང་། འཆར་ཚུལ། གར་མཁན་དག་དང་རི་མོ་བཟང་ལྟར་་
སྣང་། །ཞེས་གསུངས་ཏེ། གར་མཁན་དེས་ཞི་བ། ཁྲོ་བ། གན་རྐྱལ། ཁ་་་
སྦུབ༑ གཡས་བརྐྱང་། གཡོན་བརྐྱང་ལ་སོགས་པའི་རྣམ་འགྱུར་གང་བྱས་ཀྱང་ད་་་་
བོ་གར་མཁན་ལས་བཟང་དུ་སོང་བ་ཅིའང་མེད་པ་ལྟར། འཁོར་འདས་ཀྱི་སྣང་བ་སྣ་་་
ཚོགས་སུ་ཤར་ཡང་སེམས་ཁོ་རང་གི་ངོ་བོ་ལ་བཟང་ངན་དུ་གྲུབ་པ་གང་ཡང་མེད་་་་་་
ཡིན་གསུངས། མདོར་ན་ལྷན་ཅིག་སྐྱེས་པའི་ཆོས་གསུམ་གྱི་སྒོ་ནས་ངོ་སྤྲད། དེར་་་
མ་འཕྲོད་པའམ། འཕྲོད་ཀྱང་བརྟན་ཅིང་བོགས་དབྱུང་བའི་ཕྱིར་ཉམས་སུ་བླང་བའི་་་་
གནད་གསུམ་གྱིས་དཔེ་དང་བཅས་ཏེ་རྒྱས་པར་བཤད། གཞི་ལམ་འབྲས་གསུམ་་་་་
རེ་ནས་འཁོར་འདས་དབྱེར་མེད་ཡིན་ཚུལ། རྒྱུད་གསུམ་རྒྱས་བཤད་དུ་བསྟན་པ་ད་་་་
ཐམས་ཅད་ཧྲིལ་གྱིས་དྲིལ་ན་སེམས་གསལ་སྟོང་ཟུང་འཇུག་འདི་ཁོ་ནར་འདུས་པ་ཡིན།
དེ་ངོ་སྤྲད་པ་ཙམ་དང་། ཐེངས་གཅིག་ངོ་ཤེས་པ་ཙམ་གྱིས་མི་ཆོག །དྲན་ཤེས་་་་་
བཞིན་གྱིས་མ་བརྗེད་པར་མ་བསྐྱངས་ན་ཐ་མལ་པ་དང་ཁྱད་མེད་དུ་ལོག་འགྲོ་བས།
དེ་ནས་བཟུང་གཞི་དུས་ཀྱི་སྣང་བ་སྣོད་བཅུད། དགྲ་གཉེན་གང་ཤར་ཡང་དེའི་རྣམ་པ་
329

ལ་མི་དཔྱོད། ངོ་བོའི་ཐོག་ཏུ་ཆད་དེ་བཞག་པས། ཡུལ་སྣང་བ་མ་འགགས་་་་
འཛིན་པ་མ་ཞུགས་པའི་གསལ་སྟོང་ཟུང་འཇུག་གི་འཁོར་འདས་དབྱེར་མེད་ཡིན།
ནང་སེམས་ཀྱི་འགྱུ་བ་རྟོག་པ་གང་ཤར་ཡང་དེ་གའི་རྣམ་པ་ལ་མི་དཔྱོད། ངོ་བོ་ལ་་་་་
ཅེར་བལྟས་བཞག་པས་སྣང་ཙམ་དེ་གསལ་བའི་ཆ་འཁོར་བ། དེའི་ངོ་བོ་སྟོང་ཉིད་དུ་
རྗེན་ནེ་བ་དེ་མྱང་འདས་ཡིན། ལམ་གྱི་སྣང་བ་བསྐྱེད་རྫོགས་ཀྱི་རྣལ་འབྱོར་གང་་་་་
བསྒོམ་ཡང་སྔོན་འགྲོ་སྐྱབས་འགྲོ་བྱེད་མཁན་གསལ་སྟོང་ཟུང་འཇུག །སྐྱབས་ཡུལ་་་་
སྐྱབས་འགྲོ་ཐམས་ཅད་སྣང་ཙམ་གསལ་བ། དེ་ལ་འཛིན་པ་མ་ཞུགས་པ་སྟོང་པ་ཡིན་
པས༑ སྐྱབས་འགྲོ་འཁོར་འདས་དབྱེར་མེད། དེས་མཚོན་པའི་སེམས་བསྐྱེད་ནས་
སྤྱོད་ལམ་གྱི་བར་ཐམས་ཅད་འཁོར་འདས་དབྱེར་མེད་དུ་ཤེས་པར་བྱས་ལ་ཉམས་སུ་་་་
བླང་༑ མདོར་ན། འདི་ཉིད་འཁོར་བ་ཞེས་བྱ་སྟེ། །ཞེས་སོགས་གསུངས་པའི་་་་
དོན༑ སེམས་གསལ་བ་འདི་ཉིད་འཁོར་བ་ཞེས་བྱ་སྟེ། དེའི་ངོ་བོ་སྟོང་པ་ཉིད་འདི་་
ཀ་མྱ་ངན་ལས་འདས་པ་ཡིན། དེས་ན་འཁོར་བ་སེམས་གསལ་བ་བཙལ་བས་མ་རྙེད་
པ་འདི་ག་སྟོང་པ་ཡིན་པའི་ཕྱིར། འདི་སྤངས་ནས་གཞན་ཕྱི་རོལ་ནས་སྟོང་པ་མྱ་ངན་་་
ལས་འདས་པ་རྙེད་པར་མི་འགྱུར་བ་ཡིན་པས། སྣང་བ་གང་ཤར་གསལ་སྟོང་ཟུང་་་་་
འཇུག་ཏུ་ཤེས་པར་བྱས་ལ་མ་ཡེངས་པར་བསྐྱང་། དེ་ཉིད་གསང་སྔགས་ཀྱི་སྙིང་པོ་་་
ཡིན་ཏེ། གསང་བ་ནི་སྐལ་མིན་ལ་གསང་བའི་དོན་དུ་བསྣན་པ་ཡིན་ལ། སྔགས་་་་
ཀྱི་དོན་མཚན་རྟོག་ལས་ཡིད་སྐྱོབ་པ་ཡིན་པས། གསལ་བའི་གདངས་གང་ཤར་བ་ནི་་
མཚན་མ། དེ་ལ་བཟང་ངན་སོགས་ཀྱི་སྤུ་རིས་འབྱེད་པ་རྟོག་པ་ཡིན་པས། ད་་་་་
འདིས་སྐྱོབ་ནུས་པའི་ཕྱིར། སྙིང་པོ་ནོར་བུ་ལག་ཏུ་ཐོབ་ཀྱང་སྦྱོར་བ་གསུམ་གྱིས་མ་་་་
སྦྱངས༑ གསོལ་བ་མ་བཏབ་ན་དངོས་གྲུབ་མི་འབྱུང་བ་བཞིན། ལམ་ཟབ་མོ་འདི་
འདྲ་ཐོབ་ཀྱང་ཉམས་སུ་མ་བླངས་ན་དངོས་གྲུབ་མི་འབྱུང་། ནོར་བུ་རྒྱལ་མཚན་གྱི་་་་
རྩེར་མཆོད་ནས་གསོལ་བ་བཏབ་ན་དགོས་འདོད་ཐམས་ཅད་འབྱུང་བ་བཞིན་དུ།
གདམས་པ་ཟབ་མོ་འདི་ཐོབ་ཕྱིན་དྲན་ཤེས་བཞིན་གྱིས་མ་བརྗེད་པར་ཉམས་སུ་བླངས་་་

ན་མཆོག་དང་ཐུན་མོང་གི་དངོས་གྲུབ་འབྱུང་བ་ཡིན་པས། དུས་ཐམས་ཅད་དུ་་་་་་
བརྗེད་པར་བསྐྱང་། ཐོག་མར་ཚེར་མ་ཟུག་པ་ཙམ་གྱི་རྐྱེན་ལ་བསྲེས་ཏེ། ཚ་ཙག་་་་
གེ་བ་དེ་གསལ་བ། ཚ་བ་དེའི་ངོ་བོ་བཙལ་བས་མ་རྙེད་པ་དེ་སྟོང་པ་ཡིན་པས་དེ་་་་
ཐོག་ཏུ་གཞག །དེ་ནས་རྐྱེན་ཐམས་ཅད་དང་བསྲེ། གཉེན་པོ་མེ་སྟོབས་ལྡན་་་་་
ཡང་སྤང་བྱ་བུད་ཤིང་མང་གིན་ཆེ་བ་ལྟར། བགེགས་དང་བར་ཆད་ཐམས་ཅད་ལ་་་་་་
བསྲེས་ཤིང་ཉམས་སུ་བླངས་པས་ཉམས་དང་རྟོགས་པ་ལ་སོགས་པའི་ཡོན་ཏན་ཐམས་་
ཅད་གོང་འཕེལ་དུ་འགྱུར་རོ་གསུངས་སོ། །འཁོར་འདས་ཆོས་ཀུན་གསལ་བར་བྱེད་་་་
པའི་ལམ། །ཕ་རྒོད་བླ་མའི་གསུང་གི་ཉིན་མོར་བྱེད། །ཡིད་ཆེས་འོད་ཆེན་འབུམ་་་་
ལྡན་འདིར་ཤར་ཚེ། །གཉིས་སྣང་མུན་པའི་སྨག་རུམ་ག་ཤེད་སོང་། །བགྲང་ཡས་་་་
བསྐལ་པར་རྙེད་དཀའ་རྡོ་རྗེའི་གསུང་། ། མ་བརྗེད་སྙིང་ལ་འཆང་འོས་གསང་བ་་་་
གཏམ༑ །ཚིག་ཕྲེང་ཤོག་བུར་འགོད་པའི་སྙིང་མེད་པོ། །བདག་ལ་ད་དུང་ཐུགས་་་་
རྗེས་རིང་དུ་སྐྱོངས། །དགོས་མེད་འཁྲུལ་པའི་ཟིར་ལོང་དེས་ཆོག་གིས། །ད་ནི་་་་
མེད་དབེན་པའི་རི་སུལ་དུ། །བརྗོད་བྲལ་གནས་ལུགས་སྐྱོང་ཞིང་ཅི་བདེར་སྡོད། །
རང་ལ་ཕོངས་མེད་མ་བྱེད་མནོ་བསམ་ཐོང་། །སྤྱི།།
མཁྱེན་བརྩེའི་དབང་ཕྱུག།
331

༄༅། །གསུང་ངག་རིན་པོ་ཆེ་ལམ་
འབྲས་བུ་དང་བཅས་པའི་ཁྲིད་ཀྱི་ཟིན་བྲིས་
གསང་ཆེན་བསྟན་པ་རྒྱས་བྱེད་ཅེས་བྱ་བ་ལས།
ཕྱི་བསྐྱེད་རིམ་གྱི་ཟིན་བྲིས་ཁའུ་བྲག་རྫོང་པའི་
བཞེད་པ་མ་ནོར་བ་བཞུགས་སོ། །ཀུན་དགའ་
ལྷུན་གྲུབ་ཀྱི་ཉམས་ལེན་གྱི་དཔེའོ། །
མཁྱེན་བརྩེའི་དབང་ཕྱུག
333

༄༅། །ཕ་བླ་མ་རིགས་བརྒྱའི་ཁྱབ་བདག་ཧེ་རུ་ཀ་ཆེན་པོ་དེ་ཉིད་ཀྱི་ཞབས་་་་་
ལ་ཕྱག་འཚལ་ཞིང་སྐྱབས་སུ་མཆིའོ། །སྣང་བ་དཀྱིལ་འཁོར་གྱི་འཁོར་ལོར་འཆར་་་་་
བར་བྱིན་གྱིས་བརླབ་ཏུ་གསོལ།། ༈ གཉིས་པ་ལུས་ཐབས་རྒྱུད་ལ་དབང་བཞི་དང་
རྗེས་སུ་འབྲེལ་བའི་ལམ་འཆད་པར་བྱེད་པ་ལ། དེའང་སྦྱང་གཞི་སེམས་ལ་གཙོ་བོར་་
གནད་དུ་བསྣུན་པ་ཀུན་གཞི་རྒྱུ་རྒྱུད་ལ་འཁོར་འདས་དབྱེར་མེད་ཀྱི་ལྟ་བ་བསྒོམ་པ་དེས་
ཆོས་ཐམས་ཅད་ཀྱི་གནས་ལུགས་བརྗོད་བྲལ་དུ་གཏན་ལ་ཕབ་པ་དེ་ཙམ་གྱིས་ཆོག་གམ་
ཞེ་ན། མ་ཡིན་ཏེ། དེ་ནི་རྒྱུ་དུས་ཀྱི་ལྟ་བ། ཕ་རོལ་ཏུ་ཕྱིན་པའི་ཐེག་པ་དང་་་་
མཉམ་པའི་ལྟ་བ། སོ་སོའི་གྲུབ་མཐའ་ལ་ཞེ་འདོད་དང་བཅས་པའི་ལྟ་བ་ཞེས་བྱ་སྟེ།
མདོར་ན་ཐུན་མོང་མ་ཡིན་པའི་དཔེ་ལ་བརྟེན་ནས་ཉམས་སུ་མྱོང་བ་སྲིད་པ་ཙམ་ནི་ཡིན་་་
མོད༑ གཞན་གོ་ཡུལ་ཙམ་དུ་བྱས་པ་ཡིན་པས། དེ་ཙམ་ཞིག་ནི་དབུ་མ་ལ་སོགས་
པའི་རིགས་པས་ཀྱང་སྒྲུབ་ནུས་པ་ཡིན་ཏེ། ཆོས་རྗེ་པས། ཕ་རོལ་ཕྱིན་པའི་ལྟ་་་་
ལས༑ ། ལྷག་པའི་ལྟ་བ་ཡོད་ན་ནི། ། ལྟ་དེ་སྤྲོས་པ་ཅན་དུ་འགྱུར། །ཞེས་་་་་
གསུངས་པའི་ཕྱིར། དེ་ལྟ་བུའི་ལམ་དེས་ཐ་མལ་པ་ལས་ཆེས་ལྷག་པར་བྱས་མོད། །
འོན་ཀྱང་གསལ་བ་ངོས་བཟུང་ནས་དེ་གའི་སྟེང་དུ་འཇོག་པ་ཙམ་ཞིག་ལས། གསལ་་
བ་དེ་ཐབས་ཁྱད་པར་ཅན་གྱིས་ལྷ་དང་བདེ་ཆེན་གྱི་ཡེ་ཤེས་སུ་བསྒྱུར་བ་ལ་སོགས་མེད་་་་
པས་ཅུང་མི་ཟབ་པ་ཡིན། འོན་ཀྱང་དེ་ལྟར་སྔོན་དུ་བསྟན་པ་ལ་བརྟེན་ནས། འོ་་་་
ནས་འབྱུང་བའི་ལམ་ཐམས་ཅད་ཤེས་རབ་སྟོང་ཉིད་དང་ཟུང་འཇུག་ཏུ་འགྱུར། དེ་ལ་་
བརྟེན་ནས་ལམ་ཕྱིན་ཅི་མ་ལོག་པར་འགྱུར་བའི་དགོས་པ་ཡོད་པ་ཡིན་ལ། ལམ་་་་
སྙིང་པོ་ནི་དབང་བཞིའི་ལམ་འདི་ཡིན་ཏེ། རྣལ་འབྱོར་རྒྱུད་མན་ཆད་དུ་སྦྱང་གཞི་ཤིན་
ཏུ་ཟབ་པ་རྟེན་དཀྱིལ་འཁོར་བཞིའི་མིང་ཙམ་ཡང་མ་གསུངས། དེ་ལ་བརྟེན་ནས་སྦྱོང་
བྱེད་ཀྱི་ལམ་རིམ་པ་གཉིས་མ་གསུངས་ལ། ལམ་དེ་མེད་པའི་ཕྱིར་འབྲས་བུ་སྐུ་བཞི་་་
མྱུར་བ་ཉིད་དུ་འཐོབ་མི་ནུས་པའི་ཕྱིར་ཏེ། སམྦུ་ཊ་ལས། ཆོས་ཀྱི་ཕུང་པོ་བརྒྱད་ཁྲི་
དང༌༑ །བཞི་སྟོང་གི་ནི་ཆོ་ག་ཡང་། །ལུས་ཀྱི་དེ་ཉིད་མི་ཤེས་པས། །དེ་དག་་་་་
334

ཐམས་ཅད་འབྲས་མེད་གསུངས། །ཞེས་བླ་མེད་རྡོ་རྗེ་ཐེག་པ་ལས་གཞན་པའི་ཆོས། །
ཉན་ཐོས་ཀྱི་ཐེག་པ་ནས་རྣལ་འབྱོར་རྒྱུད་ཀྱི་བར་གྱི་ཆོ་ག་ཐམས་ཅད་ལ་ཇི་ཙམ་འབད་་་་
ཀྱང་ཚེ་འདིར་ཟུང་འཇུག་གི་གོ་འཕང་འགྲུབ་མི་ནུས་ཏེ། སྦྱང་གཞི་ལུས་ཀྱི་དེ་ཉིད་་་་་
ཤེས་ནས་གནད་དུ་བསྣུན་པ་མེད་པའི་ཕྱིར། དེས་ན་འབྲས་བུ་མེད་ཅེས་པ་འབྲས་བུ་་
དམན་པ་ལ་དགག་སྒྲ་བཞག་པ་ཡིན་ལ། དེས་ན་སྦྱང་གཞི་སེམས་ལ་གནད་དུ་བསྣུན་
པ་བས་ལུས་ལ་གནད་དུ་བསྣུན་པ་ཆེས་ཟབ་པ་ཡིན་ཏེ། དཔེར་ན་མགོ་བོ་ན་བར་་་་་
འདོད་པས་དེ་ལྟ་བུ་བསྒོམ་ན་སྣང་བ་རང་སེམས་ཡིན་པའི་གནད་ཀྱིས་ཡུན་རིང་མོ་ཞིག་
ནས་ན་རུ་འབྱུང་བ་ཙམ་ཡིན་ལ། ལུས་ལ་དངོས་སུ་མགོ་བོ་ལ་རྡོ་ལྟ་བུས་བསྣུན་མ་་་་་
ཐག་ཟུག་འབྱུང་བ་བཞིན་ནོ། །དེ་ལའང་གསང་སྔགས་སྤྱི་ཙམ་དུ་སྦྱང་གཞི་ལུས་་་་་
སེམས་གཉིས། སྦྱོང་བྱེད་བསྐྱེད་རྫོགས་གཉིས། སྦྱངས་འབྲས་སྐུ་གཉིས་ཞེས་ཉིས་
ཚན་གྱིས་བསྡུས་པ་ཤས་ཆེ་ལ། རྗེ་བཙུན་རྣལ་འབྱོར་དབང་ཕྱུག་གི་བཞེད་པས།
སྦྱང་གཞི་རྟེན་དཀྱིལ་འཁོར་བཞི། རྒྱུད་སྡེ། དབང་། ལམ། འབྲས་བུ་སྐུ་་་་
བཞི་སྟེ་བཞི་ཚན་གྱིས་བསྡུས་ནས་འཆད་པ་ཡིན་པས། ལུས་ཐབས་རྒྱུད་ལ་ཞེས་པའི་་
ལུས་ཀྱི་དོན་རྟེན་དཀྱིལ་འཁོར་བཞི་ལ་གཞག །དབང་བཞིའི་ལམ་ཞེས་པ་ལམ་དུ་་་་
བསྐྱེད་རིམ་སོགས་ལྔ་པ་བཞིས་བསྟན། ཞེས་བསྐྱེད་རིམ། བདག་བྱིན་རླབས། །
དཀྱིལ་འཁོར་འཁོར་ལོ། རྡོ་རྗེའི་རྦ་རླབས་ཏེ་བཞི་པོ་རེ་རེ་ལ་ལྟ་བ་གྲུབ་མཐའ་
སོགས་ལྔ་ལྔ་སྦྱར་བས་ཉི་ཤུའམ། ཡང་ན་དབང་གི་མིང་གིས་བཏགས་པའི་བུམ་་་་་
དབང་གི་ལམ་སོགས་བཞི་ཡིན་ལ། དེའང་ཚོགས་བཤད་པ་ལྟར་ན་ཉི་ཤུ་ལས་མ་་་་
འབྱུང་མོད། སློབ་བཤད་པ་ལྟར་ན་འཇིག་རྟེན་པའི་ལམ་དུ་བསྐྱེད་རིམ་གྱི་ལྟ་བ་ངོ་བོ་
ཉིད་གསུམ་ལམ་དུ་བྱས་པས་འཇིག་རྟེན་ལས་འདས་པའི་ལམ་དུ་གྲུབ་མཐའ་འཁོར་་་་་
འདས་དབྱེར་མེད་རྟོགས་ནས་གྲོལ་བར་འགྱུར་ལ། གལ་ཏེ་དབང་པོ་དང་བརྩོན་་་་པ་
འགྲུས་ཞན་པས་ཚེ་འདིར་གྲུབ་མཐའ་སྙོགས་པར་མ་ནུས་ན་འདའ་ཁ་མ། དེ་ལའང་་་་
ཇི་ལྟ་བར་མ་བྱུང་ན་བར་དོ་ཉམས་སུ་ལེན་དགོས་ལ། བར་དོ་ཉམས་འོག་ཏུ་ཆུག་་་་
335

ཆུག་ཚོད་འཛིན་པ་ལ་རྨི་ལམ། ནུབ་མོ་རྨི་ལམ་ཟིན་པ་ལ་ཉིན་པར་སྒྱུ་ལུས་དགོས་་་་་
པའི་ཕྱིར། དེ་དག་གི་ཉམས་ལེན་རིམ་བཞིན་སྟོན་པ་ཡིན་གསུངས། དེ་ལྟར་དྲུག་་་་
དྲུག་ལས།། ༈ ཐོག་མར་བུམ་དབང་དང་རྗེས་འབྲེལ་དྲུག་གི །དང་པོ་བསྐྱེད་་་་་
རིམ་ལ་ཕྱི་བསྐྱེད་པའི་རིམ་པ་དང་། ནང་བསྐྱེད་པའི་རིམ་པ་གཉིས་ལས། དང་པོ་་
ཕྱི་བསྐྱེད་པའི་རིམ་པ་ལ། བསྐྱེད་རིམ་གྱི་བྱ་བ་དང་སེམས་འཛིན་གཉིས། དང་པོ་་
བསྐྱེད་རིམ་གྱི་བྱ་བ་ལ། རྗེ་བཙུན་ཆེན་པོས་ཇོ་ལྕགས་མར། དེ་ནས་སྒྲུབ་པ་་་་་་
འཇུག་པའི་སྔོན་དུ་བླ་མ་ལ་ལམ་དུས་ཀྱི་དབང་བླངས་ལ་དམ་ཚིག་གསོ། ཞེས་་་་་
གསུངས་པ་ལྟར། རྒྱས་པར་ན་བླ་མ་ལ་རྡུལ་ཚོན་ནམ། རས་བྲིས་གང་ཡང་རུང་་་་
བར་སླར་ཡང་ཕྱི་དཀྱིལ་དུ་དབང་ཞུ་བ་ཡིན་ལ། ལམ་དུས་ཞེས་པའི་དོན། ཐོག་་་་
མར་རྒྱུ་དུས་ཀྱི་དབང་ཐོབ་པ་ནས། འབྲས་བུ་ལ་མཚམས་སྦྱོར་བའི་དབང་གི་བར་་་་་
ཐམས་ཅད་གང་ཟག་དེ་ལ་ལྟོས་པའི་ལམ་དབང་ཁོ་ན་ཡིན་པའི་ཕྱིར་དེ་སྐད་གསུངས་ཀྱི།
ལུས་དཀྱིལ་གྱི་དབང་ནི་མིན་གསུངས། དེའང་སྔོན་འདིར་དབང་བསྐུར་གྱིན་ཡོད་་་་
པར་གདའ་སྟེ། འབྲོག་མིའི་དུས་ཀྱི་གཏམ་རྒྱུད་ལས་ཀྱང་ཤེས་མོད། དེང་སང་་་་་
ཕྱག་ལེན་ནི་མི་མཛད། དེ་བཞིན་དུ་རྒྱས་པའི་ལོང་ཡོད་ན་བར་འདིར་གཞི་བསྙེན་་་་་
ཀྱང་བྱ་བར་བཤད་པ་བཞིན་གྲུབ་ན་ལེགས་པ་ཙམ་ཡིན་གྱི། ཆེད་དུ་མི་དགོས་ལ་་་་་་
མེད་ནི་མིན། འོན་ཀྱང་རྡོ་རྗེ་སློབ་དཔོན་གྱི་བྱ་བ་ལ་འཇུག་པ་ཚུན་ལ་གྲུབ་ངེས་་་་་
ཞིག་དགོས་གསུངས། མདོར་ན་བསྐྱེད་རིམ་གྱི་བྱ་བ་རྒྱས་པ། བསྙེན་པ་བཅུ་ཆའི་་་་
སྦྱིན་སྲེག་ཚུན་གྲུབ་པ་དང་། འབྲིང་དབང་ཞུ་བའམ། བདག་འཇུག་ཅི་རིགས་པ་་་་
བླང་བའི་ཁར་གསག་སྦྱང་བྱ་བ་དང་། བསྡུས་པ་གསག་སྦྱང་ཁོ་ན་བྱ་བའི་ཚུལ་གསུམ་
ལས༑ ཕྱི་མ་ནི་མེད་མི་རུང་དུ་སྒྲུབ་དགོས་པས་སྔར་བཤད་པ་ལྟར་སྒྲུབ་པའི་མཎྜལ་་་་
ཚོམ་བུ་གཅིག་པའམ། ལྔ་པ་གང་རུང་ལ་བརྟེན་པའི་དྲུང་དུ་མཎྜལ་ཚོམ་བུ་བདུན་མ་་་་
སོགས༑ ཆོས་རྗེ་པས་མཛད་པའི། ཞིང་ཁམས་རྣམ་པར་དག་པ་འདི། །སོགས་་་
ཀྱི་ཚིག་བཅད་དང་བཅས་པས་དབུལ། ཡི་གེ་བརྒྱ་པའང་སྔར་བཤད་པ་བཞིན་བྱའོ། །
336

གཉིས་པ་སེམས་འཛིན་གྱི་བྱ་བ་ལ་འཇུག་པ། གནས་པ། ལྡང་བ་གསུམ་ལས། །
དང་པོ་འཇུག་པ་ནི། ཁྱད་གཞི་ལྟ་བུ་གང་ལ་སེམས་འཛིན་པའི་ཡུལ་ལ་འཇུག་པ་སྟེ།
དེའང་བདེ་བའི་སྟན་ལ་ལུས་རྣམ་སྣང་གི་ཆོས་བདུན་ལྡན། ལག་པ་ཕྱག་རྒྱ་བཅའ་་་་
དང༌། ཕྲེང་བ་འདྲེན་པ་ལྟ་བུ་དམིགས་བསལ་གྱི་དུས་མ་གཏོགས་མཉམ་གཞག་་་་
ཕྱག་རྒྱ་བཅས། མིག་སྣ་རྩེའི་ཐད་ཙམ་དུ་ལྟ་བ་སོགས་ལུས་གནད་ལེགས་པར་བཅའ།
གང་ཉམས་སུ་བླང་བྱའི་མངོན་རྟོགས་ཡན་ལག་བཞི་དྲུག་གཉིས་ལས་དང་པོའི་ཉམས་་་་
ལེན་ཡིན་པའི་ཕྱིར། ཨཱ་ལི་ཀཱ་ལི་ལ་ལྟོས་པའི་མངོན་བྱང་གི་བསྐྱེད་པ་ཞིག་ནི་ངེས་་་་
པར་དགོས། གཞན་རང་སྤྲོས་པ་ལ་དགའ་ཞིང་ཡན་ལག་བཞི་པ་ལ་མི་དགའ་ན་དྲུག་་
པ་བསྒོམ་པས་ཆོག་ཅིང་། མཉམ་སྦྱོར་དང་། མི་མཉམ་སྦྱོར། ཐིག་ལེ་འགྲོ་་་་
དང་༑ ས་བོན་འགྲོས་སོགས་བློ་ལ་གང་འཐད་བསྒོམ་པས་ཁྱད་པར་ཅིའང་མེད་མོད།
འོན་ཀྱང་མངལ་སྐྱེས་ཀྱི་སྦྱང་གཞི་དང་དངོས་སུ་ཆོས་མཐུན་སྦྱར་དུ་ཡོད་པའི་ཕྱིར་ཅུང་་་་
མི་མཉམ་སྦྱོར་ཟབ་པར་བྱེད་པ་ཡིན། གང་ལྟར་ཡང་སེམས་ཅན་ཐམས་ཅད་ཀྱི་དོན་་་་
དུ་དུས་རིང་པོ་མ་ཡིན་པར་མྱུར་བ་ཉིད་དུ་ཟུང་འཇུག་གི་གོ་འཕང་ཐོབ་པར་བྱ་སྙམ་པའི་་
འདུན་པ་དྲག་པོས་ཀུན་ནས་བསླང་། སྐྱབས་འགྲོ་ནས་བརྩམས་ཏེ་ཡན་ལག་བཞི་པ་
ལྟར་ན་རིགས་བདག་གིས་རྒྱས་གདབ་པའི་བར་དང་། དྲུག་པ་ལྟར་ན་བསྟོད་པ་རིན་་་་
ཆེན་འབྱུང་ལྡན་གྱི་བར་དུ་སྒོམ་པར་བྱེད། ཇི་ལྟར་བསྒོམ་ཚུལ། རྗེ་བཙུན་ཆེན་་་་་
པོའི་གསུང་ལས། དྲག་པ་གསལ་བ་ཡུན་ཐུང་བ། །བསྐྱེད་པའི་རིམ་པ་གནད་་་་་
གཅེས༑ །ཞེས་གསུངས་པའི་དྲག་པ་ཞེས་པ་གདོན་བྱའི་ཚིག་རྣམས་མོག་མོག་ཟ་་་་་
ཟུབ་མ་ཡིན་པར། མདུན་ན་མོས་ཐོས་པ་ཙམ་ཞེས་པ་འཁྲིས་ན་ཡོད་པས་ཐོས་པ་ཙམ་
གྱི་ཚོད་དུ་ཤ་ར་ར་གདོན། གསལ་བ་ཞེས་པ་ཚིག་རྐྱང་མ་ཡིན་པར་ཚིག་རེ་དང་་་་
དམིགས་པ་རེ་སྤྱོད་པ་སྟེ། བདག་དང་ཞེས་པའི་ཚེ་བདག་ཉིད་ལམ་གྱིས་གསལ་་་་་
འདེབས༑ མར་གྱུར་ཁམས་གསུམ་འགྲོ་བ་ནམ་མཁའ་དང་མཉམ་པའི་སེམས་ཅན་་་་
ཐམས་ཅད་ཅེས་པའི་ཚེ་སེམས་ཅན་ཐམས་ཅད་ཡིད་ཡུལ་དུ་ལམ་གྱིས་བསྒོམ
h། བླ་མ་་
337

ལ་ཞེས་པའི་ཚེ་དང་། སངས་རྒྱས་ལ་ཞེས་པའི་ཚེ་དཀྱིལ་འཁོར་གྱི་གཙོ་བོ་ལ་ཁྱེད་་་་་
མཁྱེན་སྙམ་དུ་མོས་གུས་དུང་པ་དང་། ཆོས་ལ་ཞེས་པའི་ཚེ་སྐུ་རྒྱབ་ཀྱི་ཆོས་པུསྟི་བྲག་་་་
རི་བརྩེགས་པ་ལྟ་བུ། དགེ་འདུན་ལ་ཞེས་པའི་ཚེ་འཁོར་གྱི་ལྷ་མོ་རྣམས་ལ་མོས་གུས་་
བྱེད༑ དེས་མཚོན་པའི་གང་དང་གང་ལ་རྣམ་བཤད་ནས་འབྱུང་བ་ལྟར་སྦྱང་གཞི་སྦྱོང་
བྱེད་ཁྲིགས་ཁྲིགས་འཕྲོད་པ། དེ་ཙམ་མི་ཤེས་ནའང་། དེ་དང་དེའི་རྣམ་པར་ཡིད་་་་
ཡུལ་དུ་ཝལ་ཝལ་འཆར་བར་བྱས། མདོར་ན་དམིགས་པ་མེད་པ་ཡེ་མ་བྱུང་བར་བྱེད།
ཡུན་ཐུང་བ་ཞེས་པ། ཞང་པོ་བསོད་བཀྲས་ཀྱི་དགེ་སྦྱོར་ལྟ་བུར་སྡུག་ལ་ཡུན་རིང་་་་
དེ་མི་བྱ་བར། ཚིག་དོན་གཉིས་ཆར་གསལ་ལ་ཡུན་ཐུང་བ་བྱས་པས་རྣམ་རྟོག་གཞན་་
མ་འདྲེས་པའི་དངོས་གཙང་ཞིག་འབྱུང་བ་ཡིན། མི་གསལ་ན་མི་གསལ་བ་ཡུན་རིང་་་་
པའི་བར་ལ་གསལ་ཐེབས་རྒྱུ་མེད་ལ་རྣམ་རྟོག་གཞན་དུ་མ་སྐྱེས་ཚར་འོང་ལ།
གསལ་པོའི་ལུགས་ལ་འཇོག་ཡུན་རིང་བ་ན་འཁྱགས་པའི་འོག་གི་ཆུ་ལྟར་རྣམ་རྟོག་་་་་
གཞན་གྱིས་བསླད་ཚར་འོང་བས་དེ་ལྟར་མ་སོང་བར་བྱེད། དེའང་རྩ་རྒྱུད་ལས།
ཆུ་བོའི་རྒྱུན་ནི་རབ་འབབ་དང་། །མར་མེའི་རྩེ་མོ་རབ་བཅིང་ལྟར། །ཞེས་་་་་
གསུངས་པ་འདིས་ཚིག་དོན་གཉིས་ཆར་གྱི་དཔེ་བསྟན་པ་ཡིན་ཏེ། རི་གཟར་བོའི་་་་་
ངོས་ལ་འབབས་པའི་ཆུ་རྒྱུན་དེ་གཅིག་རྗེས་གཅིག་གིས་ཟིན་པར་ཁྲིགས་ཁྲིགས་འབྱུང་་་
བ་ལྟར། ཚིག་བར་དུ་ཉག་ཉོག་ཏུ་མ་སོང་བར་ཤར་གྱིས་གདོན། མར་མེའི་རྩེ་མོ་་་
དེའང་གཅིག་རྗེས་གཅིག་གིས་ཟིན་པར་འཕར་འཕར་བྱེད་པ་བཞིན། དམིགས་པའང་
བར་མཚམས་མེད་པར་བསྒོམ་པ་ཡིན། མདོར་ན་སེམས་ལང་ཤོར་དུ་མ་སོང་བར་་་་་
ཚིག་དང་དམིགས་པ་ཡེ་མ་བྲལ་བ་དང༌། ལུས་ལང་ཤོར་དུ་མ་སོང་བར་ཐུན་དེ་མ་་་་་
གྲོལ་གྱི་བར་དུ་ཅི་ལ་ཐུག་ཀྱང་ལུས་གནད་ཡེ་མ་ཞིག་པར་བྱས། སྙིང་རུས་དང་འབད་
རྩོལ་གྱིས་ཉམས་སུ་བླང་ན་ཉམས་མྱོང་འཕྲལ་དུ་འབྱུང་ངེས་པ་ཡིན་པའི་ཕྱིར།
བསྐྱེད་པའི་རིམ་པ་བསྒོམ་པའི་གནད་དུ་གཅེས་པ་ཡིན། འདི་ལ་གསལ་བ། དྲག་
པ༑ ཡུན་ཐུང་བ་ཟེར་བ་དང༌། གསལ་བ་ཚིག་གསལ་བ་སོགས་ཀྱི་འབྲུ་བསྣན་་་་་
338

པའང་འདུག་སྟེ། རང་ལུགས་སྔར་བཤད་པ་བཞིན་ཡིན་གསུངས། གཉིས་པ་་་་
གནས་པ་ནི། སེམས་འཛིན་དངོས་ཏེ། འདི་ལ་གཉིས། ང་རྒྱལ་ལ་སེམས་་་་་
གཟུང་བ་དང༌། རྣམ་པ་ལ་སེམས་གཟུང་བའོ། །དང་པོ་ནི། སྦྱང་གཞི་སེམས་
ཅན་རྣམས་ལ་ངར་འཛིན་ལྷན་སྐྱེས་ཞེས་བྱ་བ་འཁོར་བའི་རྩ་བར་གྱུར་པ་ཞིག་ཡོད་ལ།
དེ་ནི་མ་རིག་པའམ། གཏི་མུག །བདག་ཏུ་གཟུང་བ་ལ་བརྟེན་ནས་གཞན་གྲུབ།
དེ་ལས་ཆགས་སྡང་གི་རྟོག་པ་སྐྱེ་བ་ནི་ཉོན་མོངས་པའི་ཀུན་ནས་ཉོན་མོངས་པ། དེས་
ལས་གསོག་པ་ནི་ལས་ཀྱི་ཀུན་ནས་ཉོན་མོངས་པ། དེའི་དབང་གིས་འཁོར་བར་སྐྱེ་བ་
ནི་སྐྱེ་བའི་ཀུན་ནས་ཉོན་མོངས་པ་སྟེ། མདོར་ན་འཁོར་བའི་འཁྲུལ་སྣང་ཐམས་ཅད་་་་
སྐྱེ་བར་བྱེད་པ་དེ་སྦྱང་བའི་ཕྱིར་བསྟོད་པ་ཡན་ཆད་གྲུབ་པའི་རྗེས་སུ། རེ་ཞིག་དཀྱིལ་
འཁོར་སོགས་ཆམ་གྱིས་བཞག་སྟེ། ང་ནི་ཐ་མལ་པ་མ་ཡིན་ཏེ། རྒྱུ་ཚོགས་གཉིས་་་་
བསགས་པ་ལས་བྱུང་བ། ཡེ་ཤེས་ལྔའི་རང་བཞིན་གྱི་མངོན་པར་བྱང་ཆུབ་པ་ལྔ་ལས་
སྐྱེས་པ། 
goའཁོར་གྱི་ལྷ་མོ་རྣམས་སྤྲོ་བ་པོ་ཆོས་སྐུའི་རང་བཞིན་ཐིག་ལེའི་གོང་བུར་་་་་
གནས་པ་ལས། ལྷ་མོ་བཞིའི་གླུས་བསྐུལ་བའི་རྐྱེན་གྱིས་བཞེངས་པའི་དཔལ་ཀྱེ་རྡོ་རྗེ་
སྣང་བ་དང་སྟོང་པ་དབྱེར་མེད་པ། དབྱིངས་དང་ཡེ་ཤེས་དབྱེར་མེད་པ། སངས་་་་
རྒྱས་ཀྱི་ཆོས་སྐུ་དང་གཟུགས་སྐུ་དབྱེར་མེད་པ། འབྲས་དུས་བཅུ་གསུམ་རྡོ་རྗེ་འཛིན་་་
པའི་ས་ལ་བཞུགས་པ་སྐྱོན་ཀུན་ཟད། ཡོན་ཏན་ཀུན་རྫོགས་དེ་དངོས་ཡིན་སྙམ་དུ་ང་
རྒྱལ་བརྟན་པོ་སྒོམ་པར་བྱེད། དེ་གསལ་ཐེབས་པ་ན། དེ་གའི་ངོ་བོ་གང་དུའང་མ་་
གྲུབ་པའི་སྟོང་པ་ཉིད། བློའི་ཡུལ་ཐམས་ཅད་ལས་འདས་པ། བརྗོད་པའི་མཐའ་
ཐམས་ཅད་དང་བྲལ་བ་དེ་གའི་ངང་དུ་འཛིན་པ་མ་ཞུགས་པར་ཆད་དེ་འཇོག །ཡང་་་་
རྣམ་རྟོག་གང་སྐྱེས་ཀྱང་དེའི་རྗེས་སུ་མི་འབྲང་བར། གོང་ལྟར་ང་དཔལ་ཀྱེ་རྡོ་རྗེ་་་་
དངོས་ཡིན་སྙམ་པའི་ང་རྒྱལ་བསྐྱེད། དེ་གའི་ཐོག་ཏུ་འཛིན་མེད་དུ་འཇོག །མདོར་་
ན་སེམས་གསལ་སྟོང་ཟུང་འཇུག་རང་ངོ་མ་ཤེས་པའི་འཁྲུལ་སྣང་ཙམ་དུ་ཐ་མལ་གྱི་ལུས་
འདི་ཤར་བ་ཡིན་གྱི། སེམས་སྐད་ཅིག་མ་འདི་ལས་ལོགས་སུ་གྲུབ་པའི་སྦྱང་གན་་་་་
339

འཁོར་བའི་ལུས་ནི་མེད། རིག་པ་སྐད་ཅིག་མ་དེ་ག་ལམ་དུས་ཀྱི་ཀྱེ་རྡོ་རྗེའི་རྣམ་པར་་་
ཤར་བའི་ཚེ་སྦྱང་གཞི་དེ་དག་སྦྱོང་བྱེད་ལམ་གྱི་ངོ་བོར་གྱུར། སྦྱངས་འབྲས་སམ་ཐོབ་
བྱའང་རང་གི་སེམས་ལས་ལོགས་སུ་གྲུབ་པ་མེད་པའི་ཕྱིར། འདི་ག་བཅུ་གསུམ་རྡོ་རྗེ་
འཛིན་པའི་ས་ལ་བཞུགས་པའི་ཀྱེ་རྡོ་རྗེ་དངོས་ཡིན་སྙམ་དུ་དག་པའི་སྣང་བའི་རྒྱ་
བཏབ་ནས་ལམ་དུ་བྱས་པའི་ཚེ། རྣལ་འབྱོར་པ་དེའི་སྣང་ངོར་གཞི་ལམ་འབྲས་བུ་་་་
དབྱེར་མེད་དུ་གྱུར་པ་ཡིན་ཞིང་། དེ་ཉིད་འཁོར་འདས་དབྱེར་མེད་ཀྱང་ཡིན་གསུངས།
མདོར་ན་འཁོར་འདས་དབྱེར་མེད་ཀྱི་རྩིས་མ་ཟིན་པར། གསལ་སྣང་དང་ང་རྒྱལ་་་་་
བརྟན་པོ་ཡོད་པའི་བསྐྱེད་རིམ་གྱིས་ཐུན་མོང་གི་དངོས་གྲུབ་ཐོགས་མེད་དུ་འགྲུབ་ནུས་་་་
ཀྱང་༑ མཆོག་གི་དངོས་གྲུབ་ཅུང་ཟད་སྟེར་མི་ནུས་པས། སེམས་འགྲེལ་པ་རྣམས་་་
ཀྱིས་འབྲས་བུ་ལ་མིང་དུ་བཏགས་པའང་དོན་འདི་ལ་དགོངས་པ་ཡིན་ཞིང་། སྔར་་་་་
བཤད་པ་དེ་ལྟ་བུ་ནི་བསྐྱེད་རྫོགས་ཟུང་འཇུག་ཏུ་འགྱུར་བའི་ཕྱིར། སངས་རྒྱས་སྒྲུབ་་་
པའི་ཐབས་ཀྱི་གཙོ་བོ་ཡིན་གྱི། དེ་གཉིས་ཡ་བྲལ་དུ་གྱུར་པའི་ཕྱོགས་རེ་ནས་མཆོག་་་་
ཐོབ་མི་ནུས་གསུངས། དེས་ན་རྡོ་རྗེ་གུར་ལས། སངས་རྒྱས་རྣལ་འབྱོར་ང་རྒྱལ་་་་་་
གྱིས༑ །སངས་རྒྱས་ཉིད་ནི་མྱུར་བར་འགྲུབ། །ཅེས་གསུངས་ཏེ། བདག་ཉིད་་་་་
སངས་རྒྱས་ཀྱེ་རྡོ་རྗེ་དངོས་ཡིན་སྙམ་པའི་ང་རྒྱལ་བརྟན་པོ་དང་། ཐབས་དང་ཤེས་་་་་
རབ་སྙོམས་འཇུག་པ། །རྣལ་འབྱོར་དེ་བཞིན་གཤེགས་པས་གསུངས། །ཞེས་་་་་
གསུངས་པ་ལྟར། ང་རྒྱལ་དེའི་ངོ་བོ་སྟོང་ཉིད་དུ་ཤེས་པའི་ཟུང་འཇུག་གི་རྣལ་འབྱོར་་་
པ་དེས། སངས་རྒྱས་ཀྱི་གོ་འཕང་དུས་རིང་པོ་མ་ཡིན་པར་མྱུར་བར་འགྲུབ། ཅེས་་་་
གསུངས་སོ། །དེ་ལྟར་ང་རྒྱལ་བརྟན་པ་དང་། དེའི་ངོ་བོ་བརྗོད་བྲལ་དུ་ཤེས་པའི་་་་
ངང་ལས། དྲན་འཛིན་ལ་མ་ལྟོས་པར་ང་རྒྱལ་ལམ་ལམ་འཆར་བ་མ་བྱུང་གི་བར་་་་་
དང༌། རྨི་ལམ་དུའང་ང་ཀྱེ་རྡོ་རྗེ་དངོས་ཡིན་སྙམ་པ་འཆར་བ་མ་བྱུང་གི་བར་དུ་ཉམས་
སུ་ལེན་པར་བྱེད། གསུམ་པ་ལྡང་བ་ནི། ཐུན་དེ་ལས་ལྡང་བར་འདོད་པ་ན་རྫོགས་
རིམ་གཏུམ་མོ་འཁོར་ལོ་བཞི་པ་བསྒོམ་པའམ། གསལ་སྟོང་གི་ངང་དུ་མཉམ་པར་་་་་
340

གཞག་པ་དེ་ག་རྫོགས་རིམ་ཡིན་པས་ཟུར་དུ་མ་བསྒོམས་ཀྱང་རུང་། དག་པ་དྲན་པ།
བཟླས་པ་དཀྱིལ་འཁོར་བསྡུ་བའི་བར་བྱ། གཏོར་མ་བསྔོ་བའམ། མི་བསྔོ་ན། །
ཐུན་བྱིན་གྱིས་བརླབ་པའི་ཕྱིར་རྡོ་རྗེའི་གླུ། བཀྲ་ཤིས་སྨོན་ལམ་རྣམས་བྱས་ལ།
ཐུན་མཚམས་ཀྱི་བྱ་བ་ལ་འཇུག །དེ་ལྟ་བུར་ཐུན་བཞིར་བཅད་ནས་ཉམས་སུ་ལེན་་་་་
པར་བྱེད། གཉིས་པ་རྣམ་པ་ལ་སེམས་གཟུང་བ་ལ། རྣམ་པ་སྤྱི་དང་། སོ་སོ་་་་
སེམས་གཟུང་བ་གཉིས། དང་པོ་རྣམ་པ་སྤྱི་ལ། འཇུག་པ་དང་། ལྡང་བ་སྔར་་་་
བཞིན་ལ། གནས་པ་ནི། ང་ཀྱེ་རྡོ་རྗེ་དངོས་ཡིན་སྙམ་པ་དེ་རྣམ་པ་ཇི་ལྟ་བུ་ཞིག་་་་་
ཡོད་སྙམ་ན། ཞལ་བརྒྱད། ཕྱག་བཅུ་དྲུག་པ། ཞབས་བཞི་པ། ཡུམ་རྡོ་རྗེ་་་་
བདག་མེད་མ་དང་མཉམ་པར་སྦྱོར་བའི་སྐུ་ཅན། འཁོར་གྱི་ལྷ་མོ་བརྒྱད། དེའི་ཕྱི་་་
རོལ་ན་གཞལ་ཡས་ཁང་། དེའི་ཕྱི་ན་ཆོས་ཀྱི་འབྱུང་གནས། དེའི་ཕྱི་ན་དུར་ཁྲོད་་་་
དམ༑ ཡང་ན། དག་བྱ་དག་བྱེད་ནང་ངམ་ཕྱི་ན་བཞུགས། །ཞེས་གསུངས་པས།
དུར་ཁྲོད་ཐུན་མོང་གི་སྲུང་འཁོར་གྱི་ཕྱིའམ། དེའི་ནང་ཐུན་མོང་མ་ཡིན་པའི་ཕྱི་ལ་་་་་་
བསྒོམས་ཀྱང་རུང༌། དེའི་ཕྱིར་འཁོར་ལོ་སེར་པོ་རྩིབས་བཅུ་པ། དེའི་ཕྱིར་རྡོ་རྗེའི་
ར་གུར་ཡེ་ཤེས་ཀྱི་མེ་འབར་བ་དང་བཅས་པ། ཁྲ་ལམ་མེ། རྨི་ལམ་ལྟ་བུ། སྒྱུ་་་
མ་ལྟ་བུ། ཆུ་ཟླ་ལྟ་བུ། གཅིག་གིས་གཅིག་མ་བསྒྲིབས་པ། འོད་ཀྱི་རང་བཞིན་་་་
གསལ་ལམ་མེ་བ། དེ་ཁའི་ངང་དུ་འཛིན་པ་མ་ཞུགས་པར་འཇོག །ཡང་སྔར་་་་་
བཞིན་གསལ་བཏབ་ཅིང་བསྒོམ་པར་བྱེད། དེའང་བླ་མ་རྣམས་ཀྱི་གསུང་སྒྲོས།
བསྐྱེད་རིམ་འདི་ནགས་ཆེན་པོ་ལ་མེ་བརྒྱབ་པ་དང་འདྲ་སྟེ། བསྒོམ་བྱའི་དོན་ལ་ཐོས་་་
བསམ་གྱིས་སྒྲོ་འདོགས་གཅོད་པ་ཙམ་ཞིག་བྱས་པའི་ཚེ་ཡིན་པར་འདུག་སྙམ་པའི་་་་་
ཡུལ་ལམ་མེ་བ་ལས་རྒྱུད་ལ་མ་སྐྱེས་པ། དཔེར་ན་ནགས་འདི་ལ་མེ་རྒྱག་ལུགས་འདི་
བཞིན་བྱས་ན་ཐམས་ཅད་མེར་འབར་བར་འདུག་སྙམ་པའི་མེ་རྒྱག་ལུགས་ཀྱི་བཤད་པ་་་
མང་པོ་བྱས་ཀྱང་། དངོས་སུ་མེ་མ་བརྒྱབས་པས་ཡལ་ག་གཅིག་ཀྱང་ཚིག་རྒྱུ་མ་བྱུང་་་་
བ་དང་འདྲ། འདི་ལྟར་ཁྲིད་དུ་བྱས་པའི་ཚེ། ཐོག་མར་རྣམ་པ་སྤྱི་ལ་སེམས་གཟུང་་་

བའི་ཚེ་སྐལ་ལྡན་ལས་ཅན་རྣམས་ལ་ཏིང་ངེ་འཛིན་སྐྱེ་བའང་སྲིད། གཞན་རྣམ་པ་་་་
ཙམ་འཆར་བ་ནི་དཔལ་འབར་ལྟ་བུ་ཁྱེར་ནས་ནགས་ཐམས་ཅད་ཉུལ་བའི་ཚེ་སྣ་གཅིག་
ཙམ་ལ་མེས་ཟིན་པ་སྲིད་པ་དང་འདྲ། རྣམ་པ་སོ་སོ་ནས་སེམས་འཛིན་བྱས་པའི་ཚེ་་་
ཉམས་སྐྱེ་བ་ནི་ཤིང་སྐམ་པོ་ལྟ་བུ་གནད་ཆེ་ས་གཅིག་ཏུ་མེ་སྤུངས་ནས་བརྒྱབས་པ་ན་་་་་
རིམ་གྱིས་ཐམས་ཅད་ལ་མཆེད་ནས་སྣང་བ་མེར་འབར་འགྲོ་བ་དེ་དང་འདྲ་གསུངས།
གསུམ་པ་རྣམ་པ་སོ་སོ་ལ་སེམས་འཛིན་པ་ནི། དེའང༌། རྗེ་བཙུན་ས་སྐྱ་པ་ལ་ཀྱེ་རྡོ་
རྗེའི་བཀའ་བབས་བཞི་མངའ་བའི་ནང་ནས། ནག་པོ་ལུགས་ལ་དབང་དང་ལུང་ཙམ་
ལས་མེད་པས་ཅུང་ཟད་ཐུགས་གཙིགས་ཆུང་ལ། ཕྱི་མ་གསུམ་པོ་ལ་སྨིན་གྲོལ་ཡོངས་
སུ་རྫོགས་པ་མངའ་བའི་ཕྱིར་ཐུགས་གཙིགས་ཆེ་ཞིང་། མན་ངག་ལུགས་ཀྱི་སྐབས་ས་
འདིར་ཡང་དེ་དག་དང་སྒོ་བསྟུན་པའི་ལམ་སྲོལ་ཅུང་ཟད་ཡོད་དེ། རྩ་རྒྱུད་ཀྱི་དངོས་་་་
བསྟན་ཡན་ལག་བཞིས་བཅིངས་པ་ལ་བརྟེན་ནས་པདྨ་བས་ཡན་ལག་བཞིར་མཛད་པ་་་
དང༌༑ གུར་ལས་ཡན་ལག་དྲུག་ཏུ་གསུངས་པ་ལ་བརྟེན་ནས་མི་ཐུབ་ཟླ་བས་དྲུག་་་་་
གིས་བཅིངས་པ་དང་སྒོ་མཐུན་པར། འདིར་ཡང་ཡན་ལག་བཞི་དྲུག་གཉིས་པོ་དེ་་་་
དག་དང་ཚུལ་མཐུན་པ་ཡིན་ཞིང་། དེས་མཚོན་པའི་བསྐྱེད་རིམ་གྱི་སེམས་འཛིན་་་་་
རྗེ་བཙུན་ཆེན་པོས་སྤྱན་དབུས་མ་ཙམ་དང༌། རྗེ་བླ་མས་དམིགས་པ་བདུན་ལས་མ་་་་
མཛད་ཀྱང་། ངོར་ཆེན་རྡོ་རྗེ་འཆང་གིས་མཚོ་སྐྱེས་དང་སྒོ་བསྟུན་ནས་དམིགས་པ་་་་
གཉིས་མཛད་པ་ཡིན་གསུངས། དེའང་ཕ་རྒྱུད་པ་གཙོ་ཆེར་གཙུག་ཏོར་གྱི་ནོར་བུ་ནས་
དང༌༑ མ་རྒྱུད་པ་གཙོ་ཆེར་གདན་པད་ཉི་ནས་ཐོག་མར་སེམས་འཛིན་པ་ཤས་ཆེ་་་་
ནའང་༑ གཉིས་མེད་ཀྱེ་རྡོ་རྗེའི་གཞུང་ལས་སྤྱན་དབུ་མ་ནས་སེམས་འཛིན་པ་ཟ་་་་་
ཁྱད་དུ་བཞེད་དེ། གཞན་དེ་དག་ལ་སྦྱང་གཞིའི་གནད་ཁྱད་པར་ཅན་མེད་པས། །
ཏིང་ངེ་འཛིན་འཕྲལ་དུ་སྐྱེ་བར་དཀའ་ཞིང་། སྐྱེས་ཀྱང་སྐྱོན་མེད་དཀའ་བ་ཡིན་ལ།
འདིར་སྦྱང་གཞིའི་གནད་ཁྱད་པར་ཅན་ཡོད་པས། ཏིང་ངེ་འཛིན་སྐྱོན་མེད་མྱུར་དུ་སྐྱེ་་
བ་ཡིན་ཏེ། དཔེར་ན་བ་ལས་འོ་མ་འབྱུང་བ་རྒྱུ་མཚན་དུ་བྱས་ནས། རྭ་དང་མཇུག་་
342

མ་ལ་སོགས་པ་ལུས་ཀྱི་ཆ་ཤས་གཞན་རྣམས་ནས་ཇི་ཙམ་འཐེན་ཀྱང་འོ་མ་མི་འབྱུང་ལ།
ནུ་མ་ནས་འཐེན་མ་ཐག་འབྱུང་བ་བཞིན། བླ་མེད་རྡོ་རྗེ་ཐེག་པ་ལུས་ལ་གནད་ད་་་་་
བསྣུན་པ་རྒྱུ་མཚན་དུ་བྱས་ནས། ལུས་ཀྱི་གནས་གང་ཡིན་ལ་གནད་དུ་བསྣུན་ཀྱང་་་་
0
ཏིང་ངེ་འཛིན་མི་སྐྱེ་ལ། གནད་ཁྱད་པར་ཅན་ལ་བརྟེན་ནས་མྱུར་དུ་སྐྱེ་བ་ལས།
འདིར་དབུ་མ་ལ་ཡས་སྣ་གསུམ་ཡོད་པའི་དང་པོ་སྤྱི་བོ་ཚངས་བུག་ཏུ་ཟུག་པ་དེ་ལ་་་་་་
བརྟེན་ནས་འཕོ་བའི་མན་ངག་ལམ་དུ་བྱེད། གཉིས་པ་སྨིན་མཚམས་སུ་ཟུག །
གསུམ་པ་ལྕེ་ཆུང་གི་རྩ་བ་ལ་ཟུག་པ་ལ་བརྟེན་ནས་རྒྱུན་གཅོད་ཀྱི་གདམས་པ་ལམ་དུ་་་
བྱེད་པ་ཡིན་ལ། སྦྱང་གཞི་ཁྱད་པར་ཅན་དེ་དག་ལ་གནད་དུ་བསྣན་པའི་སྦྱངས་་་་་
འབྲས་དབུའི་གཙུག་ཏོར་དང༌། སྨིན་མཚམས་ཀྱི་མཛོད་སྤུ་དང་། ལྷ་ཁྲོ་བོ་ལ་སྤྱན་་
དབུ་མ་སོགས་འགྲུབ་པ་ཡིན་གསུངས། ཇི་ལྟར་ཉམས་སུ་ལེན་པའི་ཚུལ་ནི། སྤྱི་
ལ་སེམས་གཟུང་བའི་མཐར་རང་གི་སྨིན་མཚམས་སུ་སྤྱན་དབུ་མ་སྤྱན་གཡོན་གྱེན་་་་་
ལངས་པ་ལྟ་བུ། དྲང་སྲོང་ཁྲོས་པའི་ཁྲོ་བོ་ཡིན་པའི་ཕྱིར་སྤྱན་འགུག་ཡས་མས་ཕྲ་སོང་
བ་ལ་སྨིན་མ་དང་རྫི་མ་དམར་སེར་མེ་ལྟ་བུར་འཕྲོ་བ། སྤྱན་འབྲས་དབུས་ནག་པ།
མཐའ་སྐྱ་བ། སྤྱན་རྩ་དམར་ཤིག་གེ་བ་ཞིག་སྒོམ་པར་བྱེད། གསལ་ཐེབས་པ་ན་་་་
དེ་དང་རང་སེམས་དབྱེར་མེད་དུ་བསྲེས་ནས་ཆམ་མེར་འཇོག །གསལ་ན་གསལ་་་་
འཕྲོ་གཅད། མི་གསལ་ན་མི་གསལ་ཏེ་འཕྲོ་གཅད། བསམ་གཏན་གྱི་དུག་དབྱུང་།
ཞེས་བྱ་བའི་བསམ་གཏན་གྱི་དུག་ནི་རྣམ་རྟོག་རྐུན་བུ་སྒོམ་པའི་བདུད་ཅེས་བྱ་བ་རྟོག་པ་
འོག་འགྱུས་སུ་སོང་བ། རང་རེའི་ལུགས་ཀྱི་དམིགས་པའི་སྟེང་ན་ཡོད་རྒྱུ་ལ་རྟོག་་་་
གཉིས་ཅིག་ཅར་འཇུག་པའི་ཚུལ་དུ་འོག་འགྱུ་རྒྱ་འབྱམས་སུ་སོང་བ་མ་ཚོར་བ་འཁྱག་་་་་
འོག་གི་ཆུ་ལྟ་བུ་དེ་ཡིན་ལ། གང་གིས་དབྱུང་ན་ཡུན་ཐུང་དུར་བྱས་ནས། རང་གི་
མདུན་དམའ་ཙམ་དུ་ཀ་བུམ་ལྟ་བུའི་དངོས་པོ་ཞིག་ལ་སེམས་ངལ་བསོ་བར་བྱ་སྟེ།
སྤྱན་དབུ་མ་གསལ་ཐེབས་ན་ལེགས། མ་ཐེབས་ཀྱང་རུང་ཅུང་ཟད་གཞག །རྟོག་་་་
པ་གཞན་སྐྱེ་གྲབས་བྱེད་ན། ཁོས་མ་འཕྲོགས་པ་ལ་རང་རིག་བཙན་གྱིས་མདུན་གྱི་
343

དངོས་པོ་དེའི་སྟེང་དུ་གཞག །ཡང་རྟོག་པ་གཞན་གྱིས་མ་འཕྲོགས་ཙམ་ལ་སྤྱན་་་་་
དབུས་མ་ལ་སེམས་གཟུང་། ཡང་ཕར་སྤོ། མདོར་ན་ཡུན་ཐུང་ལ་དངོས་གཙང་་་་
དེ་ལྟ་བུས་རྟོག་པ་གཞན་ཅུང་ཟད་ཀྱང་སྐྱེ་རུ་མི་འཇུག་པར་སྤྱན་དང་མདུན་གྱི་དངོས་པོ་་་
གཉིས་རེས་འཇོག་ཏུ་སེམས་གཟུང་། ཡང་སྔར་བཞིན་ཞི་གནས་དང་འདྲེས་ནས་རྟོག་་
མེད་དུ་ཆད་དེ་གནས་ཀྱིན་འདུག་ན་སྤོ་མི་དགོས། ཇི་ཙམ་གནས་ཀྱི་བར་དུ་མཉམ་་་་་
པར་འཇོག །དེ་ལྟར་ཉམས་སུ་བླངས་པས་མཐར་ཕྱིན་པའི་རྟགས་དག་པ་གསུམ་་་་་
མངོན་དུ་གྱུར་པ་སྟེ། སྤྱན་དབུས་མ་སྒོམ་པའི་ཚེ་མངོན་སུམ་ལྟ་བུ་འབྱུང་བ་ལྷ་སོ་སོའི་
དག་པ། མ་བསྒོམས་པའི་ཚེ་མི་འབྱུང་བ་དེ་བཞིན་ཉིད་ཀྱི་དག་པ། ཞི་གནས་་་་
ཏིང་ངེ་འཛིན་གསུམ་པོ་གང་རུང་སྐྱེ་བ་ནི་རང་རིག་པའི་དག་པའོ། །དེའང་སྔར་་་་་
ཏོག་སྔོན་པོའི་སེམས་འཛིན་ནི་སེམས་ཟིན་པ་ཙམ་ཡིན་ལ། འདིས་ནི་ཞི་གནས་ཀྱི་་་༌་
ཏིང་ངེ་འཛིན་སྐྱེ་བར་མ་ཟད། སངས་རྒྱས་ཀྱི་གཟུགས་སྐུ་འགྲུབ་པའི་རྒྱུ་ཐུན་མོང་མ་
ཡིན་པ་ཡིན་པས་ཁྱད་པར་ཤིན་ཏུ་ཆེ། ཞི་གནས་ཀྱང་མཚན་རྟོག་ཉེར་ཞིའི་ཞི་གནས་་་
སུ་སྐྱེ་བ་ཡིན་ཅིང་། འཇུག་པ་སེལ་བའི་ལམ་ཡིད་འདག་པའི་རྣམ་རྟོག་བསྒོམས་པས་
ལྟ་བའི་དུག་དབྱུང་། ཞེས་གསུངས་པ་ལྟར། དེ་ལྟར་ཉམས་སུ་བླངས་པས་ན་་་་་
གནས་འཇུག་པ་སེལ་བའི་ལམ་ངོ་བོ་ཉིད་གསུམ་གང་རུང་དུ་འཆར་བ་ལས། འཇུག་་་་
པ་ནི་རྣམ་རྟོག་གཅིག་རྙིང་ལ་གཅིག་ཟམ་མ་ཆད་པར་འཇུག་པ་ཡིན་ལ། དེ་སེལ་ཚུལ་
རྟ་འགྲོ་འཕྲོ་ལ་གཟུང་བའམ། སྦྲང་མ་གར་སྦྱིན་ལ་སྦྱར་བའམ། ཆུ་རྒྱུག་འཕྲོ་ལ་་་་་
བཀག་པ་ལྟར། སྤྱན་དབུས་མ་ལྟ་བུ་ལ་སེམས་ཟིན་པས་མཚན་རྟོག་དེ་ཉེ་བར་་་་་
ནས༑ རྟོག་མེད་དུ་ཆམ་མེར་གནས་པ་དེ་ཡིན་ཞིང་། དེས་ཡིད་ཀྱི་སྟེང་ན་ཡོད་པའི་
དྲི་མ་སྦྱོང་བས་ན་ཡིད་འདག་པ། ཁོ་རང་གི་ངོ་བོ་ལྷ་སྐུ་སྒོམ་པ་སོགས་བཟང་རྟོག་་་་
ཡིན་པའི་ཕྱིར་རྣམ་རྟོག །དེ་བསྒོམས་པས་ལྟ་བའི་དུག་ཆོས་ཐམས་ཅད་བརྗོད་བྲལ་་་་
ཡིན་སྙམ་པ་ལྟ་བུ་རྣམ་རྟོག་གི་རང་བཞིན་དུ་རེ་བ་དེ་ལྟ་བའི་དུག་ཡིན་པས་དེ་སེལ་བ་་་
ཡིན་ལ། དེའང་སྤྱན་དབུས་མ་བསྒོམ་པའི་ཚེ་མངོན་སུམ་ལྟ་བུ་ལམ་མེར་གསལ་བ་ནི་

སྣང་ཕྱོགས་ཀྱི་ངོ་བོ་ཉིད། སྤྱན་དབུས་མ་སྒོམ་པའི་ཚེ་དེའང་མི་གསལ། གཞན་་་་་
རྣམ་རྟོག་གི་འགྱུ་བའང་མེད་པར་ནམ་མཁའ་ལྟ་བུའི་སྟོང་སང་ངེ་བ་ལ་སེམས་ཟིན་ན་་་་་
སྟོང་ཕྱོགས་ཀྱི་ངོ་བོ་ཉིད། དེ་གཉིས་ཀ་མི་འབྱུང་བར་དུ་བ་ཕྲ་མོའམ། ཁོམ་ལོང་་་་
བའམ༑ སྨིག་རྒྱུའི་རྣམ་པ་སྔོ་ཕུང་ཕུང་འདར་ཞིང་འཁྲིགས་པ་དང༌། སྲིན་བུ་མེ་་་་་
ཁྱེར་གྱི་རྣམ་པ་དམར་ཆེམ་ཆེམ་ཙམ་དང་། མར་མེའི་རྣམ་པ་དམར་ཡལ་ཙམ་ཡལ་་་་་
ཙམ་འབྱུང་བ་སོགས་འོད་གསལ་གྱི་རྟགས་ལྔ། རྟགས་ཀྱི་རྟགས་ལྔ་ལ་སོགས་་་་་
དང་༑ དེས་མཚོན་པའི་སྲིད་པའི་རྩེ་མོ་མན་ཆད་ཏིང་ངེ་འཛིན་གྱི་ཉམས་སུ་འབྱུང་་་་
སྙམ་བྱེད་པ་བཤད་ཀྱིས་མི་ལང་བ་མཚོན་ཅིང་ལྔ་བཅུ་ལ་གསང་ངོ་ཞེས་གསུངས་པ་
ལྟར༑ འཁོར་འདས་ལ་སྲིད་ཚད་ཀྱི་སྣང་བ་འཆར་ཞིང་། དེའི་ངང་དུ་སེམས་ཟིན་་་་
ནས༑ རྣམ་རྟོག་གཅིག་རྟིང་ལ་གཅིག་འོང་བ་རྟ་རྒྱུག་འཕྲོ་ལ་གཟུང་བའམ། སྦྲང་་་་
མ་གར་སྤྱིན་ལ་སྦྱར་བ་ལྟར་ཐེངས་གཅིག་རྟོག་མེད་ལ་གནས་པ་ནི་ཟུང་འཇུག་གི་ངོ་བོ་
ཉིད་ཅེས་བྱ་བ་ཡིན་ལ། འཆར་སྒོ་དེ་དག་ལ་དུས་འཁོར་སོགས་ནས་རྣམ་ཀུན་མཆོག་་
ལྡན་གྱི་སྟོང་ཉིད་དུ་བཤད་པ་ལྟར། འདིར་ཡང་དེའི་མིང་གིས་བཏགས་པ་ནི་རུང་་་་་
མོད༑ འདི་པ་རང་གི་བཞེད་པའི་རྣམ་ཀུན་མཆོག་ལྡན་ནི་རང་སེམས་སྐད་ཅིག་མ་་་་་
གཅིག་གི་སྟེང་ན་འཁོར་འདས་ཀྱི་ཆོས་ཐམས་ཅད་ཚང་བ་ལ་བཞེད། མདོར་ན་སྣང་་་་
ཕྱོགས་དང་སྟོང་ཕྱོགས་གཉིས་ཉམས་སྐྱོན་ཅན། ཟུང་འཇུག་སྐྱོན་མེད་ཀྱི་ཉམས་ཡིན་་
མོད༑ རེ་ཞིག་དེ་གསུམ་གང་སྐྱེས་ཀྱང་སེམས་ཅན་ལ་ཉོན་མོངས་པ་ལ་ཞེས་པའི་་་་
ནས་བུད་དེ། རྣལ་འབྱོར་པ་ལ་ཏིང་ངེ་འཛིན་ལ་ཉམས་ཀྱི་སྣང་བ་ཞེས་པའི་ཁོངས་སུ་་
ཆུད་པ་ཡིན་ལ། གཞུང་བཤད་རྣམས་ཀྱི་དངོས་བསྟན་སྤོམ་པ་ལ་འཇིག་རྟེན་ལས་་་་་
འདས་པའི་ལམ་ནས་ཉམས་སྐྱོན་མེད་འབའ་ཞིག་འཆར་བ་འདྲ་ཡོད་གསུངས་ཀྱང་།
བཅུ་གསུམ་རྡོ་རྗེ་འཛིན་པའི་བར་དུ་ཤས་ཆེ་ཆུང་མ་གཏོགས་འདྲེས་མར་འཆར་བ་ཡིན་་་་
གསུངས༑ སྙིང་པོ་ཉམས་སྣ་གཅིག་རྒྱུད་ལ་མ་སྐྱེས་ན་བཟང་བཟང་མོ་ཇི་ཙམ་བྱས་་་་་
ཀྱང་སེམས་ཅན་ལས་མ་འདས་པས་དེས་རང་གཞན་གྱི་དོན་གཤའ་མ་ཞིག་མི་འགྲུལ་་་་་
345

པའི་ཕྱིར་ཏེ། སྙིང་རུས་ཆེན་པོས་བསྒོམས་ནས་ཏིང་ངེ་འཛིན་རྒྱུད་ལ་ཅི་སྐྱེ་བྱ། །
སྒོམ་ནུས་ན་ལམ་འདི་དག་རྡོ་རྗེ་འཆང་ནས་བརྒྱུད་པ་ཟམ་མ་ཆད་པ་རྡོ་རྗེ་བདག་མེད་་་་་
མའི་གསུང་ཇི་ལྟ་བར་རྣལ་འབྱོར་དབང་ཕྱུག་གིས་བཤད། དེ་ནས་སྔ་མ་སྔ་མ་་་་
གསུང་ཇི་ལྟ་བར་ཕྱི་མ་ཕྱི་མས་རྩ་བའི་བླ་མའི་བར་དུ་བཤད་ཅིང་། ཉམས་སུ་མྱོང་་་་་
བའི་ཚིག་དོན་གྱི་བརྒྱུད་པ་བར་མ་ཆད་པ་མཁའ་འགྲོའི་ཁ་རླངས་ཐུལ་ལེ་བའི་ཆོས་ཡིན་་
པས༑ ཞག་གསུམ་བཞི་ཚུན་ལ་ཉམས་ཀྱི་སྣེ་ཟིན་འོང་བ་ཡིན་པས་འབད་ལ་བསྒོམ།
ཐ་ནའང་དམིགས་པ་གསལ་པོ་ཡིད་ཆེས་པ་རེ་རེ་བྱུང་བྱུང་བསྒོམ། དེས་དོན་་་་་t -t+F
བརྒྱུད་པ་མ་ཆད་པ་ཙམ་འོང་བ་ཡིན། དེ་ནས་གནས་དབེན་པར་ཕྱིན་ནས་དེའི་རྒྱུན་་་་
བསྒོམས་པས་ཉམས་རྟོགས་འཆར་བ་ཡིན་གསུངས། ལྡང་བ་སོགས་གོང་བཞིན།
དེ་ལྟར་བསྒོམས་པས་གསལ་བཏབ་པ་དེ་ཙམ་གྱིས་ཏིང་ངེ་འཛིན་སྐྱེས་ན་དེས་ཆོག །
མ་སྐྱེས་ན་བོགས་དབྱུང་བ་ལ། བརྗོད་པས་གསལ་གདབ་པ་དང་། བྲིས་པ་་་་་
གསལ་གདབ་པ་གཉིས། དང་པོ་ལ། རང་གི་བརྗོད་པས་གསལ་གདབ་པ་ནི།
འཇུག་པ་དང་བསྒོམ་པ་གསལ་གདབ་པ་ཡན་བྱས་པའི་མཐར། ངག་ཏུ། སྤྱན་དབུ་
མ་དབུས་ནག་པ། མཐའ་སྐྱ་བ། སྤྱན་རྩ་དམར་ཤིག་གེ་བ། ཞེས་བརྗོད་ཅིང་་་་
གསལ་གདབ། ཡང་མདུན་གྱི་དངོས་པོའི་སྟེང་དུ་གཞག །ཡང་བརྗོད་ཅིང་གསལ་་་་
འདེབས་པའམ། ཡང་གྲོགས་དམ་ཚིག་པ་ལྟ་བུས་འཁྲིས་སུ་བསྡད་ནས་ངག་ཏུ་བརྗོད་
པ་དང་། རང་གིས་གསལ་བཏབ་ཅིང་སྒོམ་པ་གཉིས་པོས་གང་གསལ་བྱ། གཉིས་
པ་ལ་མདུན་དུ་བྲིས་པའི་སྤྱན་དབུས་མ་ལ་སེམས་འཛིན་པ་ནི་ཅུང་མི་ཟབ་ལ། རས་་་་
སམ་ཤོག་བུ་ལ་སོགས་པར་བྲིས་པ་རང་གི་སྨིན་མཚམས་སུ་སྦྱར། མདུན་དུ་མེ་ལོང་་་
གཡའ་དག་པའི་ནང་དུ་འཆར་བར་བྱས་ལ་དེ་ལ་སེམས་གཟུང་། རྟོག་པ་གཞན་མ་་་་་
སྐྱེས་གོང་དུ་སྨིན་མཚམས་སུ་བསྒོམ། མདོར་ན་དེ་གཉིས་རེས་འཇོག་ཏུ་བྱས་ཏེ།
ཉམས་གསུམ་པོ་གང་ཡང་རུང་བ་མ་སྐྱེས་ཀྱི་བར་དུ་བསྒོམ། དེའང་སྤྱན་དབུས་མ་་་
སྟེང་དུ་ཞི་གནས་ཀྱི་ཉམས་ཤིག་སྐྱེས་ན། གཞན་རྣམས་ཞོར་ལྟ་བུར་འབྱུང་། འདི་་་་
346

ལ་ཡུ་ལེ་བ་ལས་མ་བྱུང་ན་གཞན་རྣམས་ཀྱང་ཡུ་ལེ་བ་ལས་མི་འབྱུང་བས། འདི་ལ་་་་་
གནད་དུ་བསྣུན་པ་གལ་ཆེ་གསུངས། དེས་མཚོན་པའི་རྣམ་པ་སོ་སོའི་སེམས་འཛིན་་་་
གྱི་དམིགས་པ་ཐུན་བཞི་པོ་རེ་རེ་སྤོས་ནས་ཞག་བརྒྱད་ལ་དམིགས་པ་སོ་གཉིས་རྫོགས་་་་
པ་ཞིག་མཛད་ལ། འདིའི་རྩ་བ་རྗེ་བཙུན་རིན་པོ་ཆེའི་མཚོ་སྐྱེས་ཀྱི་བསྐྱེད་རིམ་གྱི་ཟབ་
པའི་ཚུལ་དགུའི་ཡི་གེ་དེ་ཡིན་པས་དེ་དང་མཐུན་པ་ཞིག་གལ་ཆེ་གསུངས། དེའི་ཞག་་
དང་པོའི་ཐུན་དང་པོ་ལ་སྤྱན་དབུས་མ། གཉིས་པ་ལ་སྤྱན་དབུས་མའི་སྟེང་དུ། །
གཡས་གཡོན་གྱི་སྤྱན་གཉིས་དབུས་ནག་པ། མཐའ་སྐྱ་བ། སྤྱན་རྩ་དམར་ཤིག་གེ་་
བ༑ སྤྱན་གྱི་འགུག་གཉིས་ཕྲ་ཞིང་། སྨིན་མ་དང་རྫི་མ་དམར་སེར་མེ་ལྟ་བུ་འོད་་་་
འཕྲོ་བ་ལ་སེམས་འཛིན་པར་བྱེད། ཐུན་གསུམ་པ་ལ་སྨིན་མཚམས་སུ་ཁྲོ་གཉེར་ཕྱེད་་
དང་གསུམ་། དེའང་གཡས་གཡོན་གཉིས་ཅུང་རགས་པ་དང་། དབུས་སུ་ཅུང་ཟད་
ཕྲ་བ་བཻཌཱུརྱའི་མདོག་ལྟ་བུ་སྔོ་སངས་འོད་ཀྱི་རང་བཞིན། ཐུན་བཞི་པ་ལ། ཤངས་་་
ཀྱི་གཟེངས་མཐོ་བ། ཤངས་ཀྱི་བུ་ག་དམར་མདངས་ཡོད་ཙམ་ལ་སེམས་འཛིན་པར་་་
བྱེད༑ ལྡང་བའི་རྣལ་འབྱོར་སྔར་བཞིན། དེ་ལྟར་འཇུག་པ་དང་ལྡང་པ་གཉིས་སྔར་
བཞིན་བྱས་ནས། གནས་པའི་དམིགས་པ་སོ་སོར་སྤོ་བ་ཡིན་ཏེ། ཞག་གཉིས་པའི་ས་
ཐུན་དང་པོ་ལ། སྔར་གྱི་སྟེང་དུ། མཆུའི་སྒྲོས་ལེགས་ཤིང་པད་མཆུའི་རྣམ་པ་ཅན། །
མཆུ་ཕྱི་བཻཌཱུརྨ་དྭངས་པའི་མདོག་ལྟ་བུ། ཆ་ག་རྣམས་བིསྦའམ་བྱེ་རུ་ལྟ་བུར་དམར་བ།
དྲང་སྲོང་ཁྲོས་པའི་ཁྲོ་བོ་ཡིན་པས་ཞལ་ཧ་ཅང་གདངས་པ་ལྟ་བུ་མ་ཡིན་པར་ཧེ་ཧེ་བྱས་་་་
པ་ལྟ་བུ། ཚེམས་དཀར་ལ་ཐགས་བཟང་བ་བཞི་བཅུ་ཐམ་པ་ཡོད་པ། ཡར་མར་་་་
གཉིས་ལ་མཆེ་བའི་མྱུ་གུ་ཚེམས་བྱིངས་ལས་ཚེམས་ཀྱི་ཕྱེད་ཙམ་གྱིས་རིང་བ་ཅུང་ཟད་་་་
འབུར་ཞིང་རྩེ་མོ་འཁྱོག་པ་ཟླ་བ་ཕྱེད་པའི་དབྱིབས་ལྟ་བུ་ཨཛྷནྡྷ་དིཥི་ཏེ་ཞེས་པ་ཟླ་བ་་་་
ཕྱེད་པའི་མཆེ་བ་ཅན་ཞེས་པའི་དོན་ཡིན་། ཞལ་གྱི་ནང་ཐམས་ཅད་འོད་ཀྱི་རང་་་་་
བཞིན་དམར་སང་ངེ་བ། ལྗགས་སྲབ་ཅིང་མཉེན་པ་ཅུང་ཟད་གྱེན་དུ་ལྡོག་པའི་རྩེ་མོ་
འདར་ཕད་ཕད་ཡོད་པ་ལ་སེམས་འཛིན། ཐུན་གཉིས་པ་ལ། སྙན་གཉིས་ཀྲུང་ཀྲུང་
347

ལ་སོགས་པ་ད་ལྟའི་རྣམ་པ་ཇི་ལྟ་བ་སྙན་ཤལ་ཤིན་ཏུ་རིང་བ་ཕྲག་གོང་གཉིས་ན་སླེབས་་
པ་ཙམ། ཐུན་གསུམ་པ་ལ། ཞལ་གྱི་དཀྱིལ་འཁོར་ཡོངས་སུ་རྫོགས་པ་ཧ་ཅང་་་་་
སེམས་པའི་འགྲམ་པ་ཧར་པོར་སོང་བ་མ་ཡིན་པ། ཚོ་དྲག་པའི་གཤིན་རྗེའམ་གནོད་་་་
སྦྱིན་ཁྲོས་པའི་ཁྲོ་བོ་ལྟ་བུའང་མ་ཡིན་པའི་སྐམ་རློན་རན་ཙམ། མགྲིན་པ་ཤའི་གཉེར་
མ་གསུམ་རིང་ཐུང་ཚད་ཙམ་དང་བཅས་པ། སྔོ་བ་ལ་བལྟས་ན་སྔོ་བ། དྭངས་པ་ལ་
བལྟས་ན་དྭངས་པ། སྟོན་གྱི་ནམ་མཁའ་ཉི་ཟླ་གསོ་བྱེད་ཀློད་བྱེད་ཀྱི་སྐྱོན་གསུམ་དང་་
བྲལ་བ་ལྟ་བུ། འོད་ཀྱི་རང་བཞིན་ལ་སེམས་འཛིན་པར་བྱེད། ཐུན་བཞི་པ་ལ། །
གཡས་ཀྱི་ཞལ་དཀར་པོ། དུང་དང་ཟླ་བ་ཀུནྡ་ལྟར་དཀར་བ། ནོར་བུ་ཆུ་ཤེལ་ལྟར་
དྭངས་ཤིང་འོད་འཕྲོ་བ། དེའི་སྤྱན་དབུས་མ། སྤྱན་གཉིས་སྨིན་མཚམས་ཀྱི་ཁྲོ་་་་
གཉེར་ཕྱེད་དང་གསུམ་ཡང་ཚང་བ། ཤངས་ཀྱི་གཟེངས་མཐོ་བ། ཞལ་འཛུམ་པའི་
ཉམས་ཅན། སྙན་རྩ་ཞལ་གྱི་སྙན་དང་འདབ་འབྱར་བ་ཙམ་ཞལ་ཡོངས་སུ་རྫོགས་པ།
ཟླ་བ་འབུམ་ཕྲག་དུས་གཅིག་ཏུ་ཤར་བ་ལྟ་བུ། མགྲིན་པ་རི་མོ་གསུམ་ཡོད་སྙམ་པ་
དང་བཅས་པའི་བར་སྔར་བཞིན་རེ་རེ་ལ་སེམས་འཛིན་པར་བྱེད། རྩ་ཞལ་ཅུང་ན་་་་་
བའི་ཉམས་ཆེ་བ། མགྲིན་པའི་ཁ་དོག་སྐུ་མདོག་དང་མཐུན་ཞིང་། ཞལ་སོ་སོའི་་་་༌་
ཐད་དུ་ཅུང་ཟད་འབུར་ཙམ་བསྒོམ་པ་ཡིན་གསུངས། ཞག་གསུམ་པའི་ཐུན་དང་པོ་ལ།
སྔར་གྱི་སྟེང་དུ་གཡོན་གྱི་ཞལ་དམར་པོ་པདྨ་རཱ་གའམ། བྱེ་རུ་ཕྱིས་པ་ལྟར་དམར་ཞིང་
དྭངས་ལ་འོད་འཕྲོ་བ། དེའི་སྤྱན་དབུས་མ་ནས་རིམ་བཞིན་སྙན་གྱི་བར་དང་། །
ཞལ་ཡོངས་སུ་རྫོགས་པ་ཆགས་པའི་ཉམས་ཅན་མགྲིན་པ་དང་བཅས་པ་ལ་སེམས་་་་་
འཛིན༑ ཐུན་གཉིས་པ་ལ། གཡས་ཀྱི་ཞལ་ལྷག་མ་ལ་སེམས་འཛིན་ཏེ། དེའང་
འཕགས་པ་རིན་པོ་ཆེ་སོགས་ཀྱི་རྒྱབ་ཞལ་ཞེས་གསུངས་པ། གཡས་ཞལ་སོགས་ཀྱི་་
རྒྱབ་ན་ཡོད་པས་དེ་ལྟར་གདགས་སུ་རུང་བ་ཡིན་གྱི། བདེ་མཆོག་གི་རྒྱབ་ཞལ་ལྟར་་་་
རྒྱབ་རང་ལ་ཡོད་པ་ནི་མ་ཡིན། ལྷག་མའི་ཞལ་ནི་བུང་བ་མཚུངས་ཞེས་གསུངས་པ་
ལྟར་གཡས་གཡོན་གྱི་ཞལ་ལྷག་མ་ཡིན་ལ། དེའང་གཡས་དཀར་པོའི་སྙན་དང་་་་
348

འདིའི་སྙན་འདབ་འབྱར་བ་ཙམ་གྱི་འཁྲིས་སུ་ཞལ་གཅིག། དེའི་འཁྲིས་སུ་གཅིག་སྟེ།
གཉིས་ཀའང་བུང་བ་ལྟར་ཤིན་ཏུ་གནག་པ། དེའི་སྤྱན་དབུས་མ། སྤྱན་གཉིས་ཁྲོ་་་
གཉེར་གསུམ་ཅུང་ཟད་རགས་པ། ཤངས་ཅུང་ཟད་འབུར་བ། སྙན་ཤལ་ཡོངས་སུ་
རྫོགས་པ། རྩ་ཞལ་ལས་ཅུང་ཟད་ཁྲོས་པའི་ཉམས་ཅན། མགྲིན་པ་སོ་སོར་འབུར་་
ཙམ་ལ་རི་མོ་གསུམ་ཡོད་ཙམ་དང་བཅས་པ། ཐུན་གསུམ་པ་ལ། གཡོན་གྱི་ཞལ་་་་
ལྷག་མ་གཉིས་སྔར་ལྟ་བུ་ལ་སེམས་འཛིན། དེ་ལྟ་བུའི་ཞལ་ཐ་མ་གཉིས་ཀྱི་བར་ན་རྩ་
ཞལ་གྱི་སྐུའི་ལྟག་པ་བཅོམ་ལྡན་འདས་ཀྱི་རང་སོར་བཞི་དབུ་སྐྲ་དམར་སེར་བུན་ནེ་ཡོད་
པ་སྟེ། རྒྱབ་ཞལ་མེད་པའི་མཚོན་བྱེད་ཡིན་གསུངས། ཐུན་བཞི་པ་ལ། སྟེང་་་་་
ཞལ་ལ་སེམས་འཛིན་པ་སྟེ། དེའི་ཁ་དོག །མར་མེ་མཛད་ཀྱིས། སྟེང་ཞལ་གཡུ་་
མདོག་མཆེ་བ་གཙིགས། །ཞེས་བཤད། གཞན་རྒྱ་གཞུང་ཐམས་ཅད་ནས་དུད་ཀར་
བཤད་ལ། ངོར་ལུགས་པ་ཁ་ཅིག་དེ་གཉིས་མི་འགལ་ཏེ། ཇ་བསྐོལ་བའི་དུད་པ་་་་
ལྟར་སྔོ་སངས་ཡིན་ཟེར་བ་འདྲ་འདྲ་ཞིག་བདོག་སྟེ། དུད་ཀ་ཞེས་བྱ་བ་མེ་རླུང་འདྲེས་
པ་ཡིན་ལ། དེས་ན་མེའི་ཁ་དོག་དམར་པོ་དང༌། རླུང་གི་ཁ་དོག་ལྗང་གུ་གཉིས་་་་་
འདྲེས་པའི་ཁམ་ལོང་ངེ་བ་ཞིག་ལ་ཟེར་བ་ཡིན་པས་དེ་ལྟར་དུ་བསྒོམ། དེའང་རྩ་ཞལ་
གྱི་དབུར་སྟེང་ཞལ་དུད་ཀ །དེའི་སྤྱན་དབུས་མ། སྤྱན་གཉིས་སྤྱན་གཞུག་སྦོམ་ཞིང་
དབུས་ལྡིར་བ་ཟླུམ་པོའི་རྣམ་པ། ཤངས་ཅུང་ཟད་ཉག་ཅིང་། ཤངས་རྡོག་འབུར་ཆེ་
བ༑ ཞལ་ཆེར་གདངས་པ། མཆེ་བ་བཞི་ཚེམས་ཚང་བ་ཙམ་རེ་འབུར་བས་ཚ་་་་་
གཙིགས་པ། ཞལ་གྱི་ནང་ན་ཁྲག་དྲོན་མོ་ཡོད་སྙམ་པ། སྙན་ཤལ་ཡོངས་སུ་་་་་
རྫོགས་པ། རྩ་ཞལ་ལས་ཆེར་ཁྲོས་པ། དབུའི་སྟེང་ན་གཙུག་ཏོར་ཅུང་ཟད་ཡོད་པ།
མགྲིན་པ་སོར་བཞི་དང་བཅས་པ་ལ་སེམས་འཛིན་པར་བྱེད། ཞག་བཞི་པའི་ཐུན་དང་
པོ་ལ། སྔར་གྱི་སྟེང་དུ་ཞལ་ཐམས་ཅད་ཀྱི་དབུ་སྐྲ་ཁ་དོག་དམར་སེར་རེ་རེ་ནས་གྱེན་་་
དུ་ལངས་པའི་རྣམ་པ་ཅན། དེའང་རྩ་ཞལ་གྱི་མདུན་གྱི་དབུ་སྐྲ་རྣམས་གཡས་གཡོན་་་་
དུ་འགྲེངས་ནས་གྱེན་དུ་ལངས་པ་ལྟ་བུས་སྟེང་ཞལ་མི་སྒྲིབ་པར་དེའི་འགྲམ་པ་གཡས་་་་
349

གཡོན་གྱི་ཐད་ན་ཡར་བུན་ནེ་ཡོད་པ། དེས་མཚོན་པའི་ཞལ་ཐམས་ཅད་ཀྱི་དབུ་་་་་
ལངས་པའི་རྩེ་མོར་རྩ་ཞལ་གྱི་སྐུ་དང་བཅས་པ་མེ་འབར་བ་ལྟ་བུ་བུན་ནེ་ཡོད་པ། རྩ་
ཞལ་གྱི་མཚོགས་མའི་སྟེང་དུ་རྡོ་རྗེ་རྒྱ་གྲམ་ལྟེ་བ་སྔོ། ཤར་དཀར། ལྷོ་སེར། །
ནུབ་དམར། བྱང་ལྗང་བ་བཅོམ་ལྡན་འདས་ཀྱི་སོར་བཞིའི་ཚད་ཙམ་གྱེན་དུ་ལངས་པ་
ལ་སེམས་འཛིན། ཐུན་གཉིས་པ་ལ། སྤྱི་བོར་རུས་པའི་འཁོར་ལོ་ལྟེ་བ་ལ་འཕུལ་་་་
བྱས་ནས་རྒྱབ་ཏུ་བསྒྲིག་པ་ལྟར་སྟེང་ཞལ་གྱི་མགྲིན་པའི་མཐའ་བསྐོར་བ། རྩིབས་་་་་
བརྒྱད་ཞལ་བདུན་དང་། རྩ་ཞལ་གྱི་ལྟག་པའི་ཐད་བརྒྱད་དུ་ཡོད་པ། དེ་འདྲ་ལ་་་་་
རུས་ཕྲེང་བཞི་བཞི་སྟེ་སོ་གཉིས་ཡོད་པ། དེའང་རུས་པའི་རྒྱན་འདི་དག་ཁམས་འདུས་
པ་ཐ་མ་ལ་བྱིང་བ་ཆེན་པོའི་འཕྲང་གི་ཚེ་དགེ་སྦྱོར་གྱི་བརྗེད་ཐོ་ལྟ་བུར་འདོགས་པ་ཡིན་་་་
པས༑ སྤྱི་བོ་བདེ་ཆེན་ལ་རྩ་འདབ་སོ་གཉིས་ཡོད་པའི་མཚོན་བྱེད་ཡིན་གསུངས། །
ཐུན་གསུམ་པ་ལ་ཞལ་རེ་རེ་ལ། འཁོར་ལོའི་རུས་ཕྲེང་རེ་རེ་ལ་བཏགས་པ་ལྟ་བུ་་་་
བཻཌུརླའི་འཁྱུད་མོ་ལ་གསེར་གྱི་སྟེང་འོག་ཏུ་མུ་འགྲིལ་བྱས་པ། དེ་ལ་རིན་པོ་ཆེ་ད་་་་་
མས་ཕྲ་བཏབ་པའི་ངོས་ལ་མིའི་ཐོད་པ་བཅོམ་ལྡན་འདས་ཀྱི་སོར་ལྔ་པའི་ཚད་ལ་མ་་་་་
མགོ་སྐམ་པོའི་རྣམ་པ་བྲིས་པ་ལྔ་ལྔ་ཡོད་པ་སྟེ། ཐོད་པ་སོར་ལྔ་པ་ཡི་ཚད། །བྱ་་་་
པའི་ཅོད་པན་འཛིན་པ་ཉིད། །ཅེས་གསུངས་པ་ལྟར་དྲང་སྲོང་ཁྲོས་པའི་ཁྲོ་བོ་རྣམས་་་་
ལ་འདི་བཞིན་བྱ་དགོས་གསུངས། ཐོད་སྐམ་དེ་དག་གིས་གཅིག་གི་ཁ་འགུག་ནས་་་་་
གཅིག་གི་ཁ་འགུག་ཏུ་ཆུད་པའི་དྲྭ་བ། སོ་སོའི་ཁ་དབུས་ནས་འཕྱངས་པའི་དྲྭ་ཕྱེད་་་་་
དང་བཅས་པ། སྐར་མ་འདྲིལ་བ་ལྟ་བུ་དཀར་ལ་འཚེར་བ། ཞལ་སོ་སོའི་དཔྲལ་་་་་
བའི་ཕྱེད་ཙམ་དུ་སླེབས་པ། ཐོད་པ་རེ་རེའི་སྟེང་ན་གསེར་ལས་བྱས་པའི་རྩེ་བྲན།
དབུས་ན་རིགས་ལྔའི་ཕྱག་མཚན། མཐའ་འོད་ཟེར་པ་ཏྲས་བསྐོར་བ་དང་བཅས་པ།
ཐུན་བཞི་པ་ལ། སྙན་སོ་སོ་ལ་རྣ་རྒྱན་རུས་པའི་ཨ་ལོང་རུས་ཕྲེང་ཕྱེད་དང་བཞི་་་་
བཞིས་དཀྲིས་པ། མགུལ་ལ་མགུལ་རྒྱན་རུས་པའི་གཞུང་གསུམ་གྱི་དབུས་ན་མཆོད་་་
པའི་ལྷ་མོ། མཐའ་འོད་ཟེར་པ་ཏྲས་བསྐོར་བ། དེའི་བར་དུ་རུས་ཕྲེང་བཞི་བཞིས་་་་
350

སྦྲེལ་བའི་མཐར་མགྲིན་པའི་རྩ་འཁོར་མཚོན་བྱེད་རུས་པའི་ཕྲེང་བའི་དྲ་མིག་བཅུ་དྲུག་་་་
རྩེ་ལ་རུས་མཐུད་དང་བཅས་པ་དཀར་ལ་དྭངས་ཤིང་འཚེར་བ་འོད་ཀྱི་རང་བཞིན།
མིག་གིས་བལྟ་བར་མི་བཟོད་པ་ལྟ་བུ། སྐུ་བྱིངས་ཕྱི་གསལ་ནང་གསལ་འོད་ཀྱི་རང་་་་
བཞིན༑ ཁོག་སྟོང་ཁྱོད་ཀྱི་སྐུ་ལ་མེད། ། ཤ་དང་རུས་པ་ཁྲག་ཀྱང་མེད། །ཅེས་་་་་
གསུངས་པ་ལྟར། དྭངས་ལ་རྙོག་པ་མེད་པ་སྐུ་སྟོད་སྦོམ་པའི་རྣམ་པ། སྐུ་སྐེད་དང་་་་
སྐུ་སྨད་སྒེག་པའི་རྣམ་པར་བཞུགས་པ་ལ་སེམས་འཛིན་པར་བྱེད། ཞག་ལྔ་པའི་ཐུན་་་་
དང་པོ་ལ། སྔར་གྱི་སྟེང་དུ། གཡས་ཀྱི་ཕྱག་བརྒྱད་ལ་སེམས་འཛིན་ཏེ། དེའང་་་
དུས་འཁོར་ལས། ཕྲག་པ་དྲུག་སོགས་གསུངས་པ་ལུགས་དེ་རང་གི་ཁྱད་ཆོས་ཡིན། །
འདི་པས་གཡས་གཡོན་ལ་སོག་པ་བརྒྱད། དེའི་དཀར་ཡོལ་ཁ་ལས་གྱེས་པའི་དཔུང་
པའམ༑ ཕལ་རྐང་བར་ལྷུ་བརྒྱད། དེ་ལས་གྱེས་པའི་ཕྱག་ངར་བརྒྱད། དེ་ལས་་་
གྱེས་པའི་ཕྱག་མགོ་བརྒྱད་དེ། མདོར་ན་སོག་པ་ནས་ལག་མགོའི་བར་རྫོགས་པ་ལ་་་་
ལག་པ་ཞེས་ཐ་སྙད་བྱེད་པའི་ཕྱིར། ཁ་ཅིག་གིས་ལག་ངར་ནས་གྱེས་པར་འདོད་པ་་་་
སོགས་མ་དག་པ་ཡིན་ལ། དགེ་ལྡན་པས་ཕྱག་རྣམས་རྩིབ་ལོགས་ལ་སྒྲེང་བར་ཏ་་་་
ལ་མའི་རྐང་པ་ལྟར་འདོད་པ་ནི་མུན་སྤྲུལ་ལོ། །དེས་ན་ཡེ་ཤེས་ཀྱི་སྣང་བ་ལས་གྲུབ་
པའི་སོག་པ་འོད་ཀྱི་རང་བཞིན། དེ་ལས་གྱེས་པའི་དཔུང་པ་ཕྱག་ངར་དང་བཅས་པ།
གཞོན་ནུ་ལོ་བཅུ་དྲུག་ལོན་པ་ཚོ་སྐེམ་རན་པའི་སྦོམ་ཕྲ་ལྟར་འཚོམ་པ་དཔུང་པ་ན་དཔུང་་
རྒྱན༑ རུས་པའི་གཞུང་གསུམ་གྱི་རུས་ཕྲེང་གིས་བསྡོམས་ཤིང་། མཐའ་རུས་ཕྲེང་་་་
ཟ་ར་ཚགས་དང་བཅས་པ། མཁྲིག་མའི་མཚམས་སུ་ཕྱག་གདུབ་དེ་ལྟ་བུས་མཛེས་་་་་
པའི་ཕྱག་མཐིལ་ཁྲག་དྲོན་བྱུགས་པ་ལྟ་བུའི་ཆེས་དམར་བ་མིན་པར། སྔོན་པོ་་་་་་
དམར་པོའི་མདངས་ཕོག་པ་ལྟར་ཅུང་ཟད་དམར་བ་ནི་ཤེས་རབ་སྟོང་པ་ཉིད་ཀྱི་རང་་་་་
བཞིན༑ དེའི་སྟེང་ན་ཐབས་བདེ་བ་ཆེན་པོའི་རང་བཞིན་ཟླ་བ་ལྟར་དཀར་བའི་ཐོད་་་་
པ་དཔྲལ་བ་རང་ལ་བསྟན་ནས་འཛིན་པའི་ནང་དུ་ཟུང་འཇུག་མཚོན་པའི་གླང་པོ་ཆེ་་་་
དཀར་པོ་མཚན་ཉིད་ཚང་བར་ཡོད་པ། དེའང་། གློ་དང་དབུགས་དང་དེ་བཞིན་སྨྱོ། །
351

ཁོང་སྐམ་མཛེ་དང་བིརྫི་ཀ །མཆིན་པ་མཚེར་པའི་ནད་རྣམས་ལ། །གླང་པོ་ལ་་་་་
སོགས་རིམ་ཤེས་བྱ། །ཞེས་གསུངས་པ་ལྟར། སྲོག་ཆགས་བརྒྱད་པོ་འདིས་ནད་་་་་་
བརྒྱད་མཚོན་ལ། དེས་མཚོན་པའི་སེམས་ཅན་གྱི་སྡུག་བསྔལ་ཐམས་ཅད་ནང་ད་་་་་
བལྟས་ཏེ་ཤེས་རབ་སྟོང་པ་ཉིད་ཀྱི་དབྱིངས་སུ་ཐིམ་པ་མཚོན་པས་ཁ་ནང་དུ་བལྟས་ནས་་
འཛིན་པ། ཕྱག་གཉིས་པ་ནི། སོག་པ་དེའི་རྒྱབ་ཀྱི་སོག་པ་ལས་སྐྱེས་པའི་དཔུང་པ་
ཕྱག་ངར་ཕྱག་མགོ་དང་བཅས་པའི་ནང་ན་རྟ་སྔོན་པོ། དེའི་རྒྱབ་ཀྱི་གསུམ་པ་ན་བོད་་་་
བུ་མདོག་དམར་སེར་གྲྭ་དང་བཅས་པ། དེའི་རྒྱབ་ཀྱི་བཞི་པ་ན་དེང་སང་གྲགས་པ་
གླང་འདི་ལྟ་བུ་ཁ་དོག་དམར་པོའམ་སེར་པོ། དེའི་རྒྱབ་ཀྱི་ལྔ་པ་ན་རྔ་མོ་ཐལ་ཀ །
དེ་རྒྱབ་ཀྱི་དྲུག་པ་ན་མི་དམར་པོ། དེའི་རྒྱབ་ཀྱི་བདུན་པ་ན་ཤ་ར་བྷ་ཞེས་པ་ཁྱུང་དང་་་
སེང་གེ་འདྲེས་པ་ལས་བྱུང་བ་སྟེ་མདོག་སྔོན་པོ། དབྱིབས་རལ་པ་མཇུག་མ་ཚུན་སེང་་
གེ་ཇི་ལྟ་བ་ལ་ཁྱུང་གི་མཆུ་དང་རྭ་ཅོ་ཡོད་པ། ཡན་ལག་བཞིའི་སྟེང་ན་ཤའི་གཤོག་པ་་
རེ་རེ་ཡོད་པ། སེང་གེ་རྐང་པ་བརྒྱད་པའང་ཟེར་བ་འཕུར་ཐུབ་པ་ཞིག་ཡིན་གསུངས།
དེའི་རྒྱབ་ཀྱི་བརྒྱད་པ་ལ་བྱི་ལ་གྲྭ་པ་སྟེ། སྲོག་ཆགས་དེ་ཐམས་ཅད་རོ་ལྟ་བུ་མ་ཡིན་་་་
པ་གསོན་པོའི་རྣམ་པ་ཅན། སོ་སོའི་མཚན་ཉིད་རྫོགས་པར་བསྒོམ་པ་ཡིན་པས། །
དེ་ལྟ་བུའི་ཕྱག་བརྒྱད། རྒྱན་ཐོད་པ་སྲོག་ཆགས་དང་བཅས་པ་ལ་སེམས་འཛིན་པ་
བྱེད་ཅིང་། ཕྱག་མདུན་མ་རང་ལ་དང་པོར་རྩ་ཕྱག་ཏུ་བྱས་པ་དང་། རྒྱབ་མ་གཉིས་་
ལ་རྩ་ཕྱག་ཏུ་བྱས་པ་འགའ་རེ་འབྱུང་བ་ལས། འདི་དང་པོ་ཡིན་གསུངས། ཐུན་་་་་
གཉིས་པ་ལ། གཡོན་གྱི་ཕྱག་བརྒྱད་ལ་སེམས་འཛིན་པའི་ཕྱག་དང་པོའི་ཐོད་པ་་་་
དཔྲལ་བ་རང་ལ་བསྟན་པར་སའི་ལྷ་མོ་སེར་མོ། གཉིས་པ་ན་ཆུ་ལྷ་ནས། བརྒྱད་་་་
པ་ན་ནོར་འཛིན་གྱི་བར་བདུན་པོ་འདི་ཕོ་ཡིན་ཅིང་། འདི་དག་གི་ཕྱག་མཚན་སོགས་་་
རྒྱས་པར་བྱེད་ན། ཉིན་འབྱུང་ཟླ་བའི་གཞུང་བཞིན་བྱས་ནའང་རུང་བ་ཙམ་ཡིན་ལ།
སྤྲོས་པ་ལ་མི་དགའ་ན། ཐམས་ཅད་ཞལ་གཅིག་ཕྱག་གཉིས་དར་དང་རིན་པོ་ཆེས་་་་་
བརྒྱན་པ། ཞབས་ཕྱེད་ཀྲུང་། ཕྱག་གཡས་པུས་མོའི་སྟེང་དུ་མཆོག་སྦྱིན་དང་།
352

གཡོན་ཐུགས་ཀར་སྐྱབས་སྦྱིན་ཅན། ཞལ་ཕྱིར་བསྟན་པ་སྟེ། ས་ནི་དང་པོ་ནོ་་་་
འཛིན་མཐར། །དབང་ཕྱུག་བརྒྱད་ནི་སྩོལ་བར་མཛད། །ཅེས་གསུངས་ཤིང་།
དབང་ཕྱུག་བརྒྱད་ནི། སྐུ་ཡི་དབང་ཕྱུག་གསུང་གི་དབང་ཕྱུག་དང༌། དེ་བཞིན་དུ་ནི་
ཐུགས་ཀྱི་དབང་ཕྱུག་དང་། །རྫུ་འཕྲུལ་ཀུན་ཏུ་འགྲོ་བའི་དབང་ཕྱུག་དང༌། །་་་་་
འདོད་ཕྲིན་ལས་ཡོན་ཏན་བརྒྱད་པ་ཡིན། །ཞེས་པའི་དབང་ཕྱུག་བརྒྱད་འགྲོ་བ་ལ་་་་་
སྟེར་བ་མཚོན་པ་ཡིན་ཅིང་། རྣལ་འབྱོར་དབང་ཕྱུག་ནས་བརྒྱུད་པ་བར་མ་ཆད་པ་་་་
གསུང་རྒྱུན་ལ་ཞལ་ཕྱག་འདི་ཙམ་ཞིག་ཀ་འབྱུང་བའི་ཕྱིར། མན་ངག་ལུགས་ལ་འདི་
གཙོ་བོར་བྱེད་གསུངས། དེ་ལྟ་བུའི་ཕྱག་བརྒྱད། རྒྱན་ཐོད་པ། ལྷ་དང་བཅས་པ་
རེ་རེ་ནས་རིམ་པ་བཞིན་སེམས་འཛིན་པར་བྱེད། ཐུན་གསུམ་པ་ལ། ཐུགས་ཀར་་་
སྙིང་ག་ཆོས་འཁོར་མཚོན་པའི་རྒྱབ་མདུན་དུ་རུས་པའི་འཁོར་ལོ་རྩིབས་བརྒྱད་པ་
གཉིས་སྟེང་ལ་རུས་ཕྲེང་གཡས་གཡོན་དུ་གཉིས་གཉིས། འོག་ཏུ་གཉིས་གཉིས་དེ་་་་་
རུས་ཕྲེང་བརྒྱད་ཀྱིས་སྦྲེལ་བ་ནི། ཐལ་བར་སྐྱ་ཡི་མཆོད་ཕྱིར་ཐོགས། །ཞེས་་་་་
བཤད་པས། ཐལ་བའམ། མཆོད་ཕྱིར་ཐོགས་སམ། སེ་རལ་ཁ་ཞེས་བྱ།
བརྡ་རྙིང་ལ་འོག་པགས་ཟེར་བ་ངོ་བོ་སྐེད་རྒྱན་ཏེ། མདུན་དུ་རུས་པའི་གཞུང་གསུམ།
སྟ་ཟུར་གཉིས་ན་རེ་རེ་སྟེ་ལྔ་ཡོད་པའི་དབུས་ན་རིགས་ལྔའི་ཕྱག་མཚན་མཐའ་འོད་ཟེར་
པ་ཏྲས་བསྐོར་བ། དེའི་བར་རུས་ཕྲེང་གིས་སྦྲེལ་ཞིང་། ལྟེ་བ་སྤྲུལ་འཁོར་མཚོན་་་་་
པའི་རུས་ཕྲེང་གི་དྲ་མིག་དྲུག་ཅུ་རྩ་བཞི། དེ་དག་ལས་འཕྱངས་པའི་རུས་ཕྲེང་དབུས་་་
མ་རིང་བ་ཞབས་ཀྱི་ལོང་བུ། གཡས་གཡོན་གཉིས་ཐུང་བ་ཕྱིན་པའི་སྐེད་པ་ཙམ་དུ་་་་
སླེབས་པའི་རྩེ་ལ་རུས་མདུད་དང་། དེའི་རྩེ་ལ་གསེར་གྱི་གཡེར་ཁ་དང་བཅས་པའི་་་་་
སིལ་སིལ་གྱི་སྒྲ་སྒྲོགས་བཞིན་པ་དང་བཅས་པ། སྐུའི་དཔྱི་མིག་གཡས་གཡོན་དུ་རེ་་་
རེ༑ དེ་ལས་སྐྱེས་པའི་བརླ་ཤ་གཉིས། ཞབས་ངར། ཞབས་མགོ་དང་བཅས་པ་
གཡས་གཉིས་གར་སྟབས་ཀྱིས་བཞེངས་པའི་ཞབས་མཐེབ་ཀྱིས་དྲག་པོའི་སྙིང་གར་་་་་
ལྗིད་ཀྱིས་མནན་ཅིང་། རྟིང་པ་བཏེག་ནས་ཞབས་སོར་གཞན་གདན་ལ་རེག་པ་ཙམ་་་་
353

མདོར་ན་སྐུའི་བརྗིད་ཞབས་མདུན་མའི་མཐེ་བོང་ལ་བསྐུར་བའི་རྣམ་པ་ཅན། ལོ་་་་
བུའི་མཚམས་སུ་རུས་པའི་གཞུང་གསུམ་གྱི་བར་རུས་ཕྲེང་གིས་སྦྲེལ་བའི་མཐར་ཟ་་་་་
ཚགས་དང་བཅས་པའི་ཞབས་གདུབ་ཀྱིས་བརྒྱན་པ། ཞབས་གཡོན་པ་གཉིས་ཀྱིས་་་་
སྐྱིལ་ཀྲུང་ཕྱེད་པ་ཞེས་པ། རྡོ་རྗེ་སྐྱིལ་ཀྲུང་བྱས་པའི་རྐང་པ་གཡོན་དེ་ཀར་བཞག །
གཡས་བརྐྱང་པ་ལྟ་བུ་ཞབས་གདུབ་དང་བཅས་པ། ཞབས་ཀྱི་བཞུགས་ཚུལ་མི་འདྲ་
བ་ཅུང་ཟད་བྱུང་ཀྱང་རྗེ་བཙུན་སྐུ་མཆེད་ཀྱི་མན་ངག་ལུགས་ཀྱི་སྒྲུབ་ཐབས་སུ་བདུད་་་་་་
བཞི་བརྩེགས་པའི་གདན་ཁོ་ན་བཤད་པས། ལུགས་འདི་ལ་བཞུགས་སྟབས་འདི་དོན་
ལ་གནས་པ་ཡིན་གསུངས། མགུལ་ནས་བརླའི་བར་དུ་མི་མགོ་རློན་པ་བམ་པ་དང་་་་
རྙིང་པ་མ་ཡིན་པར་ད་ལྟ་བཅད་མ་ཐག་པ་ལྟ་བུ་གསར་པ་ཚོ་ཞིང་སྣུམ་པ་ལྔ་བཅུ་མིའི་རྒྱུ་
མའམ་སྐྲའི་ཐག་པ་ལ་བརྒྱུས་པ་སྟེ། བརྒྱུ་ལུགས་གནོད་སྦྱིན་དང་གཤིན་རྗེ་ཁྲོས་པའི་
ཁྲོ་བོ་རྣམས་ལ་མ་ལེ་ཕུག་ནས་རྩ་ཐག་བརྒྱུས་པ་ལྟར་དཔྱངས་པ་ཡིན་ལ། དྲང་སྲོང་་་་
ཁྲོས་པ་རྣམས་ལ་ཐག་པ་ལ་མི་མགོ་སོ་སོའི་སྐྲ་མདུད་པར་བྱས་ཏེ་བཅིངས་པར་བསྒོམ་་་
པ་ཡིན་གསུངས། ཐུན་བཞི་པ་ལ། དེའི་པང་དུ་ཡུམ་རྡོ་རྗེ་བདག་མེད་མ་སྐུ་མདོག་་
སྔོན་མོ་སྟེ། ཡབ་ནི་བདེ་བ་ཆེན་པོའི་ངོ་བོ་ཡིན་པས་སྔོ་སངས་ཡིན། ཡུམ་ཤེས་་་་་
རབ་སྟོང་པ་ཉིད་མི་འགྱུར་བ་མཚོན་པས་སྲོད་ཀྱི་ནམ་མཁའ་ལྟར་སྔོ་ལ་ནག་པ་་་་་་
མདངས་ཆགས་པ། དེའི་སྤྱན་དབུས་མ། སྤྱན་གཉིས། ཤངས། ཞལ། །
སྙན༑ ཞལ་གྱི་དཀྱིལ་འཁོར་ཡོངས་སུ་རྫོགས་པ་ཡབ་དང་ཞལ་སྦྱོར་བའི་ཚུལ་དུ་ཡོད་
པ༑ དབུ་སྐྲ་དམར་སེར། སྤྱི་བོར་རུས་པའི་འཁོར་ལོ་ཐོད་སྐམ་གྱི་དབུ་རྒྱན།
མགུལ་རྒྱན། སྙན་ཆ། ཕྱག་གཡས་ཡབ་ཀྱི་ཕྲག་པ་གཡོན་པའི་སྟེང་ན་ཡར་གྱེན་དུ་
ཤེད་ཆུག་པར་གདེངས་པས་རྡོ་རྗེ་རྩེ་ལྔ་པས་མཚན་པའི་ཡེ་ཤེས་ཀྱི་སྣང་བ་ལས་གྲུབ་་་་
པའི་ཟངས་ཀྱི་གྲི་གུག །གཡོན་ཐོད་པ་བདུད་ཐམས་ཅད་ཀྱི་ཁྲག་གིས་གང་བ་འཛིན་་་
པས་ཡབ་གྱི་མགུལ་ནས་འཁྱུད་པ། སྐུ་སྟོད་སྒེག་པའི་རྣམ་པ་ཅན་ནུ་འབུར་རབ་་་་་
སརྒྱས་པ། སྐུ་སྐེད་ཕྲ་བ། སྐུ་སྨད་སྦོམ་པ། སེ་རལ་ཁ་ནི་ཤེས་རབ་སྟོང་ཉིད་་་་་་
354

མཚོན་པའི་ཕྱིར་ཡུམ་ལ་མི་དགོས། འོག་པག །སྐམ་པོ་ལྔ་བཅུའི་དོ་ཤལ།
ཞབས་གཡོན་ཡབ་དང་ལྷན་ཅིག་ཏུ་བརྐྱངས་པའི་མཐེ་བོང་གིས་དྲག་པོའི་སྙིང་གར་་་་་
མནན་པ། གཡས་ཡབ་ཀྱི་དཔྱི་གཡོན་པའི་སྟེང་ནས་འཁྱུད་པ་རྣམས་རེ་རེ་ན་་་་་
གསལ་སྣང་མ་སྐྱེས་ཀྱི་བར་སེམས་འཛིན་པར་བྱེད། དེ་བཞིན་དུ་འོག་གི་གདན་་་་་
ཚངས་པ་ནི་གཟུགས་ཁམས་ཀྱི་ཚངས་པ། དབང་པོ་ནི་བརྒྱ་བྱིན། ཉེ་དབང་ན་་་་་
གཞན་འཕྲུལ་དབང་བྱེད་ཀྱི་བདུད་སྡིག་ཏོ་ཅན། དྲག་པོ་ནི་དབང་ལྡན་གྱི་དྲག་པོ་་་་་
དབང་ཕྱུག་ཆེན་པོ་ཡིན་ལ། དེ་དག་གི་དབྱིབས་དང་ཕྱག་མཚན་སོགས། ཉིན་་་་་
འབྱུང་ཟླ་བས་རྒྱས་པར་བཤད་མོད། འདིར་རྗེ་བཙུན་རིན་པོ་ཆེས། རྟབ་ཤི་་་་་
འགྱེལ་ལ་ལག་ཆ་ཤོར་ནས་ཐལ་མོ་སྦྱར་ཞིང་གདོང་གིས་གྱེན་དུ་བལྟ་བ། ཞེས་་་་་
གསུངས་པ་ལྟར། སྔོན་དྲག་པོ་འཁོར་བཅས་བཏུལ་བའི་ཚེ། དེ་དག་འཇིགས་པས་
འགྱེལ་ཞིང་ལག་ཆ་བོར་ནས་ཐལ་མོ་སྦྱར་བ་དེའི་རྣམ་པ་ཅན་དུ་བསྒོམ་པར་བྱེད། དེ་
དག་གི་འོག་ཏུ་ཉི་མའི་དཀྱིལ་འཁོར། དེའི་འོག་ཏུ་པདྨའི་ཟེ་འབྲུ་གེ་སར་དང་བཅས་་་་
པ༑ ཡབ་ཡུམ་གཉིས་ཀའི་སྐུ་ལས་ཡེ་ཤེས་ཀྱི་མེ་དཔུང་ཁ་དོག་ལྔ་ལྡན་འུ་རུ་རུ་འབར་
བཞིན་པ་དང་བཅས་པ་ལ་སེམས་འཛིན་པར་བྱེད། ཞག་དྲུག་པའི་ཐུན་དང་པོ་ལ། །
སྔར་གྱི་དེ་རྣམས་ཀྱི་སྟེང་དུ། མདུན་ཕྱོགས་ཀྱི་འདབ་མར་ལྷ་མོ་གོ་རཱི་དཀར་མོ་ཞེས་་་་
པ༑ དེའང་སྔོན་དྲག་པོ་དབང་ཕྱུག་གིས་ལྷ་དང་མི་དང་འདྲེའི་རིགས་ལས་བྱུང་བའི་་་་
ཆུང་མ་བརྒྱད་བདག་གིར་བྱས་པ་དེ་དག་བཅོམ་ལྡན་འདས་ཀྱིས་བཏུལ་ཞིང་། །
གཉིས་མེད་ཡེ་ཤེས་སུ་བྱིན་གྱིས་བརླབས་པས། འདུལ་བྱེད་ལ་གདུལ་བྱའི་མིང་གིས་
བཏགས་ནས་། དྲག་པོའི་ཆུང་མ་བརྒྱད་ཀྱི་མིང་བཅོམ་ལྡན་འདས་ཀྱི་རྗེས་སུ་འབྲང་་་་
བའི་ཡུམ་བརྒྱད་ལ་བཏགས་པའི་ཚེ། འདི་ལྷའི་རིགས་ལས་བྱུང་བའི་དཀར་མོ་ཞེས་་་་
བྱ་བ་ཡིན་ལ། སྐུ་མདོག་བུང་བ་ལྟར་ནག་མོ། དེའི་སྤྱན་དབུས་མ། སྤྱན་གཉིས།
ཤངས༑ ཞལ། སྙན། ཞལ་ཡོངས་སུ་རྫོགས་པ། དབུ་སྐྲ་འཁོར་ལོ། ཐོད་་་
སྐམ་གྱི་དབུ་རྒྱན། སྙན་ཆ། མགུལ་རྒྱན། ཕྱག་གཡས་ཕྱག་གདུབ་དཔུང་གདུབ་
355

དང་བཅས་པས་ང་རྒྱལ་ལ་སོགས་པའི་སྐྱོན་དྲུག་གཅོད་པར་བྱེད་པའི་རྡོ་རྗེའི་གྲི་གུག་་་་
འཕྱར་བའི་སྡིགས་མཛུབ་ཀྱི་རྩེ་སྨིན་མཚམས་དང་མཉམ་པ། ཕྱག་གཡོན་པས་་་་་
སེམས་ཅན་འཁོར་བའི་རྒྱ་མཚོར་ཉ་བཞིན་དུ་གནས་པ་འདྲེན་པའི་བརྡར་རོ་ཧི་ཏའི་ན་་་་་
གསོན་པོའི་རྣམ་པ་ཅན་འཛིན་པ། དེ་ལྟར་སེམས་ཅན་འདྲེན་པའང་སེམས་ཅན་་་་་
རྗེས་སུ་ཆགས་པའི་སྙིང་རྗེས་འཛིན་པ་མཚོན་པས་ཉའི་ཁ་དོག་དམར་པོ། འོག་པག །
ཞབས་གཡོན་བརྐྱང་བའི་མཐེ་བོང་གིས་འདོད་ཁམས་ཀྱི་ཚངས་པ་ཞལ་གཅིག་ཕྱག་་་་་
གཉིས་མདོག་སེར་པོ་མགོ་གཡོན་དུ་བསྟན་ཏེ་གན་རྐྱལ་དུ་འགྱེལ་བའི་སྙིང་གར་མནན་་་
པ་༑ དེའི་འོག་ན་ཟླ་གདན། ཡེ་ཤེས་ཀྱི་མེ་འབར་བའི་དབུས་ན་བཞུགས་པ་་་་་་
སེམས་འཛིན། །ཐུན་གཉིས་པ་ལ། ལྷོར་མིའི་རིགས་ལས་བྱུང་བ་དྲུག་གི་དང་པོ་་་་
ཆོམ་རྐུན་གྱི་རིགས་ལས་བྱུང་བའི་ཙོ་རཱི་དམར་མོ་ཕྱག་གཡས་ཐོད་པའི་ཌ་མ་རུ་ཁྲོལ་ལོ་་་
ལོ་འཁྲོལ་བ། གཡོན་ཕག་པ་འཛིན་པ་སྟེ་ཕག་དང་འདྲ་བའི་སེམས་ཅན་གཏི་མུག་གི་་
གཉིད་ཀྱིས་ནོན་པ་ཌཱ་མ་རུའི་སྒྲས་སློང་བ་མཚོན་པ་ཡིན་གསུངས། འདིའི་གདན་གྱི་་་
དབང་པོ་ནི་ཕྱོགས་སྐྱོང་གི་ནང་ཚན་ཤར་ཕྱོགས་ཀྱི་བརྒྱ་བྱིན་ཡིན་གསུངས། །ཐུན་་་་་
གསུམ་པ་ལ། ནུབ་ཏུ་རོ་ལངས་ཏེ་འདྲེའི་རིགས་ལས་བྱུང་བའི་བེ་ཏ་ལི་གསེར་་་་་
བསྲེགས་པའི་མདོག་ལྟ་བུ། གཡས་རུས་སྦལ། གཡོན་བདུད་རྩིས་གང་བའི་ཐོད་་་་
པ་འཛིན་པ་སྟེ། རུས་སྦལ་འདྲ་བའི་སེམས་ཅན་འདོད་ཆགས་ཅན་གྱི་འདོད་ཆགས་་་་
བདུད་རྩིར་བསྒྱུར་བ་མཚོན་ལ། ཉེ་དབང་ཁྱབ་འཇུག་གི་གདན་ལ་བཞུགས་པའོ། །
ཐུན་བཞི་པ་ལ། བྱང་དུ་མིའི་རིགས་ཟ་རྒྱན་མ་ཞེས་བྱ་བའི་རིགས་ལས་བྱུང་བ་་་་་་
ཕོད་མའམ་གྷསྨ་རཱི་མརྒད་ལྟར་ལྗང་བ། གཡས་སྦྲུལ་གྱི་སྐེད་པ་ནས་བཟུང་བ།
གཡོན་ཐོད་པ་སྟེ། ཞེ་སྡང་བདུད་རྩིར་བསྒྱུར་བ་མཚོན་ལ། དྲག་པོ་ནི་དབང་ཕྱུག་་་་
ཆེན་པོའོ། །ཞག་བདུན་པའི་ཐུན་དང་པོ་ལ། བྱང་ཤར་དུ་སྦོས་མོ་སྟེ། རྒྱལ་་་་་་
རིགས་ནི་ཁྱད་པར་དུ་འཕགས་པ་བཞིན་ཁེངས་པ་ཆུང་། དམངས་རིགས་རྣམས་ལ་་་་
མཆོག་འཛིན་གྱི་བློ་མེད་ལ། རྗེ་རིགས་ནི་ཁེངས་པའམ་ང་རྒྱལ་ཆེ་བས་སྦོས་མོ་སྟེ།
356

དེའི་རིགས་ལས་བྱུང་བ་པུཀྐ་སཱི་སྟོན་གྱི་ནམ་མཁའ་དྭངས་པ་ལྟ་བུ། གཡས་སེང་གེ་་་
གཡོན་དགྲ་སྟ་སྟེ་ཡུ་བ་ཁྲུ་གང་བའི་རྩེར་རྡོ་རྗེ་ཕྱེད་པ་ཅན་ལ་བརྟེན་པའི་དགྲ་སཱུའི་སོ་མེ་
ལོང་ཕྱེད་བཀས་པ་ལྟ་བུའི་རྒྱབ་ཏུའང་རྡོ་རྗེ་ཕྱེད་པས་མཚན་པ་ཡིན་ལ། སེང་གེ་ང་་་་་
རྒྱལ་ཆེ་བ་དཔེར་མཚོན་པའི་སེམས་ཅན་གྱི་ང་རྒྱལ་གཅོད་པའི་དོན་ཡིན་ཞིང་། །
ཕྱོགས་སྐྱོང་གི་ནང་ཚན་ལྷོ་ཕྱོགས་གཤིན་རྗེའི་གདན་ལ་བཞུགས་པའོ། །ཐུན་གཉིས་་
པ་ལ། ཤར་ལྷོར་རི་ཁྲོད་མ་ཞེས་བྱ་བ་རི་བྲག་ཏུ་གནས་ནས་སེམས་ཅན་རྔོན་པར་་་་་
བྱེད་པ་དེ་ལྟ་བུའི་རིགས་ལས་བྱུང་བ་ཤ་བ་རི་ཟླ་བ་ལྟར་དཀར་བ། གཡས་པདྨ་་་་
འདབ་བཞིའི་སྟེང་ན་དགེ་སློང་ལངས་པའི་རྣམ་པ་ཅན་གནས་པའི་པདྨའི་ཡུ་བ་ནས་དང་།
གཡོན་པས་མཁར་གསིལ་འཛིན་པ་སྟེ་བདག་ཏུ་ལྟ་བ་འཇོམས་པའི་དོན་ཡིན་ལ།
ཕྱོགས་སྐྱོང་གི་ནང་ཚན་གནོད་སྦྱིན་གྱི་གདན་ལ་བཞུགས་པའོ། །ཐུན་གསུམ་པ་ལ།
ལྷོ་ནུབ་ཏུ་གདོལ་པའི་རིགས་ལས་བྱུང་བ་གདོལ་པ་མོ་སྔོན་མོ་བཻཌཱུརླ་དྭངས་པའི་མདོག་་
ལྟ་བུ། གཡས་བདེན་པ་བཞིའི་ཆོས་ཀྱི་འཁོར་ལོ་བསྐོར་བ་མཚོན་པའི་འཁོར་ལ་་་་་་
རྩིབས་བཞི་པ། གཡོན་ཆོས་འཁོར་དེས་སེམས་ཅན་གྱི་རྒྱུད་ཐ་བ་ལྟ་བུ་རློག་པར་བྱེད་
པ་མཚོན་པས་ཐོང་གཤོལ་འཛིན་པ། སྲིན་པོའི་གདན་ལ་བཞུགས་པའོ། ། ཐུན་་་་་
བཞི་པ་ལ། ནུབ་བྱང་དུ་རིགས་ངན་གཡུང་མོའི་རིགས་ལས་བྱུང་བའི་གཡུང་མོ། །
འདིའི་མདོག་ལ་ཡོ་གའི་རྡོ་རྗེ་ལས་ལྟར་བྱེད་པ་དང་། ཁ་དོག་ཁྲ་ཆེམ་ཆེམ་རང་བྱེད་་་་
པ༑ ལྗང་གུ་འདོད་པ་སོགས་འབྱུང་བའི་ཕྱི་མ་གུར་གྱི་དགོངས་པ་ཡིན་པས། ད་་་་་
ཉིད་ཀྱི་དཀྱིལ་འཁོར་ལ་ལྗང་གུ་བྱེད་དགོས་ཤིང་། འདིར་ནང་གི་འབྱུང་བ་དང་མཐུན་
པར་ཞབས་གཉིས་ནས་བརླའི་བར་སྔོན་པོ། སུམ་མདོ་ནས་དཔྱིའི་བར་དམར་པོ།
ལྟོ་བ་དཀར་པོ། བྲང་སེར་པོ། དབུ་དང་ཕྱག་གཉིས་ལྗང་གུ། གཡས་རྡོ་རྗེ།
གཡོན་སྡིགས་མཛུབ་ཐགས་བཟང་རིས་ཀྱི་གདན་ལ་བཞུགས་པའོ། ། ལྷ་མོ་རེ་རེ་ནས་
སྤྱན་དབུ་མ་ནས་བཟུང་སྟེ་མེ་དཔུང་གི་བར་དང་། རྒྱས་པར་རེག་མཐོང་གི་མཚན་མ་་་
མ་ཐོབ་ཀྱི་བར་དུ་སེམས་འཛིན་པར་བྱེད། དེ་ནས་གདན་གྱི་པདྨ་སྡོམ་འབྱུང་ལ་་་་་

གསུངས་པ་ལྟར། ཕྱོགས་བཞི་དམར་ལ་མེ་རླུང་སེར། །དབང་ལྡན་སྔོན་པོ་བདེན་
བྲལ་ལྗང་། །ཞེས་པའམ། ཕྱོགས་བཞི་དམར། མཚམས་མཛེས་ཚོན་ནམ།
ལྷ་མོའི་མདོག་དང་མཚུངས་པ་གསུམ་རང་གི་བློ་ལ་གང་འཐད་བྱས་པས་ཆོག་པས་ད་་་་
ལྟར་སྒོམ་པར་བྱེད། །ཞག་བརྒྱད་པའི་ཐུན་དང་པོ་ལ། སྔར་གྱི་སྟེང་དུ་གཞལ་ཡས་
ཁང་གི་འོག་གཞི་སྣ་ཚོགས་རྡོ་རྗེའི་སྟེང་དུ་ལྷ་སྣམ་ཆ་ཕྲན་གཅིག་གི་དཔངས་ཞལ་བྱས་་་་
པ་ལྟ་བུའི་དབུས་སྔོ་བ། ཤར་སོགས་ཕྱོགས་མདོག་ཆ་ཕྲན་རེ། དེ་ནས་སོ་སོའི་སྒོ་་་
འགྲམ་གྱི་བར་དུ་སོང་བ། དེའི་འོག་ཏུ་རྡོ་རྗེ་རྒྱ་གྲམ་གྱི་ལྟེ་བ་གྲུ་བཞི་རྭ་རྣམས་དང་་་་
བཅས་པ་ཕྱོགས་རེ། འདི་ལ་ཁ་ཅིག་སྲུང་འཁོར་གྱི་རྡོ་རྗེ་རྒྱ་གྲམ་དུ་འདོད་ཀྱང་དེ་རྡོ་་་
རྗེ་ཕྲ་མོ་ནས་བརྡལ་བ་ལྟ་བུས་བསྒྲིབས་ནས་མི་མཐོང་བར་བཞེད། འདི་གཞལ་ཡས་
ཁང་གི་གདན་ཡིན་ནོ། །དེའི་ཕྱིར་པདྨའི་གེ་སར་ལྗང་གུའི་སྟེང་དུ་ཉི་མ་མེ་ཤེལ་ཤིན་་་་
ཏུ་དྭངས་པ་དེ་བཞག་པས་ལྗང་གུར་བཞེད་པ་དང་། རྗེ་བཙུན་རིན་པོ་ཆེས་ཉི་མ་མ་་་་་
ལོང་ལྟར་དྭངས་པ་ལ་གཞལ་ཡས་ཁང་གི་རྒྱན་རྣམས་ཀྱི་འོད་ཕོག་པས་ཁ་དོག་སྣ་་་་
ཚོགས་སུ་བཞེད། དེའི་ཕྱིར་པདྨ་ཆ་ཕྲན་གཉིས་ཀྱི་ཚད་ཅན་གྱིས་ཁོར་ཡུག་ཏུ་བསྐོར་་་
བ༑ དེའི་གྲངས་སོ་གཉིས་སམ་འབུམ་ལྡན་གང་མོས་བྱ་གསུངས། སྣ་ཚོགས་རྡོ་་་་
རྗེའི་ལྟེ་བར་གཞལ་ཡས་ཁང་གྲུ་བཞི་སྒོ་བཞི། རྩིག་པ་ལྔ་ཕྱི་ནང་དུ་སྦྲགས་པའི་བར་་་་
ནས་རེ་ཙམ་མ་རེག་པ། ཕྱི་དཀར་པོ་ལ་ནང་ནག་པ། སྒོ་འགྲམ་གྱི་གདོང་རྣམས་སུ་
རྩིག་པ་ལྔ་ཆར་མཐོང་བ། རྩིག་པའི་སྟེང་དུ་རིན་པོ་ཆེའི་ཕ་གུ་གསེར་ལས་གྲུབ་པ་་་་
རྩིག་པ་ལས་ཆ་ཕྲན་གཅིག་གིས་ཕྱིར་འཕྱང་བའི་གདོང་ལ་རིན་པོ་ཆེའི་ཕྲ་ཚོམ་དུ་མ་ཡོད་
པ༑ དེའི་སྟེང་དུ་རིན་པོ་ཆེའི་བྲེ་ཕུལ་ཕྱོགས་རེ་ལ་བརྒྱད་བརྒྱད། མཚམས་རེ་ལ་རེ་
རེ་སྟེ་སོ་དྲུག་ཡོད་པའི་སྟེང་། གསེར་གྱི་གདུང་ལེབ་ནང་རྩིག་པ་དང་མཉམ་ཞིང་། །
ཕྱིར་ཆ་ཕྲན་གཉིས་པར་འཁོར་ཏེ་བཀབ་པ། དབུས་ཀྱི་པདྨའི་ཕྱིར་ཤར་དུ་འཁོར་་་་་
ལོས་མཚན་པའི་ཀ་བ་དཀར་པོ་གཉིས། ལྷོར་རིན་པོ་ཆེས་མཚན་པའི་ཀ་བ་སེར་པོ་་་
ས•。་་སr
གཉིས༑ AIནུབ་ཏུ་པདྨས་མཚན་པའི་ཀ་བ་དམར་པོ་གཉིས། བྱང་དུ་སྣ་ཚོགས་རྡོ་་་་འདུག
358

རྗེས་མཚན་པའི་ཀ་བ་ལྗང་གུ་གཉིས་རྣམས་ཀྱི་སྨད་ཀྱི་བར་རྡོ་རྗེའི་རྭ་བ་ཟླུམ་པོས་སྦྲེལ་
བ༑ ཀ་བའི་སྟེང་དུ་བྲེ་ཞུ་དང་བཅས་པ་གསེར་གྱི་གདུང་ལེབ་དང་མཉམ་པ། ཀ་་་
བའི་སྟེང་དུ་རྡོ་རྗེའི་གདུང་ཟླུམ་གྱིས་བསྐོར་བ། དེའི་སྟེང་དུ་ལྕམ་གྱི་རྩ་བ་གདུང་དང་་་
ཁ་བད་བྱས་པ། རྩེ་མོ་གདུང་ལེབ་དང་མཉམ་པོར་བྱས་པའི་ཐོག་ཕུབ་པ། ཕྱི ་
ལྕམ་སྣ་རེ་རེ་ལ་མདའ་ཡབ་ཅེས་བྱ་བ། རིན་པོ་ཆེ་ལས་གྲུབ་པའི་སྤྱི་བླུགས་མ་་་་
བཅད་ཐུར་དུ་དཔྱངས་པ་ལྟ་བུ་རེ་རེ་ཡོད་པ། དྲི་བ་དང་དྲ་བ་ཕྱེད་པ་འཕྱང་བ།
དེའི་སྟེང་དུ་པུ་ཤུ་ཅུ་གུ་རྩིག་པ་ལྟ་བུ་ལ་བྱང་ཆུབ་ཆེན་པོའི་མཆོད་རྟེན་བུམ་པ་མན་ཆད་་་་
ལྟ་བུའི་རི་མོ་ཁྲམ་སེང་དུ་ཡོད་པ། དེའི་ནང་དུ་རིན་པོ་ཆེའི་བུམ་པ་འབྲུ་བཅུད་་་་་
ཚོགས་ཀྱིས་གང་བ་ལ་བཙུགས་པའི་གདུགས་དང་རྒྱལ་མཚན་དང༌། བ་དན་་་་་
ཚོགས་བསྒྲེངས་པ། དེ་དག་གི་བར་རིན་པོ་ཆེ་དང་མེ་ཏོག་གི་ཕྲེང་བས་སྦྲེལ་ཞིང་ཡིད་
དུ་འོང་བ། གདུང་ཟླུམ་གྱི་སྟེང་དུ་ཡང་རྩིག་པ་ཟླུམ་པོ། དེའི་སྟེང་དུ་བྲེ་ཕུལ། །
གདུང་ལེབ། ཕ་གུ་དང་བཅས་པའི་སྟེང་དུ་རྡོ་རྗེའི་ཐལ་གདུང་བཞི་བཏང་བའི་ཕྱོགས་་
ན །
ཀྱི་གྲུ་བཞི་བཞི་དང་། མཚམས་ཀྱི་གྲུ་གསུམ་བཞི་པོའི་སྟེང་དུ་ལྕམ་རྩ་དབུས་ཀྱི་་་་་
གདུང་གྲུ་བཞི་དང་ཁ་བད་མཉམ་པ། ལྕམ་རྩེ་ཕྱིར་འཆར་བ་ལ་མདའ་ཡབ་དྲྭ་བ་དྲྭ་་་
ཕྱེད་དང་། སྟེང་དུ་པུ་ཤུ། གདུགས་རྒྱལ་མཚན་སོགས་དང་བཅས་པའི་གདུང་གྲུ་་་
བཞིའི་ཁར་ཡང་རྩིག་པ་གྲུ་བཞི། ཕ་གུ་ནས་གདུགས་ཀྱི་བར་གོང་བཞིན་ཡོད་པའི་་་་་
དབུས་རྒྱ་ཕིབ་ལྟར་ཕུབ་པ། རྩེ་མོ་རྡོ་རྗེ་རིན་པོ་ཆེའི་ཏོག་གིས་མཚན་པ། སྒོ་་་་
བཞིའི་སྒོ་འགྲམ་གྱི་གཡས་གཡོན་དུ་ཀ་བ་གཉིས་གཉིས་ཏེ་བཞིས་བཏེག་པའི་རྟ་བབས་
བང་རིམ་བཞི། ལོགས་གཉིས་ནས་ཆ་ཕྲན་རེ་ཇེ་ཐུང་ལ་གདོང་མཉམ་ཐ་ལེ་ཡོད་པའི་་
སྣམ་བུ་སོ་སོའི་མདོག་མཛེས་ཚོན་ནམ། དག་པའི་དབང་དུ་བྱས་ན་བསམ་གཏན་་་་་
དག་པ་རྟ་བབས་ཉིད། །ཅེས་གསུངས་པས་འོག་ནས་དམར། སྔོ། ལྗང་། །
སེར་བའི་མདོག་ཅན། དེ་ལྟ་བུའི་སྣམ་བུ་སོ་སོ་ལའང་རྒྱན་དུ་མས་བརྒྱན་པ། དེའི་་
རྩེར་པདྨ་འདབ་མ་བཞི་པའི་སྟེང་དུ་གསེར་ལས་བྱས་པའི་ཆོས་ཀྱི་འཁོར་ལོ་རྩིབས་བཞི་་
359

པའམ༑ བརྒྱད་པ་ཡོད་པའི་སྟེང་དུ་གདུགས་དང་བཅས་པ། དེའི་གཡས་གཡོན་
འགྱང་ཙམ་དུ་རི་དྭགས་རུ་རུ་གསེར་གྱི་མདོག་ལྟ་བུ་མགྲིན་པ་ཤིན་ཏུ་རིང་བ་ལ་ད་་་་
དཔྱངས་དང་བཅས་པའི་མིག་ཆོས་འཁོར་ལ་བལྟ་བ། རྩིག་པའི་ཕྱི་རོལ་དུ་འདོད་་་་
སྣམ་དམར་པོ་ལ་མཆོད་པའི་ལྷ་མོ་དུ་མ་དང་བཅས་པ་ལ་སེམས་འཛིན། ཐུན་གཉིས་་
པ་ལ། དེའི་ཕྱིར་རྡོ་རྗེ་བཙུན་མོའི་བྷ་ག་ལ་ཞུགས་སོ། །ཞེས་གསུངས་པ་ལྟར།
སྐྱེ་བོ་འདོད་ཆགས་ཅན་གཞུག་པའི་དོན་དུ་ཡུམ་གྱི་བྷ་ག །རྣམ་ཐར་སྒོ་གསུམ་མཚོན་་
པའི་ཆོས་འབྱུང་ཕྱི་དཀར་ལ་ནང་དམར་བ་རྩ་བ་ཕྲ་བ་ཐུར་དུ་ཟུག་པ། གདེངས་ཁ་ཆེ་
བ་གྱེན་དུ་བསྟན་པ། ཟུར་གསུམ་པ་འོད་ཀྱི་རང་བཞིན། དེའི་ཕྱིར་ཐུན་མོང་མ་་་་་
ཡིན་པའི་སྲུང་འཁོར། གསེར་གྱི་འཁོར་ལོ་རྩིབས་བཅུ་པ་གཡས་སྐོར་དུ་འཁོར་བའི་་་་
རྩིབས་རྣམས་ཀྱི་ནང་ན་ཁྲོ་བོ་བཅུ་སྲིན་པོ་ཁྲོས་པ་ལྟ་བུ་དང་བཅས་པ་ལ་སེམས་འཛིན།
ཐུན་གསུམ་པ་ལ། དེའི་ཕྱིར་རྡོ་རྗེའི་ས་གཞིའི་སྟེང་དུ་དུར་ཁྲོད་བརྒྱད་གནས་པའི་་་་་
ཤར་ཕྱོགས་སུ་གཏུམ་དྲག་གི་དུར་ཁྲོད་ན། ཤི་རི་ཤའི་ཤིང་ཞེས་པ་ཨ་རུ་རའི་ཤིང་་་་་
ཡིན་ལ། དེའང་སྡོང་པོ་ཆེར་རྒྱས་པ། ཡལ་ག་ལོ་མ་འབྲས་བུ་ཕུན་སུམ་ཚོགས་པ།
དེའི་དྲུང་ན་བརྒྱ་བྱིན་དཀར་པོ་གཡས་ཐལ་མོ་དཔྲལ་བའི་ཐད་དུ་སྦྱར་ནས་གཙོ་བོ་་་་་
ཕྱག་བྱེད་པ། གཡོན་རྡོ་རྗེ་དང་ཐོད་པ་ཐུགས་ཀར་འཛིན་པ། གླང་པོ་ཆེ་ལ་ཞོན་པ།
དེའི་མངག་གཞུག་པ་ལྷའི་དགེ་བསྙེན་ཞེས་བྱ་བ་མདོག་དཀར་པོ་གླང་པོ་ཆེའི་གདོང་པ་
ཅན་ཕྱག་གཉིས་ཀྱིས་གྲི་ཐོད་ཐུགས་ཀར་འཛིན་པ། ཤིང་ལོའི་གསེབ་ནས་སྐེད་་་་
ཡན་ཆད་ཐོན་པ། དུར་ཁྲོད་དེའི་སྟེང་གི་ནམ་མཁར་ཐམས་ཅད་སྒྲོགས་བྱེད་ཅེས་བྱ་་་
བའི་སྤྲིན་སེར་པོ་ཁྲིགས་ཀྱིས་ཁེབ་པའི་ཁྲོད་ནས་འབྲུག་གི་སྒྲ་དལ་གྱི་སྒྲོག་ཅིང་ཆར་་་་་
ཟིམ་བུ་འབབ་པ། ཤིང་གི་རྩ་བར་མཚོ་དང་། དེའི་ནང་ན་ནོར་རྒྱས་སེར་པོ་ཁ་ནང་་
དུ་བལྟས་ཏེ་གཙོ་བོ་ལ་འདུད་པ། ཤིང་ངམ་ཐོད་རིལ་ལས་འབར་བའི་མེ་ཆེན་པོ་་་་
དང༌། མཆོད་རྟེན་དང་། ཤིང་གི་ཡལ་ག་ལ་དཔྱངས་པའི་རོ་དང་། སའི་སྟེང་དུ་
ཉལ་བའི་རོ་དང་། གསལ་ཤིང་གི་རྩེ་མོར་བསྒྲེངས་པའི་རོ་དང་། མགོ་དུམ་དང་།
360

ཡན་ལག་གི་དུམ་བུ་དང་། ཀེང་རུས་ཀྱི་དུམ་བུས་གང་བ། ཁྭ་དང་། འུག་པ་་་་་
དང༌༑ བྱ་རྒོད་དང་། ཅེ་སྤྱང་ལ་སོགས་པས་ཕོ་ཕེ་གྱི་སྒྲ་སྒྲོགས་པ། དེ་དག་ལ་་་་
བཞུགས་པའི་རྣལ་འབྱོར་པ་ལ། བླ་མ་རྡོ་རྗེ་གདན་པས་གྲུབ་ཐོབ་སོ་སོའི་ངེས་པ་
མངོན་རྟོགས་དང་བཅས་པ་མཛད་པ་བཞིན་བསྒོམ་གསུངས། གྲུབ་ཐོབ་དེ་དག་ག་་་་
རྣམ་པ་ལམ་དུ་བྱས་པ་ལ་ཕན་ཡོན་དང་བྱིན་རླབས་འབྱུང་བའི་ཕྱིར་ལེགས་པ་ཙམ་ཡིན།
ངོ་བོ་ནི། དུར་ཁྲོད་འདི་དག་རྩོད་དུས་མགོ་ཟུག་པའི་ཚེ་བྱུང་བ་ཡིན་པས། དེའི་ཚེ་་་
གྲུབ་ཐོབ་དེ་དག་འབྱོན་པའི་གྲབས་ཀྱང་མེད་མོད། aའོན་ཀྱང་དུར་ཁྲོད་རེ་རེར་རྣལ་་་་་
འབྱོར་ཕོ་མོ་གཉིས་གཉིས་བསྒོམ་དགོས་གསུངས། དེས་མཚོན་པའི་ཀཱི་ལི་ཀཱི་ལའི་སྒྲ་
སྒྲོགས་པའི་བར་རེ་རེ་ལ་ཤིང་། ཕྱོགས་སྐྱོང་། ཞིང་སྐྱོང་། སྦྱིན། ཀླུ། མེ།
གྲུབ་ཐོབ། ཅེ་སྤྱང་གི་བར་རེ་རེ་ནས་སྒོམ་པར་བྱེད། ཐུན་བཞི་པ་ལ། འོག་རྡོ་་་་
རྗེའི་ས་གཞི་རྡོ་རྗེ་ནས་འབྲས་བརྡལ་བ་ལྟ་བུ་མདོག་མཐིང་ག་མེ་སྟག་འཕྲོ་བ་དང་་་་
བཅས་པ། དེའི་མཐར་རྡོ་རྗེའི་རྭ་བ་ཞེས་བྱ་བ་རྡོ་རྗེ་ནག་པོ་རི་རབ་ཙམ་འགྲེང་བུར་་་་
བརྩིགས་པ། དེའི་བར་ཐམས་ཅད་རྡོ་རྗེ་རི་རབ་ཙམ་ནས། རྡུལ་ཕྲན་ཙམ་གྱི་བར་་་
གྱིས་གཏམས་པའི་ཁར། རྡོ་རྗེ་ནག་པོ་ཆུར་ཉལ་བས་ཁོར་ཡུག་ཏུ་བསྐོར་བ། དེའི་
ཁར་འགྲེང་བ། དེའི་ཁར་ཆུར་ཉལ་བ། དེ་ལྟ་བུ་དཔངས་ཇི་ཙམ་འདོད་ཀྱི་བར་དུ་་་
བརྩིགས་པ། དབྱིབས་གྲུ་བཞི་དང་ཟླུམ་པོ་གཉིས་ཆར་བཤད་ཀྱང་འདིར་ཟླུམ་པོ་་་་
ཡིན་ལ། མན་ངག་ལུགས་ལ་དྲྭ་བ་ཟུར་དུ་མ་སྨོས་ཀྱང་། གྱེན་དུ་ལངས་པ་རྭ་བ།
ཕྲེད་ལ་སོང་བ་དྲྭ་བ་ཡིན་པས། དོན་གྱི་གཉིས་ཀ་ཚང་བ་ཡིན་ཞིང་། རྡོ་རྗེའི་བླ་་་་
བྲེའང་༑ རྗེ་བཙུན་ཆེན་པོས། རྡོ་རྗེའི་ས་གཞི་རྭ་བ་བླ་བྲེ་གུར། །ཞེས་དང༌།
སེམས་དཔའ་ཆེན་པོས་གསལ་བའི་མེ་ལོང་གི་མདུན་བསྐྱེད་དུའང་བླ་བྲེ་གསུངས་པ་་་་
ལྟར་བྱས་ཀྱང་འགལ་བ་མེད། གཙོར་མེད་པའི་ལུགས་ཡིན་པས། རྭའི་ནང་དུ་་་་་
རྩིག་ལུགས་སྔ་མ་བཞིན་བྱས་པའི་རྩིག་པ་ཇེ་མཐོར་སོང་བའི་རྩེ་མོ་འདུས་པའི་རྩེར་རྡོ་་་
རྗེ་ཕྱེད་པའི་ཏོག་དང་བཅས་པ་ནི་རྡོ་རྗེའི་གུར་ཡིན་ལ། དེའི་ཕྱི་རོལ་ཐམས་ཅད་ལ་་་་
h

ཤེས་ཀྱི་མེ་དཔུང་བཟོད་པར་དཀའ་བ་འུ་རུ་རུ་འབར་བས་བདུད་དཔུང་བྱེ་བས་གླགས་་་་
བལྟ་བར་མི་བཟོད་པ་ལ་སེམས་འཛིན་པར་བྱེད། དེ་དག་གིས་སེམས་འཛིན་གྱི་་་་་
དམིགས་པ་སོ་གཉིས་པོ་སོང་མོད། དེ་ལ་རྩལ་སྦྱོང་ཞིང་བོགས་དབྱུང་བའི་ཕྱིར་རྒྱ་ཆེ་་
བ་དང་། ཟབ་པ། འགལ་འདུའི་སྐྱོན་མེད་པ་ལ་བསླབ་པ་གསུམ་ལས། དང་པོ་
རྒྱ་ཆེ་བ་ནི། འཇུག་པ་དང་གནས་པའི་ཐུན་མོང་བའི་སྲུང་འཁོར་གྱི་བར་སྔར་བཞིན་་་་
ལས༑ སྣང་བ་ཐམས་ཅད་དཀྱིལ་འཁོར་དུ་གསལ་འདེབས་པ་སྟེ། མིག་སྔར་་་་་
ཆེན་པོ་ཞིག་མཐོང་བའམ། ཡིད་ཡུལ་དུ་ཤར་བ་བྱུང་ན། དེ་དག་ཀྱེ་རྡོ་རྗེ་ལྷ་དགུ་་་
རྟེན་དང་བརྟེན་པར་བཅས་པའི་དཀྱིལ་འཁོར་དུ་གསལ་བཏབ་ནས་དེའི་ཐོག་ཏུ་འཇོག་་་་
པར་བྱེད། དེས་མཚོན་ནས་མི་དང་རྟ་གླང་ལ་སོགས་པ་ནས། རྡུལ་ཕྲན་གྱི་བར་་་་
མིག་གིས་མཐོང་བའམ་ཡིད་ཡུལ་དུ་ཤར་བ་དེ་དང་དེ། རྟེན་དང་བརྟེན་པར་བཅས་་་་
པའི་དཀྱིལ་འཁོར་དུ་ལམ་ལམ་གསལ་འདེབས་པར་བྱེད། མདོར་ན་སེམས་གནས་་་་
ན་དེ་དག་ལྷ་དགུའི་དཀྱིལ་འཁོར་དུ་ལམ་མེ། འགྱུས་ན་གང་འགྱུ་བའི་ཡུལ་དེ་དག་ལྷ་
དགུའི་དཀྱིལ་འཁོར་དུ་གསལ་འདེབས་ཤིང་། དེ་ཐོག་ཏུ་ཆམ་ཆམ་བཞག་ནས།
ཐ་མལ་གྱི་རྟོག་པ་སྐད་ཅིག་ཀྱང་མ་བྱུང་བར་བྱེད། དེ་བཞིན་དུ་བདག་གིས་བསྒོམས་་
པའི་རྟེན་རྣམས་ཇེ་ཆེ་ཇེ་ཆེ་ལ་ནམ་མཁའ་གང་བ། བརྟེན་པ་རྣམས་ཀྱང་ཇེ་ཆེ་ལ་བློས་
མི་འཁྱུད་པའི་ཚད་ཙམ་དུ་བསྒོམ་ལ། དེ་ལ་སེམས་འཛིན། གཉིས་པ་ཟབ་པ་ནི།
ཡང་སྣོད་ཇེ་ཆུང་ཇེ་ཆུང་ལ་གཞལ་ཡས་ཁང་དུར་ཁྲོད་སྲུང་འཁོར་དང་བཅས་པ་ཡུངས་་་་
འབྲུ་ཙམ་གྱི་ནང་དུ་ལྷ་དགུ་སྤུས་བྲིས་པ་ལྟ་བུ་ཞལ་ཕྱག་རྒྱན་རྣམས་རྫོགས་པ། སྤྱན་
གྱི་དཀར་ནག་ཚུན་མ་འདྲེས་པ་ལ་སེམས་འཛིན། ཡང་ཇེ་ཆེ་ལ་ནམ་མཁའ་གང་བ།
ཡང་ཇེ་ཆུང་ལ་ཡུངས་འབྲུ་ཙམ། དེ་གཉིས་རེས་འཇོག་ཏུ་བྱ་ཞིང་སེམས་འཛིན།
གསུམ་པ་ནི། རེས་རྟེན་ནམ་མཁའ་གང་བ་ལ་བརྟེན་པ་ཡུངས་འབྲུ་ཙམ་དུ་བསྒོམ་པ།
སྣོད་ཆེ་རུ་མ་སོང་། ལྷ་ཆུང་ངུ་མ་སོང་བ་ལ་སེམས་འཛིན། རེས་རྟེན་ཡུངས་འབྲུ་་་
ཙམ་ལ་བརྟེན་པ་ནམ་མཁའི་ཁྱོན་གང་བ་ཙམ། བརྟེན་པ་ཆེ་རུ་མ་སོང་བ། རྟེན་་་་་
362

ཆུང་ངུ་མ་སོང་བ་ལ་སེམས་འཛིན། མདོར་ན་བསྐྱེད་རིམ་གྱི་ཞེན་འཛིན་སྦྱོང་ཞིང་་་་་་
རྩལ་སྦྱོང་བ་ཡིན་ལ། སྣང་བ་སེམས་ཡིན་པའི་ཕྱིར་ཡངས་དོག་ཏུ་གྲུབ་པ་མེད་པས་་་་་
གང་སྒོམ་སྒོམ་ཡིན་མོད། གདོས་བཅས་ཀྱི་དངོས་པོ་ལའང་མེ་ལོང་ཆུང་ངུའི་ནང་དུ་་་
ཡུལ་གྲུ་ཆེན་པོ་མ་ཚང་བ་མེད་པར་འཆར་བ་དང་། ས་སྐྱའི་འཇམ་དབྱངས་ཕུག་པ་
སོགས་སྔོན་གྱི་སྒྲུབ་གནས་ཁ་ཅིག་ཏུ་མི་མང་ཉུང་གང་བྱུང་ཡང་ཡངས་དོག་ཏུ་མངོན་་་་
མི་འབྱུང་བ་དང་འདྲ་གསུངས། དེ་ལྟར་ཉམས་སུ་བླངས་པ་ལས་མཐར་ཕྱིན་་་་་་
གསུམ་འབྱུང་སྟེ། དམིགས་པ། བསྒྲུབ་པ། འབྲས་བུ་མཐར་ཕྱིན་པའོ། །དང་
པོ་དམིགས་པ་ནི། དེ་ལྟར་བསྒོམས་པའི་དུས་རྟེན་དང་བརྟེན་པར་བཅས་པའི་དཀྱིལ་
འཁོར་དུས་གཅིག་ཆར་དུ་གསལ་ལ་མ་འདྲེས་པ་གཅིག་གིས་གཅིག་མ་བསྒྲིབས་པ།
སྤྱན་གྱི་དཀར་ནག་ཚུན་མ་འདྲེས་པར་གསལ་བ་དེ་ཐོག་ཏུ་བཞག་ན་ཇི་ཙམ་འདོད་ཀྱི་་་་་
བར་དུ་བཞག་ཀྱང་རྣམ་རྟོག་གཡེང་བ་མེད་པར་གནས་པ། སྤོ་ན་གང་རུང་སྤོ་ཐུབ་་་་
པའོ༑ །གཉིས་པ་བསྒྲུབ་པ་ནི། དེའི་ཚེ་ཕྱི་རོལ་གྱི་རྫས་དང་འཁྲུལ་འཁོར་ལ་་་་་་
སོགས་པ་ལ་ཅུང་ཟད་ཀྱང་ལྟོས་པ་མེད་པར་དམིགས་པ་ཆེད་དུ་གཏད་ནས་ལྟ་སྟངས་་་་་
བྱས་པ་ཙམ་གྱིས་དགྲ་བགེགས་ལ་སོགས་པའི་སྲོག་འཕྲོག་པར་ནུས་པ་དང་། སྟག་་་་
དང་སེང་གེ་ལ་སོགས་པ་རང་གི་མདུན་དུ་སྐད་ཅིག་ལ་དགུག་པར་ནུས་པ་ནི་རྣམ་ཤེས་་་་་
ཀྱི་རླུང་ཆ་མཉམ་པ་ལས་གྲུབ་ལ། དེའང་རྫོགས་རིམ་གྱིས་མ་ཟིན་པའི་བསྐྱེད་རིམ་་་་་
རྐྱང་པས་ནི་དེ་ཙམ་ལས་མི་འགྲུབ་མོད། བསྐྱེད་རྫོགས་དབྱེར་མེད་འདི་ལྟ་བུས།
ཡེ་ཤེས་ཀྱི་རླུང་ཆ་མཉམ་པའི་ཆ་ནས་སྔར་བསད་པ་དེའི་རྣམ་ཤེས་སླར་ཡང་བཀུག་སྟེ་་་
གསོ་བར་ནུས་པ་དང༌། སྔར་བཀུག་པ་དེ་རྣམས་རང་གནས་སུ་གཏོང་བར་ནུས་་་་་་
ཡིན་ནོ་གསུངས། གསུམ་པ་འབྲས་བུ་མཐར་ཕྱིན་པ་ནི། གནས་སྐབས་ཀྱི་འབྲས་་་
བུ་ས་དྲུག་གི་བར་དང་། མཐར་ཐུག་གི་འབྲས་བུ་སངས་རྒྱས་ཀྱི་གཟུགས་ཀྱི་སྐུ་་་་་
འགྲུབ་པའི་ཉེ་རྒྱུ་ཐུན་མོང་མ་ཡིན་པར་བྱེད་པ་ཡིན་གསུངས། དེ་བཞིན་དུ་གོང་ད་་་་་
བཤད་པའི་ལམ་དེ་དག་སྒོམ་པའི་གང་ཟག་ལས་དང་པོ་པ་དེས་ཨ་ལཱི་ཀཱ་ལི་ལ་ལྟོས་་་་་
363

པའི་མངོན་བྱང་ལས་བསྐྱེད་པའི་མངོན་རྟོགས་བསྒོམ་ཞིང་སེམས་འཛིན་རྩེ་གཅིག་ཏུ་་་་
བྱས་པས། ལྷ་དགུ་རྟེན་དང་བརྟེན་པར་བཅས་པ་དུས་ཅིག་ཅར་དུ་ལམ་གྱིས་གསལ་་
འདེབས་ནུས་པ་སོགས་འཇུག་པ་སེལ་བའི་ལམ་གསུམ་གང་རུང་རྒྱུད་ལ་སྐྱེས་པ་དེའི་ཚེ།
བདེ་བ་ཅུང་ཟད་སྐྱེས་པའི་གང་ཟག་ཏུ་སླེབས་པས། ཨཱ་ལི་ཀཱ་ལི་སྤངས་པའི་མངོན་་་་
བྱང་གི་མངོན་རྟོགས་བསྒོམ་ཞིང་སེམས་འཛིན་སྔར་བཞིན་གནད་དུ་བསྣུན་པས། དེ་
ལྟར་བུམ་དབང་གི་ལམ་བསྐྱེད་པའི་རིམ་པ་ཕྱི་ནང་གཉིས་ལ་མཉམ་གཞག་དང་རྗེས་་་་་
ཐོབ་ཏུ་རྣལ་འབྱོར་དགུས་རྩེ་གཅིག་ཏུ་ཉམས་སུ་བླངས་པ་ལ་བརྟེན་ནས། ལྟ་བ་ངོ་བོ་
ཉིད་གསུམ་རྒྱུད་ལ་སྐྱེས་པ་ཡིན་ལ། དེའང་སྣང་ཕྱོགས་ལ་མཚོན་ན་མཉམ་གཞག་ཏུ་་
སྐྱེ་བ། རྗེས་ཐོབ་ཏུ་སྐྱེ་བ། དེ་གཉིས་ལ་མ་སྐྱེས་ན་བསྐྱེད་པའི་ཐབས། སྐྱེས་ན་་་
བོགས་འབྱིན་པ་དང་བཞི་ལས། དང་པོ་མཉམ་གཞག་ཏུ་སྐྱེ་བ་ནི། སྣང་ཕྱོགས་ལ་་
མཚོན་ན། སྤྱན་དབུས་མ་ལ་སེམས་གཟུང་བ་ན་ཁ་སེང་གི་གོ་ཡུལ་ལྟ་བུའི་ལམ་ལམ་
མ་ཡིན་པར། སྨིན་མཚམས་སུ་སྤྱན་དབུ་མ་དབུས་ནག་པ། མཐའ་སྐྱ་བ། སྤྱན་་་་
རྩ་དམར་ཤིག་གེ་བ་མངོན་སུམ་ལྟ་བུར་སྣང་བ་ནི་མ་རིག་པའི་སྣང་བ་ལས་ལོག་པའི་་་་་
ཆོས་ཅན་ཏེ། འདི་སྐབས་ཀྱི་མ་རིག་པ་ནི་མ་རིག་པ་སྤྱི་མ་ཡིན་ཏེ། སྤྱན་དབུ་མ་་་་་
ཡིད་ཡུལ་དུ་མི་འཆར་བ་ནི་མ་རིག་པ་ཡིན་ལ། དེ་ལས་ལོག་ནས་སྨིན་མཚམས་ན་་་་་
སྤྱན་དབུས་མ་མངོན་སུམ་ལྟ་བུ་སྣང་བ་དེ་ལྟ་བུའི་གསལ་བའི་ཆ་ཆོས་ཅན། ཡིད་ཀུན་
བརྟགས་དང་བྲལ་བའི་ཆོས་ཉིད་ཅེས་པ། ཡིད་དེའི་ངོ་བོར་སྤྱན་དབུས་མ་ཁོ་ནར་་་་་
གསལ་བ་ལས། གཞན་རྣམ་རྟོག་ཐམས་ཅད་རྦད་ཀྱིས་ཆོད་ནས་ཆམ་མེར་གནས་་་་་
པའི་སྟོང་ཆ་ནི་ཆོས་ཉིད། ངོ་བོ་གཅིག་ཚུལ་གྱིས་ཐ་དད་ཅེས་པ། དེ་ལྟར་སྤྱན་་་་་
དབུས་མ་གསལ་བའི་ཆ་ནས་ཆོས་ཅན་དེ་ཀ་ཡེ་མ་གྲུབ་པའི་སྟོང་པ། སྟོང་པ་དེ་ཀ་་
གདངས་འགག་མེད་དུ་སྤྱན་དབུས་མར་ཤར་བའི་ཚེ་དེའི་ཚེ་ངོ་བོ་གཅིག་ཡིན་ཀྱང་།
ཡོན་ཏན་གྱི་ལྡོག་ཆ་ནས་ཕྱེ་ན། གསལ་བའི་ཆ་ནས་ཆོས་ཅན་དང་། སྟོང་པའི་་་་
ནས་ཆོས་ཉིད་ཅེས་ཐ་དད་དུ་བྱས་པ་སྟེ། མདོར་ན་དེ་ལྟ་བུའི་ཚུལ་གྱིས་ཏིང་ངེ་འཛིན་་
364

སྐྱེ་བ་ཡིན་ལ། དེ་ལ་འཇུག་པ་སེལ་བའི་ལམ་ཞེས་བྱ་སྟེ། རྣམ་རྟོག་གཅིག་རྙིང་ལ་
གཅིག་འཇུག་པ་ཆུ་རྒྱུག་པ་དེ་ལྟ་བུ་བསལ་ནས་རྟ་རྒྱུག་འཕྲོ་ལ་གཟུང་བའམ། ཆུ་་་ས་
རྒྱུག་འཕྲོ་ལ་བཀག་པ་ལྟར། སེམས་རྟོག་མེད་ཆམ་མེར་གནས་པར་བྱེད་པའི་ཕྱིར་རོ། །
སྟོང་ཕྱོགས་ལ་མཚོན་ན། བསྒོམ་པའི་ལྷ་གང་ཡིན་ཡང་མི་གསལ། ཐ་མལ་གྱི་སྣང་
བ་འདི་དག་གང་ཡང་མི་འཆར་བར་ནམ་མཁའ་སྟོང་པ་ལྟ་བུར་གང་དུའང་མ་གྲུབ་པ་་་་
གཅིག་གི་ངང་དུ་སེམས་ཆོམ་མེར་གནས་པ་ཡིན་ལ། སྐྱེ་ཚུལ་མ་རིག་པའི་སྣང་་་་་་
ལས་ལོག་པ་སོགས་གསུམ་དུ་སྐྱེ་ལ། སྟོང་པར་གནས་པ་མ་ཤེས་པའི་མ་རིག་པ་ལས་
ལོག་ནས་སྟོང་ཉིད་དུ་གསལ་ལེར་གནས་པ་ནི་ཆོས་ཅན། ཡིད་དེའི་ངོ་བོར་གཞན་་་་་
རྣམ་རྟོག་གི་འགྱུ་བ་ཐམས་ཅད་དང་བྲལ་ཏེ་རྗེན་ནེ་བ་ནི་ཆོས་ཉིད། དེ་གཉིས་ངོ་་་་
གཅིག་ལ་ལྡོག་ཆ་ཐ་དད་དུ་ཕྱེ་བ་ཡིན་ལ། དེ་ལ་ཆགས་པ་གཅོད་པའི་ལམ་ཞེས་བྱ་་་་
སྟེ༑ སྣང་ཕྱོགས་ཀྱི་ཏིང་ངེ་འཛིན་དེ་ལྷའི་རྣམ་པ་ལ་སེམས་ཆགས་པའམ། འཛིན་་་་
པ་དང་བཅས་པ་དེ་སེལ་བར་བྱེད་པའི་ཕྱིར་རོ། །ཟུང་འཇུག་ལ་མཚོན་ན་བསྒོམ་པའི་་
ལྷ་དང་མ་བསྒོམས་པའི་སྟོང་པ་ཉིད་གཉིས་ཀ་མི་འབྱུང་བར་དུ་བ་སོགས་འོད་གསལ་གྱི་
རྟགས་ལྔས་མཚོན་པའི་འཁོར་འདས་ཀྱི་སྣང་བ་བཤད་ཀྱིས་མི་ལང་བ་འཆར་བ་ཡིན་ལ།
དེའང་འོད་གསལ་གྱི་སྣང་བ་མི་འཆར་བའི་མ་རིག་པ་ལས་ལོག་ནས་འོད་གསལ་་་་་
རྟགས་སྣ་ཚོགས་སུ་འཆར་བ་ནི་ཆོས་ཅན། ཡིད་དེའི་ངོར་གཞན་ཕྲ་རགས་ཀྱི་རྟོག་པ་
ཐམས་ཅད་རྒྱུན་ཆད་པ་ནི་ཆོས་ཉིད། དེ་གཉིས་ངོ་བོ་གཅིག་ལ་ལྡོག་ཆས་ཕྱེ་བའི་རྣམ་་
པར་འཆར་བ་ཡིན་གསུངས། གཉིས་པ་རྗེས་ཐོབ་ཏུ་འཆར་ཚུལ་ནི། མཉམ་གཞག་. a
ལ་སྣང་ཕྱོགས་ཀྱི་ཏིང་ངེ་འཛིན་སྐྱེས་པ་སྟེ། ཏིང་ངེ་འཛིན་དེ་ལས་ལངས་ནས་རྗེས་་་་་
སྤྱོད་ལ་ཞུགས་པ་ན། མིག་སྔར་མིའམ། རི་ལྟ་བུའི་དངོས་པོ་གང་མཐོང་ཡང་། །
དེའི་སྟེང་དུ་ཆད་དེ་ལུས་ནས་རྣམ་རྟོག་གཞན་གྱི་འགྱུ་བ་མི་འབྱུང་བ་སྟེ། མིག་སྔར་མ་
མཐོང་བའི་མ་རིག་པ་ལས་ལོག་ནས་མིག་སྔར་སྣང་བ་ནི་ཆོས་ཅན་སོགས་མཚན་ཉིད་་་་
གསུམ་གོང་བཞིན་དུ་སྐྱེ་བ་ཡིན་གསུངས། དེ་བཞིན་དུ་གསུམ་པ་བོགས་འབྱིན་པ་ནི།
365

དེ་ལྟར་སྣང་ཕྱོགས་སྟོང་ཕྱོགས་གཉིས་སྒྲོ་འདོགས་དང་སྐུར་འདེབས་ཀྱིས་བསྡུས་པའི་་་་
ཕྱིར་ཉམས་སྐྱོན་ཅན་ཡིན་ཡང་། རེ་ཞིག་དེ་གཉིས་གང་རུང་རྒྱུད་ལ་སྐྱེས་ནས་རྣལ་་་་
འབྱོར་པའི་ཁོང་དུ་ཆུད་པ་དང་། རིམ་གྱིས་སྐྱོན་མེད་དུ་འགྱུར་ལ། དེ་དག་གང་ལ་་
སེམས་གནས་ཀྱང་། བུན་ནེ་མི་འཇོག་པ་རིག་པ་ཧུར་ཕྱུང་ངར་བསྐྱེད་ནས་བཟོ་མེད་་་་
དུ་བཞག་པས་ཟུང་དུ་ཆུད་པར་འགྱུར་གསུངས། དེ་ནས་ཏིང་ངེ་འཛིན་དེ་བརྟན་མ་་་་་
བརྟན་བརྟག་པའི་ཕྱིར་ཀུན་འདར་གསང་སྟེ་སྤྱོད་པ་བྱས་པས་རྐྱེན་དྲག་པོས་ཏིང་་་་་་
འཛིན་མི་འཕྲོག་ཅིང་གྲོགས་སུ་འགྲོ་ན། ཁམས་འདུས་པ་བར་མའི་མགོ་ལ་སླེབས་པ་
ཡིན་པས། ཀུན་འདར་ཚོགས་སུ་སྤྱོད་པར་བྱ་སྟེ། དེའང་ཀུན་འདར་ཞེས་པའི་དོན་་
ལ་ཨ་ཝ་དྷུ་ཏཱི་སྟེ། གཟུང་འཛིན་གཉིས་སྤངས་པའི་དོན་ཡིན་ལ། བོད་སྐད་ལྟར་་་་་
འབྲུ་བསྣན་ན། འཇིག་རྟེན་པ་ཀུན་ཧ་ལས་ནས་འདར་བར་བྱེད་པའི་ཕྱིར་དེ་སྐད་ཅེས་
བྱ་ལ། དེའང་ཐོག་མར་རང་གི་མིང་ཙམ་ཡང་རྒྱུས་མེད་པའི་ཡུལ་ཕྱོགས་སུ་ཕྱིན་ནས་་
ཟས་གོས་སྤྱོད་པ་ལ་ངེས་པ་ཅིའང་མེད་པར། འཇིགས་པ་དང་། ངོ་ཚ་བ་དང་། །
སྐྲག་པའི་སེམས་ཐམས་ཅད་སྤངས་ནས་སྤྱོད་པར་བྱེད། དེ་ལྟར་ཉམས་སུ་བླངས་་་་་
པས༑ ཁམས་འདུས་པ་ཐ་མ་ལ་སླེབས་པ་ན་བདེ་བའི་ཉམས་ཀྱིས་བརྒྱལ་བ་ལྟ་བུར་་་
སོང་ནས་ཅིའང་མི་དྲན་པ་ལྟ་བུ་འབྱུང་། དེ་སློང་བ་ལ་དགྱེས་སོགས་པད་ཅན་བཅུ་་་་
གཉིས་མའི་རྩ་བཙལ་ཏེ། ཕྱག་རྒྱ་མཚན་ལྡན་དང་ལྷན་ཅིག་ཏུ་སྤྱོད་པ་བྱ་བ་སྟེ།
ཀུན་འདར་འཇིག་རྟེན་པའི་མངོན་དུ་སྤྱོད་པའམ། ཕྱོགས་ལས་རྣམ་རྒྱལ་གྱི་སྤྱོད་པ་་་
བྱས་པས་ས་དང་པོ་མཐོང་བའི་ལམ་མངོན་དུ་བྱས། ཡོན་ཏན་བརྒྱ་ཕྲག་བཅུ་གཉིས་་་་
ཐོབ༑ སྔོན་བླ་མས་རྒྱུ་དུས་ན་བསྟན་པའི་འཁོར་འདས་དབྱེར་མེད་དེ་ཙམ་ན་རྟོགས།
ཞེས་གསུངས་པ་ལྟར། འཁོར་འདས་དབྱེར་མེད་མངོན་དུ་གྱུར་ཏེ། དེ་སྐབས་ཀྱི་་
འཁོར་བ་ནི་མ་དག་པའི་སྣང་བ་ཁམས་གསུམ་སྣོད་བཅུད་ཐམས་ཅད་ཡིན་ལ། ད་་་་་
ཐམས་ཅད་གང་ཟག་དེའི་ངོར་རྟེན་དང་བརྟེན་པར་བཅས་པའི་དཀྱིལ་འཁོར་དུ་ཤར་་་་་
བས༑ མ་དག་པའི་སྣང་བ་ཐམས་ཅད་ཅུང་ཟད་ཀྱང་མེད་པར་འགྱུར་བ་ཡིན་ལ།
366

དེ་ནས་རིམ་གྱིས་རྟོགས་པ་གོང་འཕེལ་དུ་གྱུར་ནས་ས་དྲུག་ཚུན་ཆད་ཐོབ་པ་ནི་བུམ་་་་་
དབང་གི་གནས་སྐབས་ཀྱི་འབྲས་བུ་དང་། མཐར་ཐུག་གཟུགས་ཀྱི་སྐུ་འགྲུབ་པར་་་་་
བྱེད༑ དེ་ལྟར་འཇིག་རྟེན་པའི་ལམ་དུ་ལྟ་བ་ངོ་བོ་ཉིད་གསུམ་བསྒོམས་པས། །
འཇིག་རྟེན་ལས་འདས་པའི་ལམ་དུ་གྲུབ་མཐའ་འཁོར་འདས་དབྱེར་མེད་རྟོགས་ཏེ།
གྲུབ་མཐའ་ཚེ་འདི་ཉིད་ལ་སྙོགས་པ་ནི་གང་ཟག་དབང་པོ་རབ་ཡིན་པས། དེ་ལ་་་་
ལམ་གཞན་གྱི་སྤྲོས་པ་ཅིའང་མི་དགོས་གསུངས། གལ་ཏེ་ཚེ་འདིར་གྲུབ་མཐའ་་་་
སྙོགས་པར་མ་ནུས་ན། ཚད་འདེབས་ཀྱི་ཚུལ་དུ་ལམ་གྱི་མདེ་ཁ་བསྒྱུར་དགོས་ལ།
དེའང་འདའ་ཁ་མའི་རྣལ་འབྱོར་གྱིས་འཆི་ཁ་མའམ། འཆི་བ་འོད་གསལ་ལས་ལངས་
མ་ཐག་གྲུབ་མཐའ་སྙོགས་པའམ། མཁའ་སྤྱོད་དམ་ཆོས་ལྡན་གྱི་མངལ་དུ་མཚམས་་་་
སྦྱོར་ཐུབ་པ་ནི་འབྲིང་། འདའ་ཁ་མ་ལ་ངེས་ཤེས་མ་བྱུང་ན་བར་དོ་མྱོང་དགོས་པའི་་་་་
ཕྱིར་བར་དོའི་གདམས་ངག་ཉམས་སུ་ལེན་དགོས་པ་ནི་ཐ་མ་ཡིན་ལ། དེར་ཡང་ངེས་་
པ་མ་བྱུང་ན་སྐྱེ་བ་བརྒྱུད་ནས་སངས་རྒྱ་བ་སྨོན་ལམ་གྱི་མཐའ་ཅན་ནི་ཐ་མའི་ཐ་མ་ཡིན་་་་
ལ༑ དེའི་དང་པོ་འདའ་ཁ་མའི་རྣལ་འབྱོར་ལ་གསུམ་ཡོད་པའི་དང་པོ་སྣང་བ་བསྒྱུར་་་་
བའི་འདའ་ཁ་མ་ལ། སྦྱང་བ་དང་ལས་ལ་སྦྱར་བ་གཉིས། དང་པོ་སྦྱང་བ་ནི།
སྔར་བཤད་པའི་ཉམས་ལེན་རྒྱུན་ཆགས་ཀྱི་སྟེང་དུ་ཐུག་སྒྲ་དང་འུར་ཆེམ་ལྟ་བུ་་་་་
འཇིགས་སྣང་དང་། མི་ལྟ་བུ་མདུན་དུ་འཆར་ཏེ་བྱུང་བ། ཟས་ཟ་བ། དེས་་་་་
མཚོན་པའི་རྐྱེན་གློ་བུར་བ་གང་བྱུང་བ་ཐམས་ཅད་ཀྱེ་རྡོ་རྗེ་སྣང་སྟོང་དབྱེར་མེད་དུ་ལམ་་་
གྱིས་བསྒོམ། རང་ཉིད་ལ་ཆེད་དུ་ཅིའང་མི་བསམ་པར། མདུན་གྱི་ལྷ་དང་རང་
སེམས་བསྲེས་ནས་བརྗོད་མེད་དུ་ཆམ་ཆམ་འཇོག །དེ་ལྟ་བུ་ལ་སོགས་པས་གོམས་སུ་
འཇུག་སྟེ། སྒོ་ཤག་ཕྱེ་བ་ལྟ་བུ་གློ་བུར་དུ་བྱུང་ཚད་ཀྱེ་རྡོ་རྗེར་ལམ་ལམ་དྲན་པ་རྩོལ་་་་
མེད་དུ་མ་བྱུང་གི་བར་སྦྱང་། གཉིས་པ་ལས་ལ་སྦྱར་བ་ནི། རྡོ་རྗེ་གདན་བཞིར།
དུས་ལ་བབས་ན་འཕོ་བྱ་སྟེ། །དུས་མིན་ལྷ་ནི་གསོད་པར་བྱེད། ། ལྷ་ནི་བསད་་་་
ཙམ་གྱིས་ནི། །དམྱལ་བར་ངེས་པར་འཚེད་པར་འགྱུར། །ཞེས་གསུངས་པས་དུས་་་
367

མིན་དུ་འཕོས་ན་ལྷ་བསད་པའི་ལྟུང་བ་འབྱུང་བས་དུས་ཤེས་པར་བྱ་དགོས་ལ། དེ་ལ་
འཆི་ལྟས་ལེགས་པར་ཤེས་དགོས་པས། དེའང་སྤྱིར་འཆི་བ་ལ། ཚེ། ལས།
བསོད་ནམས་གཅིག་ཟད་དམ། གཉིས་ཟད་གཉིས་བསླུ་བ་སླ། གསུམ་ཀ་ཟད་ན་་་་
མར་མེ་རས་སྣུམ་ཐམས་ཅད་ཟད་པ་དང་འདྲ་བས་བསླུ་ཐབས་མེད་པ་ཡིན། གང་་་་་
ལྟར་ཡང་ཕྱིའི་འཆི་ལྟས། ནང་ངམ་ཉི་ཟླའི་འཆི་ལྟས། གསང་བའམ་སྣང་བའི་འཆི་
ལྟས་གསུམ་གྱི་སྒོ་ནས་བརྟག་པར་བྱེད། དེའི་དང་པོ་ཕྱིའི་འཆི་ལྟས་ནི། རང་་་་་
རྒྱུད་འགྱུར་བ་སྟེ། སྤྲོ་ཐུང་བ་རིང་དུ་སོང་བ། རིང་བ་ཐུང་དུ་སོང་བ་ལྟ་བུ། སྔར་་
མཛའ་བའི་གྲོགས་ལ་སྐྱོ་བ། ཡུལ་དང་གནས་ཁང་དུ་སྡོད་སྙིང་མི་འདོད་པ། ཡུལ་་
གཞན་དང་གྲོགས་གསར་པ་སྙིང་ལ་འདོད་པ། བསམ་གཏན་འདོར་བ་ཞེས་པ་དགེ་་་
སྦྱོར་བྱེད་སྙིང་མི་འདོད་པ་དང་། འཆི་ཁར་བསོད་ནམས་ཟད་འགྲོ་བ་དེའི་ནུས་པས།
སྔར་ཡོད་པའི་ཉམས་དང་ཏིང་ངེ་འཛིན་འགྲིབས་པ་དང༌། མོས་གུས་ལྡོག་པ་དང༌།
ཡང་ན་མར་མེ་འཆི་ཁར་གསལ་བ་ལྟར། རྐྱེན་མེད་པར་སྔར་ལས་ཉམས་སྣང་གསལ་་
བ་དང་། རྨི་ལམ་དུ་ཀཱ་ར་བཱི་ར་ཞེས་པ་བོད་དུ་ཡིན་ན་རེ་ལྕག་པའི་མེ་ཏོག་གི་ཐང་་་་
བ༑ གོས་དམར་པོ་གྱོན་པ། བོང་བུ་ཁྱི་ཕག་ཞུམ་བུ་སོགས་ཞོན་པ་མི་འོས་པའི་་་་་
སེམས་ཅན་ལ་ཞོན་པ་སོགས་མདོར་ན་མི་གཡོ་བའི་འཁོར་ལོ་གཉིས་ཅུང་ཟད་གཡོ་བའི་
ལྟས་ཡིན་ལ། དེས་མཚོན་པའི་འཆི་བདག་བསླུ་བ་བསྡུས་པའི་རྟོགས་པ་ནས་བཤད་་་་
པའི་རྨི་ལྟས་སྟ་གོན་གྱི་སྐབས་སུ་འབྱུང་བ་རྣམས་སོ། །གཉིས་པ་ནང་གི་འཆི་ལྟས་ལ།
རྒྱས་པའི་འཆི་ལྟས་བརྟག་པ་ན་རང་སྐྱེ་དུས་ཀྱི་གཟའ་སྐར་དུས་སྦྱོར་བྱེད་པ་སོགས་་་་་
ཐམས་ཅད་ཤེས་ན་རྟོགས་ཀྱང་། ཟངས་ཚ་ལ་འབྱུང་བར་གྲགས། གཞན་བྱིང་་་་
ལ་དེ་དག་ངེས་ངེས་མི་འབྱུང་བས་བརྟག་མི་ཐུབ། དེས་ན་ཉི་ཟླའི་ལྟས་ཞེས་པ་ཐོ་་་་་
རངས་ནམ་གྱི་བརྒྱད་ཆ་ཙམ་ནས་ལུས་གནད་བཅས་ཏེ་དགེ་སྦྱོར་བྱ། སྐྱ་རེངས་ཐ་མ་་་
ནས་ལུང་པ་ཁ་ལུང་རན་པའི་རི་རྩེར་ཉི་ཤར་ཙམ་གྱི་བར་དུ་རང་གི་རླུང་སྣ་བུག་གང་་་་་
ནས་རྒྱུ་བརྟག་པ་སྟེ། ཚེས་གཅིག་གཉིས་གསུམ་རྣམས་ལ་གཡོན་ནས་རྒྱུ། བཞི་ལྔ་
368

དྲུག་ལ་གཡས་ནས་རྒྱུ། བདུན་བརྒྱད་དགུ་ལ་གཡོན་ནས་རྒྱུ། དེས་མཚོན་པའི་་་་་
ཉེར་བརྒྱད་དགུ་གནམ་གང་ལ་གཡས་ནས་རྒྱུ་ན་བར་ཆད་མེད་ཅིང་དགེ་བས། མོ་མ་་་
ལྷ་ཁ་སོགས་ཀྱིས་འཇིགས་འཇིགས་ཅི་ཟེར་ཀྱང་འཇིགས་མི་དགོས་པ་བདེ་བ་ཡིན། །
དེ་བཞིན་དུ་གཡོན་ནས་ཞག་གསུམ་ལས་ལྷག་པར་རྒྱུ་ན་ཞི་རྒྱས་ཀྱི་ལས་ཅི་རིགས་་་་་
འགྲུབ་པའི་ལྟས་དང་། གཡས་ནས་གསུམ་ལྷག་པར་རྒྱུ་ན་དགྲ་ལ་མངོན་སྤྱོད་ཀྱི་་་་་
ལྟས་འབྱུང་བ་ལྟ་བུའི་ལྟས་ཡིན་པས་སྐྱོན་མེད་ལ། གོ་ལྡོག་སྟེ་ཚེས་གཅིག་གཉིས་་་་་
གསུམ་ལ་གཡས་ནས། བཞི་ལྔ་དྲུག་ལ་གཡོན་ནས་རྒྱུ་བ་ལྟ་བུ་ནི་མི་ཤིས་པའི་ལྟས་་་་
ཡིན་ཞིང་། དེ་ལྟ་བུ་ཞག་དྲུག་བྱུང་ན་རྩོད་པ་དང་ལུས་སེམས་ལ་སྡུག་བསྔལ་་་་་་
རིགས་པ་འབྱུང་བའི་ལྟས། ཟླ་ཕྱེད་ཙམ་རྒྱུ་ན་ནོར་ལ་གོད་ཀ་ཆེན་པོ་འབྱུང༌། ཟླ་
གཅིག་ཙམ་རྒྱུ་ན་ཉེ་དུ་དང་འཁོར་སློབ་ལ་སོགས་པ་འཆི་བའམ། མི་འཚམས་པ་་་་
འབྱུང་༑ ཟླ་བ་ཕྱེད་གཉིས་ཙམ་རྒྱུ་ན་རང་ཉིད་འཆི་བའི་ལྟས་ཡིན་གསུངས།
གསུམ་པ་གསང་བའམ་སྣང་བའི་འཆི་ལྟས་ནི། མིག་གི་འབྲས་བུ་སོར་མོས་མནན་་་་་
པས་ལག་མཐིལ་དུ་འོད་འཁོར་མོ་འོང་བ་དེ་མི་འབྱུང་བ། རྣ་བར་ལག་པས་བཀབ་་་་
པའི་ཚེ་འུར་སྒྲ་མི་འོང་བ། སྔ་དྲོ་ཉི་མ་འཆར་ཁར་ཁ་ནུབ་ཏུ་བལྟས་ནས་བསྡད་པའི་ཚེ་
མགོའི་རླངས་པ་མི་འབྱུང་བ། སྦྲིད་པ་བྱུང་བ་དང་མཉམ་དུ་བཤང་གཅི་མི་ཐུབ་པ་་་་
དང་། ལག་པ་གཡས་ཁུ་ཚུར་བཅས་པ་སྨིན་མཚམས་སུ་བཞག་ནས་མཁྲིག་མའི་ཐད་་་
དུ་རྦད་ཀྱིས་ཆོད་པར་སྣང་བ་རྣམས་ནི་ངེས་པར་འཆི་བའི་ལྟས་ཡིན་ལ། དེས་མཚོན་་་་
ནས་ཚེ་གཟུགས་བརྟག་པ་ཞེས་བྱ་བ་ཟླ་བ་ཉ་བའི་ཟླ་བ་འཆར་ཁའམ། ཉི་མ་ཟེར་་་་
རེ་འཆར་བ་ནས་ཀྱང་རུང་སྟེ། རང་གཅེར་བུར་བྱས། རྡོ་རྗེ་དྲིལ་བུ་ཐོགས། ཁ་་
ནུབ་ཏུ་བལྟས། ལངས་ཏེ་རང་གི་གྲིབ་མའི་སྙིང་གར་མིག་རྩེ་གཅིག་ཏུ་གཏད།
མིག་ལྗིད་ཆིལ་བྱུང་བ་ན་མདུན་གྱི་ནམ་མཁའ་ལ་བལྟས་པས། རང་གི་གཟུགས་ཇི་ལྟ་
བ་ཞིག་ནམ་མཁའ་ལ་སྐྱ་ཡ་ལེ་བ་ཞིག་འཆར་བ་དེ་སྐྱོན་མེད་དུ་འདུག་ན་དེས་ཆོག །
གལ་ཏེ་མགོ་བོ་མེད་ན་རང་ཉིད། ལག་པ་གཡས་མེད་ན་ཕོ་ཉེ། གཡོན་མེད་ན་མ་་་
369

ཉེ༑ རྐང་པ་གཡས་མེད་ན་འཁོར་ཕོ། གཡོན་མེད་ན་འཁོར་མོ་འཆི་ལ། ཡན་་་་་
ལག་རྣམས་ཚང་ལ་ལུས་རྫ་མ་མེད་ན་ཡུལ་འཕོ་སྐྱེས་དང་། རྫ་མ་ཡོད་ཀྱང་སྐོར་ལེར་་
ཧོབ་ཙམ་ཧོབ་ཙམ་མེད་ན་ནོར་ལ་གང་སྟོང་འབྱུང་བའི་ལྟས། གཟུགས་ཀྱི་རྣམ་་་་་
མེད་པ་ནག་ལིང་བའམ། རོ་གཏུམ་པ་འདྲ་ན་བསླུ་མི་ཐུབ་པར་བཤད། ཇི་ལྟར་་་་་
བསླུ་བའི་ཚུལ་ནི། སྔར་བཤད་པའི་ལྟས་དེ་དག་རེ་རེ་ཙམ་ལ་ནི་ངེས་པ་མེད་མོད།
ཅི་རིགས་པ་བསྟུད་ནས་འབྱུང་བ་དེའི་ཚེ། གཞན་ལ་ཚེ་དབང་ཞུ་བ་དང་། རང་་་་་
ཉིད་ཚེ་དཔག་མེད་སྒྲོལ་དཀར་རྣམ་རྒྱལ་སོགས་ཀྱི་བསྒོམ་བཟླས། དེ་དག་གི་སྐུ་་་་་
གཟུགས་བཞེངས་པ་སོགས་བྱས་པས་ཞི་བར་འགྱུར། གལ་ཏེ་མ་ཞི་ན་བསོད་ནམས་་་
ཟད་པའི་ལྟས་ཡིན་པས། བསོད་ནམས་གསག་པའི་ཐབས་ཀྱི་གཙོ་བོ་བླ་མ་ལ་བསྙེན་
བཀུར་དང༌། དགེ་འདུན་ལ་ཞབས་ཏོག །ངན་སློང་ལ་སྦྱིན་པ། རྣམ་སྲས་དང་་་་
ཚོགས་བདག་ལ་སོགས་པ་བསོད་ནམས་རྒྱས་པའི་ལྷའི་བསྒོམ་བཟླས་ཉམས་སུ་ལེན་པ་
སོགས་ཀྱིས་ཞི་བར་འགྱུར། དེ་བཞིན་དུ་ལས་ཟད་པ་ནི་བསླུ་བར་དཀའ་ནའང་་་་་
གནས་ལུགས་སྟོང་ཉིད་ལ་བློ་འཇོག་པ་དང་། བྱམས་སྙིང་རྗེ་ནན་ཏན་དུ་བསྒོམ་་་་་
སོགས་ཀྱིས་སེལ་ཏེ། དེ་དག་ནི་ཐུན་མོང་གི་བསླུ་བའོ། །ཐུན་མོང་མ་ཡིན་པའི་་་་་
ཐུན་མོང་བ་ནི། ཞག་བདུན་ལ་སོགས་པར་རླུང་བུམ་པ་ཅན་ཐུན་བཞིའི་རྣལ་འབྱོར་་་
གྱིས་བསྒོམ་པའམ། ཞག་བདུན་དུ་སྲོག་རྩོལ་རྡོ་རྗེའི་བཟླས་པ་སྟོང་ཕྲག་བཅོ་ལྔ་ཐུན་་
བཞིའི་རྣལ་འབྱོར་གྱིས་བཟླས་ན། ཞག་བདུན་ན་བཟླས་པ་འབུམ་ཕྲག་གཅིག་དང་་་་
སྟོང་ཕྲག་ལྔ་འགྲོ་ལ། དེས་ངེས་པར་དུས་ཀྱི་འཆི་བའང་བསླུ་ཐུབ་པ་ཡིན་ཅིང་། །
རྒྱུན་དུའང་ཐོ་རངས་སྲོག་རྩོལ་སྟོང་ཕྲག་རེ་མ་ཆག་པར་བཟླས་ན། ཚེ་འཕེལ་ཞིང་་་་་
འཕྲལ་རྐྱེན་ཐམས་ཅད་སེལ་ནུས་པ་ཡིན་གསུངས། ཐུན་མོང་མ་ཡིན་པ་ནི། སྟོང་
པ་རྡུབ་པས་འགྲོ་བ་འཚོ། །ཞེས་གསུངས་པ་ལྟར། རྣལ་འབྱོར་དབང་ཕྱུག་གི་་་་
གདམས་པ་ནམ་མཁའ་བ་འཇོ་བའམ། ནམ་མཁའ་ཟས་སུ་ཟ་བ་ཉམས་སུ་ལེན་པའི་་
ཚུལ་ནི། སྔ་དྲོ་ལག་བཀྲ་མཐོང་ཙམ་ན་ཁ་ཤར་རམ་ནུབ་ཏུ་ཕྱོགས་པས་ནམ་མཁའ་རྒྱ་
370

ཆེན་པོ་མཐོང་སར་ལུས་གནད་དང་ལྡན་པར་འདུག་སྟེ། སྐྱབས་འགྲོ་སེམས་བསྐྱེད་་་་་
བསྡུས་པ་ཙམ་སྔོན་དུ་བཏང་ནས། ཧཱུྃ་ཞེས་བརྗོད་པས་སྲུང་འཁོར་ནས། ཨོཾ་ཨཱཧཱུྃ་་་
བཟླས་པའི་བར་བདག་རྣལ་འབྱོར་སྲུང་བ་སྔར་བཞིན་བྱས་ནས། ནམ་མཁའ་ལ་་་་་་
བལྟས་ནས་ཧའི་གདངས་ཀྱིས་ཁ་ནས་རླུང་རྔུབ་པ་དང་མཉམ་དུ་སེམས་ཀྱིས་སྟོང་གསུམ་
གྱི་རྒྱན་ནམ་མཁའ་ཐམས་ཅད་སྔོ་མེ་རེ་ཚུར་འདུས། རང་གི་ཁ་ནས་ཞུགས། ལུས་
ཐམས་ཅད་རྒྱན་ནམ་མཁའ་སྔོ་སང་ངེ་བ་དེས་མེར་གྱིས་ཁེངས་པར་བསམས་ལ་རླུང་་་་་་
རྫོགས་པ་ན་མཆིལ་མ་གཅིག་དང་མཉམ་དུ་མིད། དེ་ནས་འོག་རླུང་འཐེན་ནས་བུམ་་་་
པ་ཅན་ཅི་ཐུབ་འཛིན། མི་ཐུབ་པ་ན་རང་བབས་སུ་གཏང་། དེ་ལྟ་བུ་བརྒྱ་རྩའ་་་་
ཉེར་གཅིག་སོགས་བྱས་པས་སྒྲེགས་པ་བྱུང་ན་ངེས་པར་འཆི་བ་བསླུ་བ་ཡིན་མོད།
ནན་ཏན་གྱི་ཚུལ་དུ་ཞག་བདུན་ལ་སོགས་པར་བསྒོམ་གསུངས། དེ་གང་བྱས་ཀྱང་་་་་
ལྟས་དེ་དག་ཞི་བར་མ་ནུས་ན་དུས་ལ་བབས་པ་ཡིན་པས་ཚེ་འདི་ལ་ཡིད་མ་ཞེན་པར་་་་་
བྱས༑ མ་དག་པའི་ཞིང་ནས་དག་པའི་ཞིང་དུ་འགྲོ་བ་ལ་ཆེས་རིངས་པའི་བྲོད་པ་་་་
བསྐྱེད༑ བྱ་ལ་རྡོ་བཏགས་ན་འཕུར་མི་ཐུབ་པ་ལྟར། རང་དངོས་པོ་སོགས་ལ་་་་་
ཆགས་ན་འཕོ་མི་ཐུབ་པས། བདག་ཏུ་བཟུང་བའི་ནོར་ཐམས་ཅད་ཅི་དགར་གཏང་།
ཐ་ནའང་སེམས་ཀྱིས་ལིང་གིས་བོར་ནས་བདག་ཏུ་མི་འཛིན། བླ་མ་བཞུགས་་་་་
དབང་ཞུས་ལ་དམ་ཚིག་དང་སྡོམ་པ་སོར་ཆུད་པར་བྱས། མི་བཞུགས་ན་རང་ཉིད་་་་་
ཀྱིས་རྡུལ་ཚོན་ནམ། རས་བྲིས་སུ་བདག་འཇུག་བྱ་བའམ། སྦྱང་གཞི་སྦྱོང་བྱེད་་་་
འཕྲོད་པའི་ལམ་དུས་ནན་ཏན་དུ་བྱས་ནས་དམ་ཚིག་གསོས་ཏེ། སེམས་གནོང་འགྱོད་
མེད་པར་བྱས། གྲོགས་དམ་ཚིག་པ་ལྟ་བུ་ལམ་འདི་ཤེས་པ་ཡོད་ན། ང་ཤི་སོང་་་་་་
བའི་ཚེ་དགེ་སྦྱོར་གསལ་ཐོབ་ཅེས་བསྒོ། མི་ཤེས་པ་ལབ་ལབ་མང་པོས་དགེ་སྦྱོར་་་་་
གསལ་མི་ཐེབས་པའི་ཁར་ཟ་རེ་ཟི་རེར་འགྲོ་བས་ཁ་རོག་སྡོད་པའི་ཞུ་བ་འབུལ།
དེའང་སྤྲོས་བཅས་ཀྱི་འཕོ་བ་འདི་དག་ཕྲ་བ་ཐིམ་པ་ཚུན་ལ་མ་ཐེབས་ན། དེ་ནས་་་་་
སེམས་རྟོག་མེད་དུ་གྱུར་པས་དམིགས་པ་མི་འོང་བས་དཀའ་བ་ཡིན། དེ་ལ་འབྱུང་བ་
371

ཐིམ་པ་དང༌། དབང་པོ་ཐིམ་པ་གཉིས། དང་པོ་འབྱུང་བ་ཐིམ་པ་ནི། ལུས་་་་་
ཆགས་པའི་ཚེ་ལྟེ་བ་ནས་ཆགས་པ་ལྟར། འཇིག་པའང་ལྟེ་བ་ནས་འཇིག་པ་ཡིན་ཞིང་།
དེའང་བཙས་ནས་ཉི་ཤུ་རྩ་ལྔའི་བར་རླུང་དང་ཐིག་ལེ་རྩ་ཐམས་ཅད་རྒྱས། དེ་ནས་ཞེ་་
ལྔའི་བར་དུ་ཐམས་ཅད་འཕེལ་འགྲིབ་མེད་པར་བརྟན། དེ་ནས་ཞག་རེ་བཞིན་རྩ་་་་
གཉིས་གཉིས་སྐམ། དེ་ལ་བརྟེན་པའི་རླུང་དང་ཐིག་ལེ་ཡལ་བས། རྒས་པའི་ཚེ་ན་་
ལུས་སྟོབས་ཞན་ཅིང་དབང་པོ་མི་གསལ་བའི་རྒྱུ་མཚན་ཡང་དེ་ཡིན་གསུངས། ་་་་་
བཞིན་དུ་འཆི་བའི་ཚེ་ཐོག་མར་ལྟེ་བར་མཉམ་གནས་ཀྱི་རླུང་གནས་འཕྱུགས་པས་ལུས་་་
ཀྱི་ཟས་མི་འཇུ། དེ་ནས་སྙིང་གི་སྲོག་འཛིན་གནས་འཕྱུགས་པས་སེམས་ལ་སྐྱོ་སྣང་་་་
སོགས་འབྱུང་། དེ་ནས་མགྲིན་པའི་གྱེན་རྒྱུ་གནས་འཕྱུགས་པས་དམིགས་པ་ལྕོགས་་་་
པ་དཀའ། ཟས་སོགས་ལོང་ལོང་སྐྱུག་པ་སྙམ་བྱེད། དེ་ནས་གསང་གནས་ཀྱི་ཐུར་་་་
སེལ་གནས་འཕྱུགས་པས་བཤང་གཅི་མི་ཐུབ་པས་འབྱིན་པའམ་སྡོམ་པར་བྱེད། ད་་་་
ལྟར་ཁྱབ་བྱེད་ནམ་མཁའི་རླུང་གིས་མཉམ་རྒྱུ་དབང་བྱས་ནས་ཕྲོགས་པས་ལྟེ་བའི་རླུང་་་་
འཕྱུགས་པས། སྔར་ཕན་རྩ་མདུད་སོགས་རླུང་གིས་བཟུང་བས་མ་ཞིག །དེ་ལ་་་་་
བརྟེན་ནས་ཁམས་གནས་པ་ཡིན་ཀྱང་། ད་རླུང་གིས་བོར་བས་རྩ་མདུད་ཞིག །
ཁམས་རྣམས་ཐ་མའི་གནས་སུ་གྲམ། རིམ་གྱིས་རོ་རྐྱང་བརྒྱུད་ནས་དབུ་མར་ཐིམ་་་་་
པས་ལུས་ཀྱི་སྲ་བའི་ཁམས་ཉམས་པས། ཕྱི་རྟགས་རྐང་པས་ལུས་དང་། མཇིང་་་་་
པས་མགོ །ལག་པས་ཚོད་ཕོར་མི་ཐེག །ནང་རྟགས་ས་འོག་ཏུ་བྱིང་བ་སྙམ་བྱེད་་་་་
པའམ་སྟེང་ནས་མནན་པ་སྙམ་བྱེད་པ་འབྱུང་། གསང་བའི་རྟགས་དུ་བ་ཁམས་ལ་་་་
བས་ནང་ཁེངས་པ་འབྱུང་། དེ་དག་ལ་འཇིགས་པའམ། སེམས་ཐོམ་མེ་མི་འཇོག་་་་
པར་སྣང་བ་དེ་དང་དེ་ཀ་བླ་མའི་ངོ་བོ་ཡི་དམ་ཀྱེ་རྡོ་རྗེ་ཞལ་བརྒྱད་ཕྱག་བཅུ་དྲུག་པ་སྣང་་་
སྟོང་དབྱེར་མེད་དུ་གསལ་གདབ། དེ་ལ་རང་སེམས་བསྲེས་ནས་འཛིན་མེད་དུ་འཇོག །
རིག་པ་ཧུར་ཕྱུང་ནས་ཡེ་མ་ཡེངས་པར་བྱེད། དེ་ནས་ཁྱབ་བྱེད་ནམ་མཁའི་རླུང་ཁོ་་་་
སྲོག་འཛིན་འཕྲོག་པས་སྙིང་གི་རྩ་འཁོར་ཞིག །ཆུ་མེ་ལ་ཐིམ་པས་ཕྱི་རྟགས་ཁ་སྣ་་་་
372

སོགས་སྐམ་ཐག་གིས་འགྲོ། སྐོམ་དད་ཆེ་བས་ཆུ་ཁོ་ན་འདོད། ནང་རྟགས་ཤེས་པ་་
རེས་གསལ། རེས་མི་གསལ་བས། རེས་འགའ་མི་སོགས་ངོ་ཤེས། རེས་འགའ་
མི་ཤེས་པ་འབྱུང་། གསང་བའི་རྟགས་སྨིག་རྒྱུ་ལྟ་བུ་འབྱུང་། དེ་ནས་ཁྱབ་བྱེད་ཀྱིས་
གྱེན་རྒྱུ་ཕྲོགས། མགྲིན་པའི་རྩ་འཁོར་ཞིག །མེ་རླུང་ལ་ཐིམ། ཕྱི་རྟགས་ལུས་ཀྱི་
དྲོད་སྤྱི་བོའམ་རྐང་མཐིལ་ནས་ལུས་མ་ལ་རིམ་གྱིས་སྡུད། ནང་གི་དྲོད་ཕྱིར་ཐོན་པས་་
ལུས་རྡུལ་བུན་འགྲོ། ཤིག་སོགས་བུད་འོང་། གསང་རྟགས་སྲིན་བུ་མེ་ཁྱེར་ལྟ་་་་
འབྱུང་གསུངས། དེ་ནས་ཁྱབ་བྱེད་ཀྱིས་ཐུར་སེལ་དབང་བྱས་ནས་གསང་གནས་ཀྱི་རྩ་
འཁོར་ཞིག ། རླུང་རྣམ་ཤེས་ལ་ཐིམ། ཕྱི་རྟགས་དབུགས་ངར་སྒྲ་འབྱིན། ཕྱིར་་་་་
འབྱུང་བ་ཇེ་རིང་ལ་ནང་དུ་སྡུད་པ་དཀའ། གསང་རྟགས་མར་མེ་འབར་བ་ལྟ་བུ་་་་
འབྱུང་༑ དེ་ནས་ཁྱབ་བྱེད་ཀྱི་རླུང་དེས་སྤྱི་བོའི་རྩ་འཁོར་བོར་བས་དེ་ཞིག །
དབུགས་ཕྱི་ནང་དུ་འགྱུ་བ་ཆད་དེ་ཤི་བ་ཡིན་གསུངས། དེ་ལྟ་བུའི་རྟགས་རེ་རེ་ལའང་་
སེམས་ཡེ་མ་འཁྲུལ་བར་བྱས་ནས། བླ་མའི་ངོ་བོ་ཡི་དམ་གྱི་རྣམ་པ་ཀྱེ་རྡོ་རྗེ་སྣང་སྟོང་
དབྱེར་མེད་ཀྱི་ངང་དུ་རང་སེམས་བསྲེས་ནས་བཞག་པ་དེ་ཀའི་ངང་ལ་ཤི་ན་འདའ་ཁ་མ་་
ཐེབས་པ་ཡིན། གཉིས་པ་དབང་པོ་ཐིམ་པ་ལའང་གཉིས་ལས། དང་པོ་རགས་པ་
ཐིམ་པ་ནི། དེ་དག་དང་བསྡོངས་ནས་མིག་གཟུགས་ལ་ཐིམ་སྟེ། གཟུགས་འཛིན་་་་
པའི་རྩ་མདུད་མོ་གྱི་དབྱིབས་ཅན་ཞིག་པས་མིག་གིས་གཟུགས་མི་མཐོང་། དེས་་་་་
མཚོན་ནས་རྣ་བའི་དཾ་ཞིག་པས་སྒྲ་མི་ཐོས་པ་ནས། དཔྲལ་བའི་ཨོཾ་ཞིག་པས་རེག་བྱ་་
མི་ཚོར་བས་མ་ལ་སོགས་བདེ་མོ་བྱས་ཀྱང་བཅོས་ཀ་དགོས་པ་ལ། དེ་གར་བཞག་ཏུ་་
སྡོད་པ་སོགས་འབྱུང་། གཉིས་པ་ཕྲ་བ་ཐིམ་པ་ནི། དེ་ལྟར་རྩ་འཁོར་ཞིག་པས་མ་་་་
གཡོ་བའི་འཁོར་ལོ་གཉིས་འཛིན་བྱེད་ཀྱི་རླུང་མེད་པས་ཞིག་ནས། ཕ་ལས་ཐོབ་པའི་་
ཁམས་དཀར་པོ་ཆུའི་རང་བཞིན་ཐུར་དུ་བབས་པས་དཀར་ལམ་ཞེས་པ་སྣང་བ་ཐམས་་་་
ཅད་སྐྱ་དིང་ངེ་བ་ཞིག་འཆར། འདོད་ཆགས་ལས་གྱུར་པའི་རྟོག་པ་བཞི་བཅུ་འགགས་
ཏེ༑ དེ་ལ་སྣང་བ་ཞེས་བྱ། མ་ལས་ཐོབ་པའི་ཁམས་དམར་པོ་གྱེན་དུ་སོང་།
373

སྣང་བ་ཐམས་ཅད་དམར་ལམ་པ་ཞིག་འབྱུང་། ཞེ་སྡང་ལས་གྱུར་པའི་རྟོག་པ་་་་་་
གསུམ་འགགས་ཏེ། སྣང་བ་མཆེད་པ་ཞེས་བྱ། དེ་ནས་ཁམས་དཀར་དམར་་་་་
མན་བར་དུ་རང་སེམས་ཚུད་པས་སྣང་བ་ཐམས་ཅད་ནག་དིང་བ་ཞིག་འབྱུང༌། གཏི་མུག་་་་
ལས་གྱུར་པའི་རྟོག་པ་བདུན་འགགས། སྣང་བ་ཉེར་ཐོབ་ཅེས་བྱ་སྟེ། མདོར་ན་་་་་
རང་བཞིན་བརྒྱད་ཅུའི་རྟོག་པ་ཐམས་ཅད་དབྱིངས་སུ་ཐིམ་པའི་འོད་གསལ་བརྗོད་པའི་་་་
མཐའ་ཐམས་ཅད་དང་བྲལ་བ། བློའི་ཡུལ་ཐམས་ཅད་ལས་འདས་པ། སྟོན་གྱི་་་་
ནམ་མཁའ་དྭངས་པའི་དབྱིངས་ལྟ་བུ་ཞིག་རྗེན་པར་འཆར་ལ། དེའང་བསོད་ནམས་་་
ཆེ་ཆུང་གིས་ཡུན་རིང་ཐུང་ཙམ་མ་གཏོགས་ཅུང་ཟད་རེ་འཇག་མའི་སྲིན་བུ་ཡན་ཆད་་་་་
ལའང་ངེས་པར་འཆར་བ་ཡིན་གསུངས། དེ་ལ་ལམ་དུས་ཀྱི་འོད་གསལ་ལ་མྱོང་བ་་་་
བརྟན་པོ་ཡོད་པ་རྣམས་ཀྱིས་གཞི་དུས་ཀྱི་འོད་གསལ་དེའི་རང་ངོ་རྗེན་པར་ཤེས་ནས་་་་་
དུས་དེ་ཉིད་དུ་གྲུབ་མཐའ་སྙོགས་པའམ། འཆི་བ་འོད་གསལ་ཆོས་སྐུའི་ཞིང་ཁམས་
ལ་སངས་རྒྱས་པ་ཞེས་བྱ་བ་ཡིན་ནོ། །འོད་གསལ་ཟིན་པའི་རྟགས་སུ། རོ་་་་་་་
མདངས་ཡལ་གྱིས་འབྱུང་བ་དང་། ཕུང་པོ་ཆུང་དུ་འགྲོ་བ་སོགས་འབྱུང་། དེའི་ཚེ་་་
གྲོགས་དམ་ཚིག་ཅན་གྱིས་འོད་གསལ་གྱི་ངོ་སྤྲོད་རྣ་བའི་བུ་ག་ནས་བཏབ་ཀྱང་ཕན་ཏེ།
དེའི་ཚེ་དབང་པོ་ཐམས་ཅད་ཐིམ་པས་དངོས་སུ་རྣ་དབང་མེད་ཀྱང་། འོད་གསལ་གྱི་་་
མདངས་ལ་ཐོས་རྒྱུ་ཞིག་འབྱུང་སྟེ་དཀར་ལམ་དམར་ལམ་སོགས་ཀྱི་ཚེ་ཁ་དོག་གི་སྣང་་་་
བ་འབྱུང་བར་བཤད་པས་སོ། །གལ་ཏེ་ཚེ་འདིར་ལམ་དུས་ཀྱི་འོད་གསལ་ལ་ཉམས་་་་
སུ་མྱོང་བ་མེད་ན་འོད་གསལ་ཤར་ཡང་དེ་ངོ་མ་ཤེས་པར་བརྒྱལ་བ་ལྟ་བུ་ཐོམ་མེ་བ་ཞིག་
ལ་སོང་། དེའི་ཚེ་ངོ་མ་ཤེས་པ་དེ་ཀ་མ་རིག་པར་སོང་ནས། འཆི་བ་འོད་གསལ་་་་་
ལས་ལངས་པ་དང་། བར་སྲིད་འཆར་བ་གཉིས་སྲང་མདའི་མཐོ་དམན་ལྟ་བུར་འབྱུང་
བས༑ བར་དོའི་སྣང་བ་ཤར་བའི་ཚེ་འཇིགས་སྐྲག་སོགས་གང་བྱུང་ཀྱང་ཡི་དམ་་་་
ལྷར་དྲན་པས་སྣང་བ་དེ་དང་དེ་ལྷའི་རྣམ་པར་ཤར་ནས་དུས་དེ་ཉིད་དུ་གྲོལ་བར་འགྱུར་་་
བར་ཡིན་གསུངས། གཉིས་པ་འོད་ཀྱི་གོང་བུའི་འཕོ་བ་ལ་སྦྱང་བ་ནི། སྔས་འབོལ་་
374

ལྟ་བུ་མཐུག་གེ་བས་རྒྱབ་བརྟེན་ནས་མགོ་བོ་མི་རྡེབ་པར་བྱ། ལུས་གནད་ཙོག་པུ་ལ་་་
ལག་པ་གཉིས་སོར་མོ་བསྣོལ་བས་ལྟག་ཁུང་ནས་འཁྱུད་དེ། རང་གི་སྙིང་གར་འོད་་་་
དཀར་པོ་མཐེ་བོང་ཙམ་པ་དེ་ལས་འོད་ཀྱི་གོང་བུ་གཅིག་ཆད། བཤང་ལམ་དུ་སོང་་་་
བས་ཁྲིག་གེར་བཀག །ནང་ཐམས་ཅད་ཞ་ལ་བྱས་པ་ལྟ་བུ་དུམ་བུ་གཅིག་ཏུ་སོང་བར་
བསམ༑ དེ་བཞིན་དུ་འོད་ཀྱི་གོང་བུ་རེ་རེ་ཆད་ནས། གཅི་ལམ། ལྟེ་བ། ཁ།
སྣ་བུག་གཉིས། མིག་གཉིས། རྣ་བ་གཉིས། མཛོད་སྤུ། སྤྱི་གཙུག་རྣམས་་་་་
རིམ་གྱིས་བཀག་སྟེ། དེ་དག་ནས་འཕོས་ན་རིམ་བཞིན་དམྱལ་བ། དུད་འགྲོ།
འདོད་ཁམས་ཀྱི་ལྷ། ཡི་དྭགས། སྣ་གཡས་ནས་གནོད་སྦྱིན་གྱི་རྒྱལ་པོ། གཡོན་
ནས་གནོད་སྦྱིན་ཕལ་པ། མིག་གཡས་ནས་མིའི་རྒྱལ་པོ། གཡོན་ནས་ཕལ་པ།
རྣ་བ་གཉིས་ནས་མིའམ་ཅི། གཟུགས་ཁམས་ཀྱི་ལྷ། གཟུགས་མེད་ཀྱི་ལྷ་རྣམས་སུ་
སྐྱེ་བའི་ཕྱིར་འཁོར་བའི་སྒོ་དེ་དག་བཀག་ནས་རླུང་ཙམ་ཡང་ཐར་ས་མེད་པར་བསམ།
དེ་ནས་རང་གི་ལྟེ་བར་རླུང་གི་དཀྱིལ་འཁོར་སྔོན་པོ་ཟླ་བ་ཕྱེད་པ་ལྟ་བུ་སྲན་ཆུང་ཕྱེད་་་་་་
བཀས་ཙམ། དེའི་སྟེང་དུ་ཟླ་བ་ལ་སེམས་ཀྱི་རྟེན་ཧཱུཾ་སྔོན་པོ་འཕུར་ལ་ཁད་ཡེར་ཡེར་་་་
བ་ཞིག་གསལ་གདབ། ལུས་བསྒྲིམ། འོག་རླུང་འཐེན། རྒྱུ་མ་སྒལ་པ་ལ་སྦྱར་བ་
དང་མཉམ་དུ་སྟོབས་ཀྱི་ཧཱུཾ་ངམ། ཧིག་དྲག་པོ་བརྗོད་པས་རླུང་གིས་ཟླ་བ་ཧཱུྃ་དང་་་་
བཅས་པ་ཡེར་ཡེར་གྱེན་ལ་བཏེག་ནས་རིམ་བཞིན་མགྲིན་པར་སླེབ་པར་བསམས་ལ།
ཧཱུཾ་ངམ་ཧིག་ཉི་ཤུ་ཙམ་བརྗོད། ཡང་རིམ་བཞིན་ལྟེ་བར་ཀ་ཧི་ཞེས་པས་འབེབས་ཏེ།
དེ་ལྟ་བུ་རྟགས་མ་བྱུང་གི་བར་དུ་སྦྱང་། ལས་སྦྱོར་གྱི་ཚེ་གཞན་མགྲིན་པའི་བར་འདྲེན་
པ་གོང་བཞིན་ལ། ཉེར་གཅིག་པ་ལ་རྒྱ་མཐོངས་ནས་བྱིའུ་འཕུར་བ་ལྟ་བུར་ཡུད་ཀྱིས་་
སོང་༑ སྤྱི་གཙུག་གི་འོད་བསལ་ཏེ་རྒྱངས་ཀྱིས་ཐོན། བླ་མའི་ཐུགས་ཀར་ཐིམ་པར་
བསམས་ལ་ལག་པ་ཡུད་དེ་བཀྲོལ་ནས་ལུས་གན་རྐྱལ་དུ་སྐྱེད་ཀྱིས་གཏང་། སེམས་་་
འཛིན་མེད་དུ་གཞག །དེ་ཀའི་ངང་ལ་དབུགས་ཁྲོག་གིས་སོང་ན་འདའ་ཁ་མ་ཐེབས་་་་
པ་ཡིན། མ་སོང་ན་བསྐྱར་ཞིང་བྱ་གསུངས། གསུམ་པ་སྒྲས་འཕོ་བ་ནི། ལུས་་་་་
375

གནད་སོགས་ཐམས་ཅད་སྔར་བཞིན་ལས། སྒོ་རྣམས་རབ་དབང་བཞི་པའི་འདའ་ཁ་་
མ་ལྟར་ཡི་གེས་བཀག་ཀྱང་རུང་གསུངས། རླུང་དང་ཟླ་བ་ཧཱུྃ་རྣམས་སྙིང་གར་བསམ།
སྦྱོང་བ་དང་ལས་སྦྱོར་སོགས་གོང་བཞིན་ཏེ། དེ་གསུམ་གང་ལ་མོས་པ་བྱས་པས་་་་་
འགྲུབ་མོད། སྐབས་འདིར་གཙོ་བོར་སྣང་བ་བསྒྱུར་བའི་འདའ་ཁ་མ་བྱ་གསུངས།
དེ་ལྟར་བྱས་པས་རབ་གྲུབ་མཐའ་སྙོགས་པ། འབྲིང་མཁའ་སྤྱོད་དམ་རིག་འཛིན།
ཐ་མའང་ཆོས་ལྡན་གྱི་རིགས་སུ་སྐྱེས་ནས། རྟེན་འབྲེལ་གྱི་དབང་གིས་ཆོས་འདི་སྟོན་་
པའི་བླ་མ་དང་མཇལ། ཉམས་ལེན་བྱས་པས་རིམ་བཞིན་གྲུབ་མཐའ་སྙོགས་པ་ལ་་་་་
འགྱུར་བ་ཡིན་ལ། གལ་ཏེ་གཟའ་ལྟ་བུས་ཅིག་ཅར་དུ་ཤི་ནས་འདའ་ཁ་མ་བྱེད་ལོང་་་་
མ་བྱུང་བའམ། བྱུང་ཡང་སྦྱངས་པ་མཐར་མ་ཕྱིན་པས་ཇི་ལྟ་བ་མ་བྱུང་ན། འཆི་བ་་་
འོད་གསལ་ཆོས་སྐུ་ལས་ལྡང་བ་དང་། བར་དོར་ཡིད་ལུས་ལྡང་བ་གཉིས་སྲང་མདའི་
མཐོ་དམན་ལྟར་འབྱུང་ལ། དེ་ལམ་དུ་བྱེད་པའི་ཚུལ། སྐྱེ་ཤི །རྨི་ལམ། སྲིད་པ་་་
བར་དོ་གསུམ་ལས། དང་པོ་སྐྱེ་ཤི་བར་དོ་ནི། ད་ལྟར་མཉམ་གཞག་དང་། རྗེས་
ཐོབ་ཐམས་ཅད་ཀྱི་དུས་སུ། འའི། ང་ཤི་བ་ཡིན་པ་འདུག །སྣང་བ་འདི་བར་་་་་
དོའི་སྣང་བར་འདུག་པས། བར་དོའི་སྣང་བ་ལ་གང་སྦྱོང་སྦྱོང་ཡིན་སྙམ་དུ་སྣང་་་་
ཐམས་ཅད་སྣང་སྟོང་དབྱེར་མེད་ཀྱི་ལྷའི་སྐུར་གསལ་བཏབ་ཅིང་། རིག་པ་བརྗོད་མེད་
དུ་འཇོག །ཁྱད་པར་ཟས་ཟ་བ་དང་། འཇིགས་སྐྲག་སོགས་ནམ་བྱུང་དུས་བར་དོའི་
དྲན་འཛིན་མ་བརྗེད་པ་དང༌། བུམ་པའི་དབང་རྫོགས་པར་བསྐུར་མཁན་གྱི་བླ་མ།
གང་དུ་བསྐུར་བའི་དཀྱིལ་འཁོར། དེས་བཏགས་པའི་གསང་མཚན་རྣམས་དྲན་པ་
གལ་ཆེ་གསུངས། གཉིས་པ་རྨི་ལམ་བར་དོ་ནི། འོག་ནས་འབྱུང་བ་ལྟར་རྨི་ལམ་གྱི་
སྐབས་སུ་སྣང་བ་གང་ཤར་ཀྱང་བདེན་པར་མ་གྲུབ། གང་སྦྱོང་སྦྱོང་ཡིན་སྙམ་དུ་ལྷ་་་་
དང་ཡེ་ཤེས་སུ་བསྒྱུར་བ་ལ་སྦྱང་བར་བྱ་སྟེ། དེ་དག་ནི་བར་དོ་སྦྱང་བའོ། །གསུམ་་
པ་སྲིད་པ་བར་དོ་ནི། འདི་ལ་བཞེད་ཚུལ་མི་འདྲ་བ་མང་པོ་འོང་གིན་འདུག་ནའང་། །
འདིར་རྗེ་བཙུན་ས་སྐྱ་པ་ཆེན་པོའི་གསུང་ཇི་ལྟ་བར་གཡར་སྦུ་མ་བས་བྲིས་པའི་གཞུང་་་་
376

བཤད་དང༌། རྒྱལ་བ་ཡང་དགོན་པས་མཛད་པའི་འཕྲང་སྒྲོལ་གཉིས་ཚད་མར་མཛད་་
ཅིང་༑ དེའང་སྦུ་མ་བའི་ཡི་གེ་དང་མི་མཐུན་པའི་འཕྲང་སྒྲོལ་གྱི་བཤད་པ་རྣམས་་་་་
བཏང་སྙོམས་སུ་འཇོག་པ་ཡིན་གསུངས། དེ་ལ་སྲིད་པ་བར་དོའི་རང་བཞིན་ནམ།
གནས་ལུགས་ཅི་འདྲ་ཞིག་ཡོད་སྙམ་ན། སྔོན་བྱུང་སྲིད་པའི་ཤ་ཚུགས་ཅན་སོགས་་་་་
གསུངས་ཏེ། དེའང་སྔར་བཤད་པ་ལྟར་འཆི་བ་འོད་གསལ་ཆོས་སྐུའི་ངང་དུ་ཇི་ཙམ་་་་
གནས་ཀྱང་རང་ངོ་མ་ཤེས་པར་བརྒྱལ་ཐབས་སུ་གནས། དེ་ལས་ལྡང་བ་དང་སྣང་་་་
མཆེད་ཐོབ་གསུམ་ལུགས་འབྱུང་དུ་ཤར་ཏེ། རང་བཞིན་བརྒྱད་ཅུའི་རྟོག་པ་རིམ་་་་་
བཞིན་ཇེ་གསལ་ལ་ལངས་ནས། ལས་ཀྱི་རླུང་གིས་བསྐྱོད་དེ་ཨ་ཧོ་གཉིས་སོ་སོར་་་་་
གྱེས་ནས་དབང་པོའི་སྒོ་ནས་ཐོན་པ་དང་མཉམ་དུ་རྣམ་པར་ཤེས་པའང་རིགས་དྲུག་་་་
སྐྱེ་བའི་སྒོ་ནས་ཕྱིར་བུད་དེ་སྲིད་པ་བར་དོར་ཆོ་ལངས་ཀྱིས་སླེབས་པར་འགྱུར་ལ། །
སྔོན་བྱུང་སྲིད་པའི་ཤ་ཚུགས་ཅན། །ཞེས་པའི་དོན། ཕལ་ཆེར་སྐྱེ་བ་སྔ་མ་་་་
གཟུགས་སུ་བཞེད་ཀྱང་། སྦུ་མ་བའི་ཡི་གེར། སྔོན་བྱུང་ཞེས་པ་སྲིད་པ་ཐོག་མ་་་
ལྷ་བཞིན་དུ་བརྫུས་ཏེ་སྐྱེ་བ་བྱིས་པ་ལོ་བརྒྱད་པའི་བང་ཚོད་ཙམ། དབང་པོ་ཀུན་ཚང་་
བ༑ རྡོ་རྗེ་གདན་སངས་རྒྱས་ཀྱི་བྱིན་གྱིས་བརླབས་པའི་གནས་ཡིན་པ་དང་། ་་་་
རབ་ནི་འབྱུང་བའི་བཅུད་བསྡུས་པ་ཡིན་པ་དང་། ལས་ལས་གྲུབ་པའི་མའི་མངལ་་་་་
དང༌༑ རྟེན་བྱིན་རླབས་ཅན་རྣམས་མ་གཏོགས་པ་གཞན་གང་ལའང་ཐོགས་རྡུགས་་་་་
མེད་པར་ཟང་ཐལ་དུ་འགྲོ་བ། ལས་ལས་གྲུབ་པའི་རྫུ་འཕྲུལ་གྱིས་གང་བསམ་པར་་་་
ཡུད་ཀྱིས་འགྲོ་འོང་བྱེད་པ། ཟག་བཅས་ཀྱི་མངོན་ཤེས་ཅུང་ཟད་དང་བཅས་པའི་ཡིད་
ལུས་དེ་ལྟ་བུ་ཞིག་གྲུབ་འོང་ལ། དེའི་ཚེ་ཐོག་མར་ཤི་བ་མི་ཤེས་པར་སྔར་གང་བྱེད་་་་་
པའི་ནོར་གྱི་བདག་རྐྱེན། ཉེ་དུ་ལ་བཀོད་པ་སོགས་བྱེད་པའི་སྣང་བ་འབྱུང་། ད་་་་་
ལྟར་བྱས་པའི་ཚེ་རང་གི་ཟས་སྐལ་གཅོད་པ་དང༌། སྡོད་ས་མི་འཇོག་ཅིང་གཉེན་་་་་
རྣམས་ལ་ཕར་ཇི་ཙམ་སྨྲས་ཀྱང་ལན་མི་སྟེར་བའི་ཁར་ངུ་འབོད་བྱེད་པ་སོགས་མཐོང་་་
ནས༑ ཨ་ཁ། ད་ང་ཤི་འདུག་སྙམ་དུ་སྡུག་བསྔལ་བསམ་གྱིས་མི་ཁྱབ་པ་འབྱུང་།
377

ཤེས་པ་ཆོ་ལངས་ཀྱིས་མགོན་མེད་སྐྱབས་མེད་དུ་སོང་། ལུས་ལ་གནས་པ་རྩ་མེད་་་་་
པས༑ གཡོ་བ་རླུང་ཁ་རྒྱལ་ཏེ་རྣམ་ཤེས་བྱ་སྤུ་རླུང་གིས་ཁྱེར་བ་ལྟར་གང་འགྲོ་འདིར་་་
འགྲོ་ཆ་མེད། ཁམས་དཀར་དམར་མེད་པས་ཉིན་ནུབ་ཀྱི་སྣང་བ་མེད་མོད། ལས་་་
ལས་གྲུབ་པའི་འོད་ནམ་ལངས་ཀའི་སྐྱ་འོད་ཙམ་གྱི་མུན་པ་ཞིག་གི་ཁྲོད་ན་གནས། །
གྲོགས༑ རྟེན། ཟས། སྤྱོད་ལམ་རྣམས་ལ་ངེས་པ་མེད་པས། རེས་ག་་་་
འབྱུང་བའི་སྡུག་བསྔལ་ནི། ས་རླུང་ལོག་པ་ལ་བརྟེན་ནས་ས་གཞི་ཐམས་ཅད་གྲུམ་པ་་
ཙམ་གྱི་སྒྲས་ཀླད་པ་འགེམ་པ་ལྟ་བུ་དང་། མེ་རླུང་ལོག་པས་སྣང་བ་ཐམས་ཅད་མེ་་་
འཚིག་པ་ལྟ་བུའི་འུར་སྒྲ་དང་ཚེག་སྒྲ། ཆུ་རླུང་ལོག་པས་སྣང་བ་ཐམས་ཅད་ཆུས་ཁྱེར་་
བ་ལྟ་བུའི་སྒྲ། རླུང་གི་རླུང་ལོག་པས་སྟོང་གསུམ་ཐམས་ཅད་རླུང་གིས་ཁྱེར་བ་ལྟ་བུ་་་
སྟེ་འཇིགས་པའི་སྒྲ་བཞི་དང་། དུག་གསུམ་གྱི་རང་གཟུགས་དོང་གཏིང་རིང་བལྟར་མི་
མངོན་པར་དཀར་དམར་ནག་པ་གསུམ་གཞིབས་པའི་བར་གྲི་ལྟག་ལྟར་སྲབ་པའི་ཁར་་་་
བདག་ཉིད་འདུག་པའི་ཚེ། དོང་ནང་དུ་ལྷུང་གིས་དོགས་ནས་ཅི་དྲག་གང་དྲག་གི་སྡུག་
བསྔལ་འབྱུང་བ་ཡ་ངའི་གཡང་ས་གསུམ་སོགས། སྡུག་བསྔལ་འདི་མྱོང་དང་འདི་་་་་
མྱོང་མེད་པ་འབྱུང་། གཉེན་རྣམས་ཀྱིས་གོས་བསྒྱུར་སྐྲ་འབལ་བས་མུན་རུམ་འཐིབས།
ངུས་པས་སེར་དྲག་དང་ཁྲག་གི་ཆར་པ་སོགས་སྡུག་བསྔལ་དུ་མའི་སྣོན་ཁ་བྱེད་ཅིང་། །
མྱ་ངན་གྱི་གྲིབ་ཀྱིས་སྐྱེ་བ་ལེན་པའི་མངལ་སྒོ་འགགས་ནས་ལོ་དུ་མར་བར་དོར་་་་་
s• ས
འཁྱམས་པ་རྒྱལ་པོའི་བུའི་གཏམ་རྒྱུད་ལས་གསུངས། དེས་མཚོན་སྤྱིར་བར་དོ་ལ་ཚེ་་
ཚད་ངེས་པ་མེད་ནའང་སེམས་ཅན་སྤྱི་ཙམ་པའི་དབང་དུ་བྱས་ན་ཞག་ཞེ་དགུར་བར་དོར་
གནས་པར་བཤད་པའི་ཞག་བདུན་བདུན་ལ་འཆི་ཆུང་ཐེབས་རེ་རེ་བྱེད་པས་བདུན་་་་་
ཚིགས་ཆེད་དུ་བསྔགས་པ་དང་། ཞེ་དགུ་ཚང་མར་དབང་བསྐུར་བྱེད་ན། ཞག་་་་་
བདུན་ནས་སྟ་གོན་སྐྱོར་དགོས་པའི་རྒྱུ་མཚན། སྔར་སྟ་གོན་བྱས་པའི་ལུས་རྟེན་ད་་་་་
འཕོས་པའི་དབང་དུ་བྱས་པ་ཡིན་གསུངས། ཚེ་ཚད་ཞག་ཞེ་དགུའི་དབང་དུ་བྱས་ན་་་་
ཕྱེད་སྔ་མ་ཞག་ཕྱེད་དང་ཉེར་ལྔའི་བར་སྔ་མའི་བག་ཆགས་ཀྱིས་ལུས་ད་ལྟའི་དབང་དུ་
378

འཆར་ལ། དེ་ཕན་ཆད་རྣམ་སྨིན་དང་འབྲེལ་བའི་ལུས་གང་དུ་སྐྱེ་འགྱུར་གྱི་ལུས་རྟེན་་་་
གྱི་རྣམ་པ། དུད་འགྲོར་སྐྱེ་ན་རྭ་དང་རྔ་མ་སོགས་ཡོད་པ་སྤུ་ཞོལ་ལེ་བའི་རྣམ་པ་ཅན་་་
དུ་འཆར་བ་ལྟ་བུ་འབྱུང་ལ། དེ་བཞིན་དུ་བསྣམ་བྱ་འོད་ལྔའི་སྣང་བ་འཆར་བ་ལས།
དེའང་ཕལ་ཆེར་དུ་རྣམ་བྱ་འོད་ལྔ་ཅེས་འབྱུང་བ་ནི། ཡི་གེ་མ་དག་པ་སྟེ་གོ་བ་མེད་ལ།
བསྣམ་བྱ་ཞེས་པའི་དོན། བར་དོ་དེ་ཡིད་ལུས་དྲི་ཟ་བའི་དོན་གྱིས། དེས་བསྣམ་་་་་
པར་བྱ་རྒྱུ་བ་ལྟ་བུའི་དོན་ཡིན་ཞིང་། འདོད་ཡོན་ལྔའི་རང་གཟུགས་ཡིན་པར་བཤད་་་་
གསུངས༑ ཁ་དོག་ནི་དམྱལ་བའི་ནག་པོ། དུད་འགྲོའི་སྔོན་པོ། ཡི་དྭགས་ཀྱི་་་་་
དམར་པོ། ལྷ་མིན་གྱི་ལྗང་གུ། མིའི་སྣ་ཚོགས། ལྷར་སྐྱེ་པའི་འོད་དཀར་པོ་་་་
རྣམས་འཇའ་ཚོན་ཤར་བ་ལྟ་བུར་ཁྲ་ལམ་གྱིས་འཆར། གཞུང་བཤད་ལ་ལར་དམྱལ་་་
བའི་དཀར་པོར་བཤད་པ་སྦས་པ་ཡིན་གསུངས། དེ་ལྟར་ཤར་བའི་ཚེ་ལས་བསགས་་་
པ་གང་ཆེའི་སྐྱེ་གནས་སུ་འགྲོ་བའི་ཚེ། འོད་ནག་པོ་ལ་སེམས་ཟིན་ན་རང་གི་ལུས་་་་་
ཀྱང་སྡོང་དུམ་མེས་འཚིག་པ་ལྟ་བུ་ནག་ལིང་ངེ་བ་དེ་མགོ་ཐུར་ལ་བསྟན་ནས་ནག་ནར་་་་
ནར་འགྲོ་བའི་སྣང་བ་འཆར་ལ། དེ་ནས་རིམ་གྱིས་དམྱལ་བར་ཉིང་མཚམས་སྦྱོར་་་
ཡིན་ཞིང་། དེས་མཚོན་ནས་འོད་སེར་པོ་ལ་སེམས་ཟིན་ན། སྐྱེ་གནས་དེ་སྣོད་རུལ་
བའམ་རྩྭའི་སྤྱིལ་བུ་ལྟ་བུར་སྣང་བ་ཡི་དྭགས། འོད་སྔོན་པོ་ལ་སེམས་ཟིན་ན་ས་ཕུག་་་་
གམ་ཁང་རུལ་དུ་འཇུག་པའི་སྣང་བ་ཤར་ན་དུད་འགྲོ། འོད་ལྗང་གུ་དང་ནགས་ཚལ་
དུ་འཇུག་པའི་སྣང་བ་ཤར་ན་ལྷ་མ་ཡིན། འོད་དཀར་པོ་དང་རིན་པོ་ཆེའི་ཁང་པར་་་་་
འཇུག་པའི་སྣང་བ་ཤར་ན་ལྷ། འོད་ཁ་དོག་སྣ་ཚོགས་ལ་སེམས་ཟིན་ཅིང་ལྷ་ཁང་ད་་་་
འཇུག་པར་སྣང་ན་མི། དེའང་སེང་གེ་ཕོ་མོ་འཁྲིག་ཅིང་དེས་བརྒྱན་པའི་མཚོ་ནི་འཛམ་
གླིང་༑ གླང་ཆེན། རྟ། རྨ་བྱ། ཤང་ཤང་གིས་བརྒྱན་པའི་མཚོ་དང་། དེ ་
དག་འཁྲིག་པར་མཐོང་ན་རིམ་བཞིན་གླིང་གཞན་གསུམ་དུ་སྐྱེ་བའི་ལྟས་ཡིན་ལ།
མདོར་ན་བར་དོའི་ཚེ་ཚད་ཀྱི་ཞག་ཕྱེད་ཕྱི་མ་གང་དུ་སྐྱེ་འགྱུར་གྱི་བར་སྲིད་དུ་གྲུབ་ཅིང་།
བསྣམ་བྱའི་འོད་ལ་ཟིན་ནས་འཆོས་པ་དཀའ་བས་བར་དོའི་དགེ་སྦྱོར་ཡང་ཞག་ཕྱེད་སྔ་་
379

མའི་ཁོངས་སུ་གང་སྟོབས་ཆེ་དང་། དགེ་རྩ་གནས་སྤོར་སོགས་ཤིན་ཏུ་མྱུར་བར་བྱས་་
ན༑ བར་དོའི་ཤེས་པ་འགྱུར་སླ་བས་ཕན་ཡོན་སྟོབས་ཆེ་བ་ཡིན་གསུངས། དེ་ལྟར་
འཇིགས་སྐྲག་ལ་སོགས་པའི་འཁྲུལ་སྣང་གང་བྱུང་ནའང་། ང་ཤི་ནས་བར་དོ་ན་ཡོད་་་་
པར་འདུག །སྣང་བ་འདི་ཐམས་ཅད་བར་དོའི་སྣང་བ་ཡིན། རྣམ་སྨིན་གདོས་་་་་
བཅས་ཀྱི་ལུས་ནི་བོར་ནས་མེད། ཡིད་ལུས་དངོས་མེད་འདི་ལ་གང་གིས་ཀྱང་བྱ་རྒྱུ་་་
མེད༑ གང་སྒྱུར་སྒྱུར་ཡིན་སྙམ་བྱས་པས་བླ་མ་དམ་པས་དཔལ་ཀྱེ་རྡོ་རྗེའི་དཀྱིལ་་་་་
འཁོར་དུ་དབང་བསྐུར་ཞིང་སྣང་བ་ཐམས་ཅད་ལྷར་ངོ་སྤྲད་པ་ཡིན་སྙམ་དུ་འཇིགས་སྐྲག་
དང་༑ ཆགས་སྡང་བསྣམ་བྱའི་འོད་སོགས་འཁྲུལ་སྣང་གང་ཤར་ཀྱང་། བླ་མའི་ངོ་
བོ་ཡི་དམ་གྱི་རྣམ་པ་ཀྱེ་རྡོ་རྗེར་ལམ་ལམ་གསལ་གདབ་ཅིང་། དེ་གའི་ངང་དུ་བཞག་་་་
པས༑ ཧེ་རུ་ཀ་སྤྲིན་གྱི་ཤུགས་ཅན་འཁོར་མཁའ་སྤྱོད་ཀྱི་དཔའ་བོ་དང་། རྣལ་་་་་
འབྱོར་མ་བསམ་གྱིས་མི་ཁྱབ་པས་བསྐོར་བ། དེར་བྱོན་ཏེ་སྔར་བླ་མས་བཏགས་པའི་
གསང་མཚན་ནས་འབོད་ཅིང་། ལུང་སྟོན་པར་འགྱུར་བས་དེ་ལ་མོས་གུས་བྱས་ཏེ་་་་
རང་སེམས་དང་བསྲེས་ནས་འཛིན་མེད་དུ་བཞག་པས། དུས་དེ་ཉིད་དུ་རྣལ་འབྱོར་པ་་
དེ་རིན་པོ་ཆེའི་ཁྲི་ལ་བཞག །འཇའ་འོད་ཀྱི་གུར་ཕུབ། མེ་ཏོག་གི་ཆར་ཕབ། །
རོལ་མོ་སྙན་པར་སྒྲོགས་བཞིན་པས་མཁའ་སྤྱོད་དུ་འཁྱེར་བར་འགྱུར་གསུངས། དེའི་
ཚེ་བདུད་ཁམ་པོ་ཆེས་ཡི་དམ་དུ་བརྫུས་ནས་བར་ཆད་བྱེད་པ་སྲིད་པས་ད་ལྟ་གས་་་་་
མཚན་གསང་དགོས་པའི་རྒྱུ་མཚན་དེ་ཡིན་ཅིང་། དེས་མཚོན་ནས་སྲོག་གཅོད་ཀྱི་ལྷ་་་
འདྲེ་དང་མོ་མ་རྨི་ལམ་མཁན་སོགས་ཀྱིས་བར་དོའི་ཡིད་ལུས་མཐོང་བ་མི་སྲིད་ཀྱང་། །
འབྱུང་པོ་འགའ་ཞིག་གིས་དེའི་རྣམ་པར་བརྫུས་ནས། ལས་རྒྱུ་འབྲས་མི་བདེན་པའི་་་་
ཡིད་ཆེས་བསྐྱེད་པ་སོགས་འབྱུང་ནའང་། དེ་དག་ལ་ཡིད་བརྟན་ཅིའང་མེད་ཅིང་། །
སྔོན་རམ་རྟ་ར་ཀླུ་གོང་ལ་བོན་པོས་དུར་ཤིད་བྱས་པའི་གཏམ་རྒྱུད་གསུངས་སོ།། །།
གལ་ཏེ་ཚེ་འདིར་སྦྱངས་པ་ཆུང་བས་བར་དོར་གྲོལ་བར་མ་ནུས་ན། མངལ་འདམ་པ་་་
སྟེ༑ སྐྱེ་གནས་ངན་པའི་སྣང་བ་དང་། བསྣམ་བྱའི་འདི་ཤར་བའི་ཚེ་དེ་དག་ལ་་་་་
380

སེམས་མ་ཆགས་ཤིང་ཞེན་པ་མེད་པར་བྱས། དག་པའི་ཞིང་བདེ་བ་ཅན་ལྟ་བུའམ།
ཆོས་ལྡན་གྱི་མའི་མངལ་ཡིད་ལ་བྱ་ཞིང་། འདུན་པ་དྲག་ཏུ་བྱས་ན་རྟེན་འབྲེལ་གྱི་བྱེད་
པས་སྐྱེ་གནས་ངན་པ་དེ་དག་དགག་ནུས་ཤིང་། མཁའ་འགྲོ་ཆོས་སྐྱོང་ཡེ་ཤེས་པ་འདི་
དག་ལ་གསོལ་བ་གདབ་ཅིང་། ཕྲིན་ལས་ཞུས་ནས་བློ་ལིང་གིས་བཀལ་ན། སྐྱེ་་་་
གནས་ངན་པ་ངེས་པར་བསྲུང་བ་ཡིན་ཏེ། ར་ཁ་བྲགས་པ་རྟའི་རོའི་ནང་འབུ་རུ་སྐྱེ་ལ་་
ཁད་པ་བྱུང་བ། ཀྵེ་ཏྲ་པ་ལས་བསྲུང་བ་བཞིན་ནོ་གསུངས། མདོར་ན་ཉིན་པར་སྐྱེ་་་
ཤི་བར་དོ་ལ་སྦྱོང་བ། མཚན་མོ་རྨི་ལམ་གྱི་སྐབས་སུ་དགེ་སྦྱོར་ལ་བརྟན་པ་ཐོབ་པ་་་
དང་༔ བར་དོའི་མན་ངག་འདི་རྣམས་ཁྱི་མ་སྨད་བདུན་གྱིས་བདས་ཀྱང་ཐོན་པ་ཞིག་་་་
ཡོད་ན་བདེ། གཞན་བཤད་ཡམ་ཙམ་མ་གཏོགས་ཇི་ལྟ་བ་མི་འབྱུང་ལ། རྨི་ལམ་་་
ལ་བརྟན་པ་མ་ཐོབ་ན་བར་དོའི་མན་ངག་ཤེས་ཀྱང་། འཇིགས་སྐྲག་སོགས་ཀྱིས་་་་་
གཡེང་ནས་མི་དྲན། ཅུང་ཟད་དྲན་ཀྱང་བརྟན་པ་ཐོབ་པ་མི་འབྱུང་བས། ད་ལྟ་སྐྱེ་་་
ཤི་དང་རྨི་ལམ་བར་དོའི་ཉམས་ལེན་ཁོ་ན་ལ་འབད་པ་གལ་ཆེ་བ་ཡིན་གསུངས།
མངྒལཾ༑། དགེའོ།། །།
381

༄༅། །གསུང་ངག་རིན་པོ་ཆེ་ལམ་
འབྲས་བུ་དང་བཅས་པའི་ཁྲིད་ཀྱི་ཟིན་བྲིས་
གསང་ཆེན་བསྟན་པ་རྒྱས་བྱེད་ཅེས་བྱ་བ་ལས།
ནང་བསྐྱེད་རིམ་གྱི་ཟིན་བྲིས་ཁའུ་བྲག་རྫོང་པའི་
བཞེད་པ་མ་ནོར་བ་བཞུགས་སོ།།
མཁྱེན་བརྩེའི་དབང་ཕྱུག
མས
383

དུས་གསུམ་སངས་རྒྱས་ཐམས་ཅད་ཀྱི་ངོ་བོ་རིགས་བརྒྱའི་ཁྱབ་བདག་ཧེ་རུ་ཀ་་་
ཆེན་པོ་བློ་གསལ་རྒྱ་མཚོ་གྲགས་པ་རྒྱལ་མཚན་དཔལ་བཟང་པོ་སྐུ་དྲིན་མཚུངས་པ་མ་་་་
མཆིས་པའི་ཞལ་སྔ་ནས་ཀྱི་ཞབས་ཀྱི་པདྨོ་དྲི་མ་མེད་པ་ལ་ཕྱག་འཚལ་ཞིང་སྐྱབས་སུ་་་
མཆིའོ༑ །སྐུ་བཞི་རང་བཞིན་གྱིས་ལྷུན་གྲུབ་མྱུར་དུ་ཐོབ་པར་བྱིན་གྱིས་བརླབ་ཏུ་་་་
གསོལ༑ གཉིས་པ་ནང་བསྐྱེད་པའི་རིམ་པ་ལ། བསྒོམ་བྱའི་དོན་ལ་ཐོས་བསམ་་་་་
གྱིས་སྒྲོ་འདོགས་གཅོད་པ་དང་། དཔྱད་དོན་ཉམས་སུ་ལེན་པ་སེམས་འཛིན་གྱི་བྱ་བ་་
གཉིས༑ ཕྱི་མ་ལ་འཇུག་གནས་ལྡང་གསུམ་གྱི་དང་པོ་ནིས :
 ། སྐྱབས་འགྲོ་ནས་སྐྱེ་་་་
མཆེད་སྐུ་གསུང་ཐུགས་བྱིན་གྱིས་བརླབས་པའི་བར་སྔར་བཞིན་ལས། ཡེ་ཤེས་པ་་་་
གཙོ་བོའི་སྐུ་ལུས་ལ་ལུས་དཀྱིལ་རྟེན་དང་བརྟེན་པར་བཅས་པ་མེ་ལོང་ལ་གཟུགས་་་་་
བརྙན་ཤར་བ་ལྟར་བཞུགས་པར་སྤྱན་དྲངས་ལ་མཆོད་བསྟོད་བྱས། བསྟིམ་པའི་རྐྱེན་
གྱིས༑ རང་གི་ལུས་རྟེན་དང་བརྟེན་པར་བཅས་པའི་དཀྱིལ་འཁོར་དུ་རང་བཞིན་གྱིས་
བཞུགས་པ་དེ། ལྷ་ཁང་མུན་པ་ཅན་དུ་སྒྲོན་མེ་བཏེག་པ་ལྟར། ཅིག་ཆར་དུ་ལམ་་་་་
གྱིས་གསལ་བར་བྱས་པ་རིམ་བཞིན་གསལ་འདེབས་པར་བྱེད། དེའང་སྤྱི་བོ་སྣ་་་་
ཚོགས་རྡོ་རྗེ་སོགས་སྦྱང་གཞི་གང་དུ་ཡོད་པ་དེ་དང་དེར་བསྒོམ་པ་ཡིན་ཞིང་། ཕོ་བྲང་
ལྔའི་གཙོ་བོ་གྲུབ་ཆེན་ཛེ་ཏཱ་རིའི་ཕྱག་རྒྱ་བཞི་པའི་སྒྲུབ་ཐབས་དང་གཞུང་བཤད་སྲས་་་་་
དོན་མ་ནས་བཤད་པ་ལྟར་ཧེ་རུ་ཀ་ཞལ་གཅིག་ཕྱག་གཉིས། ཞབས་གཡས་བརྐྱངས་་་
པའི་བརླ་ལ་གཡོན་གྱི་སོར་མོ་གཏད་པའི་ཕྱེད་ཀྲུང་། དབུ་སྐྲ་རྒྱན་སོགས་ཕྱིའི་ཧེ་རུ་་་
rས་
ཀ་ཇི་ལྟ་བ་བཞིན་བསྒོམ། སྤྲོ་ན་ཞལ་བརྒྱད་ཕྱག་བཅུ་དྲུག་པ། གཡས་བརྒྱད་་་་་
རིགས་ལྔ་སོ་སོའི་ཕྱག་མཚན་དང་། གཡོན་དེས་ཡུ་བ་བྱས་པའི་དྲིལ་བུ་འཛིན་པར་་་་་
བསྒོམ་པས་རུང་གསུངས། དབང་ལྷ་ཡང་རེ་རེ་ལ་གདན་གསུམ་ཚང་བ་རེ་རེ་བསྒོམ་་་་
ན་ལེགས། མ་ལྕོགས་ན་དབང་ལྷ་གཅིག་ལས། ལས་ཀྱི་རྡོ་རྗེ་ལྷ་གྲངས་དང་་་་
མཉམ་པ་སྤྲོས་ནས་དབང་བསྐུར་བར་བསམས་ཀྱང་རུང་། དམིགས་པས་ལྕོགས་ན།
ཕྱིའི་ཧེ་རུ་ཀ་ལྷ་དགུ། ལུས་དཀྱིལ་གྱི་ལྷ་བརྒྱ་ལྔ་བཅུ་རྩ་བདུན་མགྲོན་ཐབས་དང་་་་
385

བཅས་པས་བླང་། བསྡུ་ནའང་ཕྱིའི་ཧེ་རུ་ཀ་ཕོ་བྲང་ལྔའི་གཙོ་བོ་དང་བཅས་པས་ངེས་
པར་ལེན་འཁོར་གྱི་ལྷ་མོས་ལེན་པར་རྗེ་བཙུན་ཆེན་པོ་ལས་ལམ་འབྲས་ཚར་བཅོ་བརྒྱད་གསན་་་་་
པའི་དཔྱིལ་སྒོམ་གྱི་གཞུང་བཤད་ལས་བཤད། དགོས་ཤིང་། སྤྲོ་ན་སྣང་སྲིད་ཐམས་ཅད་
ལྷར་གསལ་བས་བླང་ན་ཆོག་གསུངས། དེའང་མདུན་གྱི་ནམ་མཁར་བེཟླུརྒྱའི་ལྷ་སྣམ་
ཉིས་བརྩེགས་ཀྱི་སྟེང་དུ་པདྨ་འདབ་བརྒྱད་ཀྱི་ལྟེ་བར་རྩ་བའི་བླ་མ་མི་བསྐྱོད་པའི་རྣམ་་་་
པར་བཞུགས་པའི་མདུན་དུ་རིན་པོ་ཆེའི་ཁྲི་དར་སྣ་ཚོགས་ཀྱིས་བཀབ་པའི་སྟེང་དུ་བུམ་
པ་དབུ་རྒྱན་སོགས་དབང་རྫས་རྣམས་དང་བཅས་པ། ཕྱོགས་བཞིར་རིགས་བཞི། །
མཚམས་བཞིར་ཡུམ་བཞི། ལྷ་སྣམ་དང་པོའི་ཕྱོགས་མཚམས་སུ་སེམས་དཔའ་བརྒྱད།
ཕྱི་མའི་མཚམས་བཞི་དང་ཤར་ནུབ་ཏུ་ལྷ་མོ་དྲུག ། ཕྱི་རོལ་གྱི་ཕྱོགས་མཚམས་སྟེང་་་་་
འོག་ཏུ་ཁྲོ་བོ་བཅུ་རང་འོད་ཀྱི་ཡུམ་དང་བཅས་པ་བསྒོམ། འདིར་གཞལ་ཡས་ཁང་་་
བསྒོམ་པ་གཙོ་ཆེ་གསུངས། མི་བསྐྱོད་པ་ཆུའི་དབང་གི་ཚེ་སྲ་བྷཱ་ཝས་བདག་ཉིད་ལུས་
དཀྱིལ་གྱི་དཀྱིལ་འཁོར་དང་བཅས་པ་དང་། དབང་རྫས་རྣམ་རྒྱལ་བུམ་པའི་ཆུ་་་་་
དམིགས་ཏེ་སྟོང་པར་གྱུར། སྟོང་པའི་ངང་ལས་པཾ་ལས་པདྨ་དང་རཾ་ལས་ཉི་མའི་སྟེང་་་
དུ་ཧཱུྃ་ལས་སྣ་ཚོགས་རྡོ་རྗེ་སྔོན་པོ་ཧཱུྃ་གིས་མཚན་པ་དེ་ལས་འོད་ཟེར་འཕྲོས་འདུས་་་་་
ཡོངས་སུ་གྱུར་པ་ལས། བདག་ཉིད་ལུས་ཀྱི་དཀྱིལ་འཁོར་དང་བཅས་པ་དང༌།
དབང་རྫས་མི་བསྐྱོད་པ་ཞེས་སོགས་དཀྱུས་བཞིན་ཏེ་མདོར་ན་རིག་པའི་དབང་ལྔ།
རྡོ་རྗེ་སློབ་དཔོན་དང་བཅས་པའི་བར་དུ་ལུས་དཀྱིལ་རྣམས་རིགས་ལྔ་རྡོ་རྗེ་སེམས་་་་་
དཔའ༑ རྡོ་རྗེ་འཆང་རྣམས་སུ་རིམ་བཞིན་བསྐྱེད་ནས་དབང་ལེན་པ་ལམ་དུས་ཀྱི་་་་་
ཟབ་གནད་ཤིན་ཏུ་གཅེས་པ་ཡིན་གསུངས། རྣམ་སྣང་རྡོར་སེམས་གཉིས་ལ་ཟླ་་་་
གདན་བྱེད་པ་དགྲ་ནག་སོགས་ཀྱི་བཞེད་པ་ཡིན་མོད། གཞུང་བཤད་རྣམས་སུ་་་་་
གདན་བཤད་པས་དེ་བཞིན་དུ་བྱ་ཞིང་། རྡོ་རྗེ་འཆང་སྔོན་པོ་བྱེད་པ་འཕགས་པ་རིན་་་
པོ་ཆེའི་བཞེད་པ་ཡིན་ནའང་། འདིར་རྒྱུ་ལམ་གཉིས་ཀ་ལ་རྒྱུ་རྡོ་རྗེ་འཆང་ཡིན་པས་་་་
དཀར་པོ་བྱ། དེ་ལྟར་དབང་བཞི་དཀྱུས་བཞིན་རིགས་བདག་གིས་དབུ་བརྒྱན་པ་་་་

བར་བླངས་རྗེས་མདུན་གྱི་དབང་ལྷ་རང་ལ་བསྟིམ། ཡན་ལག་བཞི་པ་ལྟར་ན་སྐབས་་
འདིར་རམ། དྲུག་པ་ལྟར་ན་བསྟོད་པ་རིན་ཆེན་འབྱུང་ལྡན་གྱི་ཡན་ལག་ཡན་གྲུ་་་་
པར་བྱའོ། །གཉིས་པ་ནི། རྗེ་ས་པཎ་གྱི་བརྡ་དོན་གསལ་བའི་ཁྲིད་ཀྱི་དཀར་ཆག་་་་
ཏུ༑ རྒྱས་པ་ལ་ཐུན་བདུན། འབྲིང་པོ་བརྟེན་པ་ཐུགས་རྡོ་རྗེ། ཕོ་བྲང་བར་མ་་་་་
གསུམ༑ ཕོ་བྲང་ཐ་མ་དང་མགྲོན་ཐབས་ཏེ་ལྔ། བསྡུས་པ་གོང་དང་འདྲ་བ་ལས།
བར་པ་གསུམ་གཅིག་ཏུ་བྱས་པའི་གསུམ་སྟེ། དེ་ཙམ་ཞིག་གསུངས་ཀྱང་འདིར་རྒྱས་་་
པའི་དབང་དུ་བྱས་ན། ཕྱི་བསྐྱེད་རིམ་གྱི་སེམས་འཛིན་གྲུབ་པའི་རྗེས་སུ། ང་རྒྱལ་་་
ལ་སེམས་གཟུང་བ་ནི། བདག་གི་ལུས་རྩ། རྩ་ཡི་གེ །ཁམས་བདུད་རྩི། སྙིང་
པོ་ཡེ་ཤེས་རླུང་སྟེ། དཀྱིལ་འཁོར་བཞི་ནི་ཐ་མལ་གྱི་རྣམ་པ་འདི་ལྟ་བུ་མ་ཡིན་གྱི། །
འབྲས་དུས་བཅུ་གསུམ་རྡོ་རྗེ་འཛིན་པའི་སས་བསྡུས་པའི་སྐུ་བཞི་རང་བཞིན་གྱིས་ལྷུན་་་་
གྲུབ་དངོས་ཡིན་སྙམ་དུ་ང་རྒྱལ་བྱས། དེ་ཀའི་ངང་དུ་འཛིན་པ་མ་ཞུགས་པར་ཆད་དེ་་
འཇོག ་རྣམ་པ་སྤྱི་ལ་སེམས་གཟུང་བ་ནི་དེ་ལྟ་བུའི་རྣམ་འཕྲུལ་གདངས་འགག་མེད་་་་
དུ་ཤར་བའི་ལྷ་བརྒྱ་ལྔ་བཅུ་རྩ་བདུན་མགྲོན་ཐབས་ཀྱི་ལྷ་ཉི་ཤུ་རྩ་གཉིས་དང་བཅས་པ་
འདི་རྣམས་འབྲས་དུས་བཅུ་གསུམ་རྡོ་རྗེ་འཛིན་པའི་ས་ལ་བཞུགས་པའི་ལྷ་དེ་དང་དེ་་་་
དངོས་ཡིན་སྙམ་དུ་སེམས་འཛིན་པར་བྱེད། རྣམ་པ་སོ་སོ་ལ་སེམས་གཟུང་བའི་དང་་་
པོ་རྟེན་ལ་སེམས་གཟུང་བ་ནི། ཐོག་མར་ཐུགས་རྡོ་རྗེ་མི་བསྐྱོད་པའི་ཐུགས་ཀར་ཧཱུྃ་་་་
སྔོན་པོ་འོད་ཀྱི་རང་བཞིན་ཉི་མ་བྱེ་བའི་གཟི་མདངས་དང་ལྡན་པ་སྤུས་བྲིས་པ་ཙམ་ཞིག་
ལ་སེམས་ཞུགས་པ་བཞིན་དུ་ཆེར་ཏེ་གཏད། དེ་ལས་རང་སེམས་ཀྱི་ངོ་བོ་འོད་སྔོན་པོ་
ཞིག་སྤོས་རེངས་ཀྱི་དུ་བ་བཞིན་སྔོ་བུན་བུན་གྱེན་དུ་སོང་། སྤྱི་བོར་སླེབས་པས་མུན་་་་
ཁུང་དུ་སྒྲོན་མེ་བཏེག་པ་ལྟར་སྤྱི་བོ་སྣ་ཚོགས་རྡོ་རྗེར་གནས་པ་དེ་གསལ་བར་བྱས།
དེའང་རང་གི་སྤྱི་བོའི་ཤ་ཁྲག་རུས་པ་ཆུ་སེར་ཐམས་ཅད་རྒྱུར་བྱས་པ་ལས་བྱུང་བའི་་་་
ཚོགས་རྡོ་རྗེ་ཤར་དཀར། ལྷོ་སེར། ནུབ་དམར། བྱང་ལྗང་། ལྟེ་བ་མཐིང་ག་་་
འོད་ཀྱི་རང་བཞིན་དྭངས་གསལ་རྙོག་མེད་དུ་ལམ་མེ་གནས་པ་ལ་སེམས་འཛིན།
387

ཡང་འོད་ཟེར་དེ་རང་སེམས་དང་མཉམ་དུ་ཐུར་དུ་འཁྱུག་གིས་སོང་། རྐང་མཐིལ་དུ་་་
སླེབས༑ རྐང་མཐིལ་གྱི་ཤ་ཁྲག་ཆུ་སེར་རུས་པ་ཐམས་ཅད་རྒྱུར་བྱས་པ་ལས་བྱུང་་་་་
བའི་རྡོ་རྗེའི་ས་གཞི་ནས་ཐང་བརྡལ་བ་ལྟ་བུ། ཁ་དོག་སྔོན་པོ་འོད་ཀྱི་རང་བཞིན་་་་་
སེམས་འཛིན། དེས་མཚོན་ནས་འོད་དེས་གང་སླེབས་པར། ཉི་མ་ཤར་བ་བཞིན་་་་་
གསལ་བར་བྱས་པར་བསམ། རང་གི་རྩིབས་རིང་རྩིབས་ཐུང་རྣམས་རྒྱུར་བྱས་པ་་་་
ལས་བྱུང་བའི་གནས་དེ་དང་དེར་རྡོ་རྗེ་སྔོན་པོ་ཕྲེད་ལ་སོང་བའི་དྲ་བ་གྱེན་དུ་ལངས་པའི་་
རྭ་བ་ལ་སེམས་འཛིན། སྤྱི་གཙུག་ནས་རྐང་མཐིལ་གྱི་བར་གྱི་པགས་པ་རྒྱུར་བྱས་པ་་་
ལས་བྱུང་བའི། ཕྱི་བཅོམ་ལྡན་འདས་ཀྱི་སྐུ་ལུས་འོད་ཀྱི་རང་བཞིན་མཚན་དཔེ་་་་
རྫོགས་པ་དེའི་སྣང་བ་མ་འགགས་པ་ལ། ནང་དུ་མེ་ལོང་ལ་གཟུགས་བརྙན་ཤར་བ་
ལྟར༑ རྡོ་རྗེ་སྔོན་པོ་ནས་འབྲས་ཙམ་གྱིས་གོ་མཚམས་མེད་པར་གཏམས་པའི་རྡོ་རྗེའི་་
གུར་དང་བླ་བྲེ། བ་སྤུ་ཐམས་ཅད་རྒྱུར་བྱས་པ་ལས་བྱུང་བའི་ཡེ་ཤེས་ཀྱི་སྣང་བ་ལས་་
གྲུབ་པའི་མདའ་སྟོང་དང་སྒྲོ་ལ་སོགས་པ་མཚན་ཉིད་ཚང་བ་རྡོ་རྗེ་ཕྱེད་པའི་མདེའུ་ཅན།
ལྟོང་ནང་དུ་བསྟན། མདེའུ་ཕྱིར་བསྟན་ནས་ཟིང་ངེ་གནས་པའི་མདའི་དྲྭ་བ། ཕྱག་་་
ཞབས་ལྷག་མ་རྣམས་ནི་སྒྲོ་བཏགས་ཡིན་པས་སྦྱང་གཞི་མེད་པའི་ཕྱིར་བསྒོམ་མི་དགོས།
རྩ་བའི་ཕྱག་ཞབས་ཀྱི་སེན་མོ་རྣམས་ཕྱི་བཅོམ་ལྡན་འདས་ཀྱི་སེན་མོ་ཟངས་མདོག་འོད་་
ཀྱི་རང་བཞིན་དེའི་ནང་དུ་རང་གི་སེན་མོ་རྣམས་རྒྱུར་བྱས་པ་ལས་བྱུང་བའི་ཡེ་ཤེས་་་་
མེ་འབར་བཞིན་པ་མེ་ལོང་ལ་གཟུགས་བརྙན་ཤར་བ་ལྟ་བུ་ལ་སེམས་འཛིན་པར་བྱེད། །
དབུ་སྐྲ་འདིར་དངོས་སུ་མ་གསུངས་པས་བཏང་སྙོམས་སུ་བཞག་ཀྱང་ཆོག །བསྒོམ་ན་
བདེ་མཆོག་ནས་མེ་རིར་བཤད་པས་དེ་བཞིན་བསྒོམ་གསུངས། ཡང་ཧཱུྃ་ལས་འོད་་་་་
སྔོན་པོ་ཉི་མ་ཤར་བ་ལྟ་བུ་བུན་གྱིས་འཕྲོས། རྐང་པའི་རྒྱ་ཚིགས་ཀྱི་མཚམས་ན་རྐང་་་
པ་འདེགས་མགྱོགས་བྱེད་པའི་རྟེན་དུ་གྱུར་པའི་རླུང་གནས་པ་དེ་རྒྱུར་བྱས་པ་ལས་བྱུང་་་་
བའི་རླུང་གི་དཀྱིལ་འཁོར་གཞུ་བདུངས་བ་ལྟར་ཆང་ཟུང་ལ་ཡཾ་དང་། མཆོག་མ་ལ་བ་་
དན་གྱིས་མཚན་པ་ལ་སེམས་འཛིན་པར་བྱེད། ཡང་འོད་དེ་སུམ་མདོར་སླེབས་པས་་་་
388

སུམ་མདོའི་ཤ་ཁྲག་ཆུ་སེར་ཐམས་ཅད་རྒྱུར་བྱས་པ་ལས་བྱུང་བའི་མེའི་དཀྱིལ་འཁོར་གྲུ་་
གསུམ་དམར་པོ་མེ་འབར་བཞིན་པ་རཾ་གྱིས་མཚན་པ་ལ་སེམས་འཛིན། དེ་ནས་ལྟོ་་་་
བའི་ཤ་ཁྲག་སོགས་རྒྱུར་བྱས་པ་ལས་བྱུང་བའི་ཆུའི་དཀྱིལ་འཁོར་ཟླུམ་པོ་དཀར་པོ་ཤེལ་
བུམ་ཆུས་གང་བ་ལྟ་བུ་བུམ་པ་ལ་ཨས་མཚན་པ་ལ་སེམས་བཟུང་། དེ་ནས་བྲང་གི་ཤ་
རུས་རྣམས་རྒྱུར་བྱས་པ་ལས་བྱུང་བའི་སའི་དཀྱིལ་འཁོར་གྲུ་བཞི་ཟུར་བཞིར་རྡོ་རྗེ་ཕྱེད་་
པ་དང་ལྟེ་བ་ལ་ལཾ་གྱིས་མཚན་པ་ལ་སེམས་འཛིན་ཞིང་། དེའི་སྡོད་ལུགས་ད་ལྟའི་་་་་
སྦྱང་གཞི་སོར་བཞག་གསུངས། དེ་ནས་སྒལ་ཚིགས་ཉེར་གཅིག་པོ་རེ་རེ་ནས་རྒྱུར་་་་་
བྱས་པ་ལས་བྱུང་བའི་ཡེ་ཤེས་ཀྱི་སྣང་བ་ལས་གྲུབ་པའི་རི་རབ་གྲུ་བཞི་བང་རིམ་དང་་་་
བཅས་པ་ཉེར་གཅིག་གཅིག་གི་ཐོག་ཏུ་གཅིག་བརྩེགས་པ་ལྟར་ཁྲིག་གིས་གནས་པ།
མགོ་བོའི་མུར་གོང་གཉིས། དེའི་ཐད་ཀྱི་ལྟག་རྩ་གཉིས་ཏེ་མདོར་ན་སྣ་ཚོགས་རྡོ་རྗེའི་་
རྭ་བར་བཞི་ནི་རི་རབ་ཀྱི་སྟོད་ཀྱི་ཆ་སྟེ་ལྕོག་གི་རྣམ་པ་ཁང་ཆུང་གྲུ་བཞི་རེ་རེའི་རྣམ་པ་
ཅན་ལ་སེམས་འཛིན་པར་བྱེད། ཡང་འོད་ཟེར་དེས་མཐིལ་བཞིར་སླེབས་པ་ན་ལུས་་་་
འདོམ་གང་གྲུ་བཞིར་ཡོད་པ་གཞལ་ཡས་ཁང་གྲུ་བཞི་མཚོན་བྱེད། ལག་མཐིལ་་་་་
གཉིས་ཀྱི་ཤ་རུས་སོགས་རྒྱུར་བྱས་པ་ལས་བྱུང་བའི། རྩིག་པའི་གྲུ་ཁུག་ནང་ནས་་་་་
རིམ་བཞིན་ནག་པོ། ལྗང་གུ །དམར་པོ། སེར་པོ། དཀར་པོའི་རྣམ་པ་ཅན་རེ་
རེ་དང་། རྐང་མཐིལ་རྡོ་རྗེའི་ས་གཞི་ལ་མེ་ལོང་ལ་གཟུགས་བརྙན་ཤར་བ་ལྟར་་་་་
དོག་ལྔ་ལྡན་གྱི་གྲུ་ཁུག་རེ་རེ་བསྒོམ་པར་བྱེད། སྙིང་ག་ནས་འབྱུང་བ་བཞིའི་རླུང་རྒྱུ་་་
བའི་རྩ་བཞི་རྒྱུར་བྱས་པ་ལས་བྱུང་བའི་སྒོའི་རུ་བཞི་ཡ་ཐེམ་མ་ཐེམ་དང་བཅས་པའི་སྒོ་་་
གླེག་གཉིས་རལ་ཤག་གིས་ཕྱེ་བའི་རྣམ་པ་ཅན། ཤར་དུ་འཁོར་ལོ། ལྷོར་རིན་་་་་
ཆེན༑ ནུབ་ཏུ་པདྨ་། བྱང་སྣ་ཚོགས་རྡོ་རྗེས་མཚན་པ་ལ་སེམས་འཛིན་པར་བྱེད།
མིག་གི་ཤ་ཁྲག་ཚིལ་བུ་སོགས་རྒྱུར་བྱས་པ་ལས་བྱུང་བའི་རྩིག་པ་ལྔ་སྦྲག་ནར་ཙམ་་་་
རེ༑ ཕྱོགས་ཀྱི་རྩིག་པའི་དོད་ཡིན་གསུངས། སྣའི་ཀྲུང་ཀྲུང་དང་ཤ་ཁྲག་སོགས་་་་་
རྒྱུར་བྱས་པ་ལས་བྱུང་བའི་རིན་པོ་ཆེའི་ཕ་གུ་སེར་པོ། གདོང་ལ་རིན་པོ་ཆེའི་ཕྲ་ད་་་་་བཅོམ
389

མས་སྤྲས་པ། རང་གི་སོའི་རུས་པ་རྒྱུར་བྱས་པ་ལས་བྱུང་བའི་སོ་རེ་རེའང་སྲད་་་་་
དམར་པོ་ལ་བརྒྱུས་པའི་མུ་ཏིག་གི་དྲྭ་བ་དྲྭ་ཕྱེད་ཀྱི་རང་བཞིན། ལྕེ་དང་མཆུ་རྒྱུར་བྱས་
པ་ལས་བྱུང་བའི་བཅོམ་ལྡན་འདས་ཀྱི་མཆུ་དང་ལྗགས་བིམྤ་ལྟར་དམར་བ་དེའི་ནང་་་་་་
ནས་ཆེར་དམར་བའི་འདོད་སྣམ་ནར་ཙམ་རེ་ཡོད་པ། རྣ་བའི་ཀྲུང་ཀྲུང་སོགས་རྒྱུར་་་་
བྱས་པ་ལས་བྱུང་བའི་རིན་པོ་ཆེའི་རྟ་བབས་བང་རིམ་བཞི་ཀ་བ་བཞིས་བཏེག་པ་ཆོས་་་་
འཁོར་གདུགས་རི་དྭགས་སོགས་མཚན་ཉིད་ཚང་བ། ལག་པའི་བར་ལྷུ་གཉིས་འཁོར་
ལོས་མཚན་པའི་ཀ་བ་དཀར། ལག་ངར་རིན་པོ་ཆེས་མཚན་པའི་ཀ་བ་སེར། བརླ་་
རྐང་པདྨས་མཚན་པའི་ཀ་བ་དམར། ངར་གདོང་སྣ་ཚོགས་རྡོ་རྗེས་མཚན་པའི་ཀ་་་་
ལྗང་གུ་ལ་སེམས་འཛིན། འོད་ཚུར་འདུས་ཐུགས་ཀའི་ཧཱུཾ་ལ་ཐིམ་པར་བསམ།
བརྟེན་པ་ལྷ་ལ་སེམས་གཟུང་བ་ནི། ཡང་ཐུགས་རྡོ་རྗེ་མི་བསྐྱོད་པའི་ཐུགས་ཀར་ཧཱུྃ་་་་
སྔོན་པོ་འོད་ཀྱི་རང་བཞིན་སྤུས་བྲིས་པ་ཙམ་ལ་སེམས་གཟུང་། དེ་ལས་རང་སེམས་་་
ཀྱི་ངོ་བོ་འོད་སྔོན་པོ་གྱེན་དུ་སོང་། དབུ་གཙུག་ནས་ཐོན་པའི་འོད་ཀྱིས་རིགས་བདག་
རྡོ་རྗེ་སེམས་དཔར་གསལ་བར་བྱས་ཏེ། རྡོ་རྗེ་སེམས་དཔའ་ཡབ་ཡུམ་སྐུ་མདོག་་་་
དཀར་པོ་རྡོ་རྗེའི་སྐྱིལ་ཀྲུང་གིས་བཞུགས་པ་མིག་གིས་མི་ཟིན་པ་ཙམ་ལ་སེམས་གཟུང་།
དེ་ནས་དབུ་སྐྲ་དམར་པོ་གྱེན་དུ་བརྗེས་པ་སྤྱི་བོར་རུས་པའི་འཁོར་ལོ། ཐོད་སྐམ་ལྔའི་
དབུ་རྒྱན་རུས་ཕྲེང་གི་ཟ་ར་ཚགས་དང་བཅས་པ་ལ་སེམས་གཟུང་། དེ་ནས་ཞལ་རས།
ནས
སྙན་༑ སྙན་ཆ། མགུལ་རྒྱན། སྐུ་སྟོད་ཕྱག་གཉིས་རྡོ་རྗེ་དྲིལ་བུ་འཛིན་པས་ཡུམ་
ལ་འཁྱུད་པ། ཚངས་སྐུད་འོག་པགས་ཕྱག་ཞབས་ཀྱི་གདུ་བུ། ཞབས་གཡས་་་་་
བརྐྱངས་པའི་བརླ་ལ་གཡོན་གྱི་སོར་མོ་གཏད་པའི་ཕྱེད་ཀྲུང་རྣམས་རིམ་བཞིན་འོད་་་་
ཀྱིས་གར་སླེབས་པར་ཉི་མ་ཤར་བ་བཞིན་གསལ་བར་བྱས་པ་ལ་སེམས་འཛིན། ཡང་
ཐུགས་ཀའི་ཧཱུྃ་གི་འོད་ཀྱིས་ཡུམ་གྱི་དབུ་སྐྲ་ནས་རིམ་བཞིན་སེམས་འཛིན། ཡང་་་་་
ཐུགས་ཀའི་འོད་ཀྱིས་རྩ་འདབ་ཀྱི་མཱ་མ་ཀཱི་བརྒྱད་གཡས་གྲི་གུག་འཕྱར་བ། གཡོན་་་་
ཐོད་ཁྲག་ཐུགས་ཀ །ཞབས་གཡོན་བརྐྱངས་པའི་བརླ་ལ་གཡས་ཀྱི་སོར་མོ་གཏད་་་་་་
390

པའི་ཕྱེད་ཀྲུང་། རྒྱན་ཆ་ལུགས་སོགས་རྒྱས་པར་སེམས་འཛིན། དེ་ནས་ཐུགས་་་་་
ཀའི་ཧཱུཾ་ལས་འོད་སྔོན་པོ་ནམ་མཁའི་ཁམས་ཐམས་ཅད་གང་བ་འཕྲོས། སྣོད་བཅུད་་་་་
ཐམས་ཅད་ལ་ཕོག་པ་ཙམ་གྱིས་དེ་ཐམས་ཅད་མི་བསྐྱོད་པའི་རིགས་ཀྱི་གདན་གསུམ་་་་་
ཚང་བ་འབའ་ཞིག་ཏུ་གྱུར་པ་ལ་སེམས་བཟུང་བའི་མཐར་ཐམས་ཅད་འོད་སྔོན་པོ་བདེ་་་་
བ་ཆེན་པོའི་རང་བཞིན་དུ་ལྟེམ་གྱིས་ཞུ། སྔར་སྤྲོས་པའི་འོད་དང་ལྷན་ཅིག་ཏུ་ཚུར་་་་་
འདུས་ནང་གི་མི་བསྐྱོད་པ་གཙོ་འཁོར་ལ་ཐིམ་པར་བསམ་ཞིང་སེམས་གཟུང་། སྤྲོ་་་
བསྡུ་འདི་སྤྲོས་པ་ལ་མི་དགའ་ན་མ་བྱས་ཀྱང་ཆོག་གསུངས། ཡང་ཐུགས་རྡོ་རྗེ་་་་
ཐུགས་ཀའི་ཧཱུྃ་ལས་འོད་སྔོན་པོ་ཞིག་སྤོས་རེངས་ཀྱི་དུ་བ་ལྟར་སྔོ་བུན་གྱིས་གྱེན་དུ་སོང་།
མགྲིན་པའི་གསུང་རྡོ་རྗེའི་ཐུགས་ཀའི་ཨོ་ལ་ཐིམ། ཉི་མ་བྱེ་བའི་གཟི་འོད་དང་ལྡན་་་་་
པར་བསམ། དེ་ལས་འོད་དམར་པོ་གྱེན་དུ་ཐལ་གྱིས་སོང་། དབུ་གཙུག་ནས་ཐོན་
པའི་འོད་ཀྱིས་རིགས་བདག་གསལ་བཏབ་ནས་སྣང་བ་ཐམས་ཅད་འོད་དཔག་མེད་ཀྱི་་་
རིགས་ཀྱི་གདན་གསུམ་ཚང་བར་གྱུར། འོད་དུ་ཞུ། ཚུར་འདུས་ནང་གི་ལྷ་ལ་ཐིམ་་་་
པའི་བར་གོང་བཞིན། དེས་མཚོན་ནས་ཐུགས་རྡོ་རྗེའི་ཐུགས་ཀ་ནས་འོད་སྔོན་པོ་་་་
འཕྲོས༑ སྤྱི་བོའི་སྐུ་རྡོ་རྗེ་རྣམ་སྣང་གི་ཐུགས་ཀའི་ཧཱུྃ་ལ་ཐིམ། དེ་ལས་འོད་དཀར་་་་
པོ་འཕྲོས་པ་སོགས་འདྲ། ཡང་ཐུགས་རྡོ་རྗེའི་ཐུགས་ཀ་ནས་འོད་སྔོན་པོ་ཐུར་དུ་སོང་།
ལྟེ་བའི་ཡོན་ཏན་རིན་ཆེན་འབྱུང་ལྡན་གྱི་སྤྱི་བོ་ནས་ཞུགས། ཐུགས་ཀའི་ཨོཾ་ལ་ཐིམ།
དེ་ལས་འོད་ཟེར་སེར་པོ་འཕྲོས་པ་སོགས་འདྲ། ཡང་ཐུགས་རྡོ་རྗེའི་ཐུགས་ཀ་ནས་་་་་
འོད་སྔོན་པོ་འཕྲོས། གསང་གནས་ཀྱི་ཕྲིན་ལས་དོན་ཡོད་གྲུབ་པའི་དབུ་གཙུག་ནས་་་་
ཞུགས༔ ཐུགས་ཀའི་ཧཱ་ལ་ཐིམ། དེ་ལས་འོད་ལྗང་གུ་གྱེན་དུ་སོང་བའི་འོད་ཀྱིས་་་་
རིགས་བདག་གསལ་བར་བྱས་ནས། སྣང་བ་ཐམས་ཅད་དོན་ཡོད་གྲུབ་པའི་རིགས་་་་
ཀྱི་གདན་གསུམ་ཚང་བར་གྱུར། འོད་ཀྱི་རྣམ་པར་ཚུར་འདུས། ནང་གི་ལྷ་ལ་ཐིམ་
ནས་སེམས་འཛིན་པའི་བར་འདྲའོ། །ཡང་ཐུགས་རྡོ་རྗེའི་ཐུགས་ཀའི་འོད་ཀྱིས་མིག་་་་
ཏུ་སླེབས། དབང་པོའི་རྟེན་རྩ་མདུད་མཾ་གྱི་དབྱིབས་སུ་གནས་པ་གཏི་མུག་རྡོ་རྗེ་་་་་
391

དཀར་མོ་ཞལ་ཕྱིར་གཟིགས་པ་སོགས། ཡུལ་ཅན་གྱི་ལྷ་རྣམས་སྐུ་མདོག་ཕྱག་མཚན་་
དཀྱུས་བཞིན་ལས། ཕྲག་དོག་རྡོ་རྗེ་མ་དཔྲལ་བའི་གསེར་མདངས་ཀྱི་ཐད་ཀྱི་ན་་་་་
དང་༑ བདག་མེད་མ་སྙིང་ག་ཆོས་ཀྱི་འཁོར་ལོའི་སྟོད་ཙམ་དུ་གསལ་འདེབས།
ཡུལ་ཅན་གྱི་ལྷ་མོ་རྣམས་ནི་མིག་གཟུགས་ལ་འཇུག་པའི་རྐྱེན་བྱེད་པའི་རྒྱུ་བ་ཞེས་བྱ་་་་
བའི་རླུང་ལྷར་བཞེངས་པ་སྟེ། རྟེན་དཀྱིལ་འཁོར་བཞི་གང་རུང་རྒྱུར་མ་བྱས་ན་ལུས་་་་
དཀྱིལ་དུ་མི་འགྱུར་ལ། ཡུལ་གྱི་ལྷ་དེ་དག་ཞལ་ནང་དུ་གཟིགས་པ། ཡུལ་ཅན་གྱི་་་
ལྷ་དང་ཞལ་སྦྱོར་རེག་ལ་མ་འབྱར་བའི་ཚུལ་དུ་བསྒོམ་གསུངས། ཁྲོ་བོ་བཅུ་ནི་རང་་་་
འོད་ཀྱི་རིག་མ་དང་བཅས་པ། དེའང་ལག་པའི་མཁྲིག་མ་གཉིས། དཔུང་མ་་་་
གཉིས་ཏེ་སོག་པ་དང་བར་ལྷ་བསྒྲིགས་པའི་མཚམས་གཉིས། པུས་མོའི་སླ་ངའི་མགོ་་་
གཉིས༑ རྐང་མགོ་དང་རྒྱ་ཚིགས་གཉིས། དཔྲལ་བ་ནས་སོར་བཞི་བཅལ་བ་སྤྱི་བོ།
དེའི་སོར་མོ་གཉིས་ཡར་བཅད་སོར་གཉིས་མར་བཅད་པའི་བར་ན་སྤྱི་བོ་བདེ་ཆེན་གྱི་་་་
འཁོར་ལོ་ཡོད་པའི་སོར་གང་གི་སྟེང་དང་། གསང་བའི་རྩེ། ལྕེའི་རྩེ་རྣམས་སུ་་་་་
ཡི་གེ་ཧཱུྃ་རེ་རེ་གནས་པ་ཁྲོ་བོ་བཅུ་སྟེ། སྤྱི་བོ་གསང་བ་རྣམས་ལ་མདུན་གཟིགས།
གཞན་རྣམས་ཞལ་ནང་དུ་གཟིགས་པར་བསྒོམ། ཟློག་པ་བྱེད་པའི་ཚེ་དེ་དག་ཞལ་་་་་
ཕྱིར་གཟིགས་པར་བསྒོམ་པ་ཡིན་གསུངས། དེ་དག་ལ་རིགས་བདག་ནས་བཟུང་རིམ་
བཞིན་སེམས་འཛིན་པར་བྱེད་པ་ཡིན་གསུངས་སོ། །ཕ་བླ་མ་སྐུ་དྲིན་ཅན་དེའི་གསུང་་
གི་ཉིང་ཁུ་དེ་ཙམ་མོ། །མངྒལཾ།། ། །ས
392

༄༅། །གསུང་ངག་རིན་པོ་ཆེ་ལམ་
འབྲས་བུ་དང་བཅས་པའི་ཁྲིད་ཀྱི་ཟིན་བྲིས་
གསང་ཆེན་བསྟན་པ་རྒྱས་བྱེད་ཅེས་བྱ་བ་ལས།
བུམ་དབང་གི་རྨི་ལམ་མན་གྱི་ཟིན་བྲིས་ཁའུ་བྲག་
རྫོང་པའི་བཞེད་པ་མ་ནོར་བ་བཞུགས་སོ། །
ངག་དབང་བློ་བཟང་རྒྱ་མཚོས།
393

དུས་གསུམ་སངས་རྒྱས་ཐམས་ཅད་ཀྱི་ངོ་བོ་ཚར་ཆེན་ཆོས་ཀྱི་རྒྱལ་པོ་ཡབ་སྲས་་་
བརྒྱུད་པ་དང་བཅས་པ་རྣམས་ལ་ཕྱག་འཚལ་ཞིང་སྐྱབས་སུ་མཆིའོ། །བརྩེ་བ་ཆེན་་་་་
པོས་རྗེས་སུ་གཟུང་དུ་གསོལ། །བགྲང་ཡས་བསྐལ་པར་བསགས་པའི་བསོད་ནམས་
ཀྱིས་༑ །རྙེད་དཀའ་རྣལ་འབྱོར་དབང་ཕྱུག་བཞེད་པའི་བཅུད། །ཡང་སྙིང་གསང་་་་་
ཆེན་སློབ་བཤད་བདུད་རྩིའི་གཏེར། །འདི་འདྲ་འཐུང་བའི་ཤེས་ལྡན་སྐལ་བ་བཟང་། །
སྦྱང་གཞི་མ་དག་འཁྲུལ་པའི་འགྲོ་བ་ཀུན། །སྦྱོང་བྱེད་དབང་བཞིའི་ལམ་གྱི་བྱེད་པོ་་་་
ཡིས༑ ། སྦྱངས་འབྲས་སྐུ་བཞི་མངོན་པར་ལེགས་འགྲུབ་པ། །ཚེ་གཅིག་སངས་་་་་
རྒྱས་སྒྲུབ་པའི་ཐབས་ཀྱི་མཆོག །འདིར་སྣང་ཚེ་འདིའི་ཆོས་བརྒྱད་རྒྱབ་བོར་ནས། །
ལམ་མཆོག་སྙིང་པོར་ཉམས་སུ་ལེན་པ་ཡི། །བརྩོན་པའི་དཀའ་ཐུབ་བརྟེན་ན་ཚེ་འདི་་
ལ༑ །ཟུང་འཇུག་བདེ་ཆེན་གླིང་དེར་བགྲོད་པར་ངེས། །གསུང་ངག་རིན་པོ་ཆེ་ལམ་
འབྲས་བུ་དང་བཅས་པའི་ཁྲིད་ཡིག་ཁའུ་བྲག་རྫོང་པའི་བཞེད་པ་ཚར་ཆེན་རྡོ་རྗེ་འཆང་་་་
གི་གསུང་རྒྱུན་འཇམ་དབྱངས་མཁྱེན་བརྩེའི་དབང་ཕྱུག་གིས་ཟིན་བྲིས་སུ་མཛད་པ་ལ།
བུམ་དབང་གི་བར་དོའི་ཁྲིད་གྲུབ་མཚམས་ནས་འཕྲོར་ལུས་འདུག་པའི། རྨི་ལམ་གྱི་་
ཁྲིད་མན་ཆད་ཀྱི་ཟིན་བྲིས། འ་ཞྭའི་རྡོ་རྗེ་འཛིན་པ་ཆེན་པོ་འཇམ་མགོན་བསོད་་་་
ནམས་མཆོག་ལྡན་གྱི་གསུང་རྒྱུན་གསུང་ངག་སློབ་བཤད་ཀྱི་ཁྱད་ཆོས་རྣམས་ཀྱིས་་་་་
ལེགས་པར་བརྒྱན་ཏེ་འབྲི་བ་ལ། དྲུག་པ་རྨི་ལམ་ནི། རྡོ་རྗེ་ཐེག་པའི་ལམ་གྱི་་་་་
ཉམས་ལེན་གྱི་ཚོད་འཛིན་པ་ནི་རྨི་ལམ་ཡིན་ལ། དེ་ཇི་ལྟར་ཉམས་སུ་ལེན་པའི་ཚུལ་་་་
ལ་སྦྱོར་དངོས་གཉིས་ལས། དང་པོ་ནི། ལུས་ཧ་ཅང་དྲག་ཤུལ་དང་ངལ་དུབ་ཏུ་མ་
སོང་བར། ངག་གི་སྨྲ་བརྗོད་ཀྱང་བག་གིས་ཉུང་བར། ཡིད་ཀྱི་རྟོག་པ་རྒྱ་འབྱམས་་་་
སུ་རྒྱ་ཆེར་མི་སྤྲོ་བར། གཉིད་མཐུག་པོའི་རྒྱུ་ཟས་བཅུད་ཅན་དང་། གཡེར་བའི་རྒྱུ་
ཇ་གར་པོ་སོགས་སྤངས་ནས་སྤྱོད་ལམ་ཐམས་ཅད་འཇམ་ལ་ཆ་མཉམ་པར་བྱ་བ་དང་།
ཉི་ཕྱེད་ཡན་ལ་ཉིན་མོའི་སྣང་བ་གང་ཤར་ལ་རྨི་ལམ་གྱི་སྣང་བར་འདུག །ངས་་་་་
ལམ་འདི་ཅི་ནས་ཀྱང་འཛིན་ཐུབ་པ་ཞིག་བྱ་སྙམ་པ་དང་། ངག་ཏུའང་རྨི་ལམ་ཡིན་་་་་
395

ཞེས་པ་ཡང་ཡང་བརྗོད་ཅིང་འདུན་པ་དྲག་ཏུ་གཏང་། ཉིན་ཕྱེད་ཚུན་ནས་དྲག་དྲག་
ན་སད་འབྱམས་ཀྱི་རྒྱུ་བྱེད་པས། འདུན་པ་དང་བརྗོད་པ་གཉིས་ཀ་རིན་ཙམ་བྱ།
གཉིས་པ་ལ། གཟུང་བ། སྦྱང་བ། བསྒྱུར་བ། དེ་ཁོ་ན་ཉིད་ལ་བློ་གཞག་་་་་
དང་བཞི། དེ་དག་ལ་སྔོན་འགྲོ། དངོས་གཞི། རྗེས་གསུམ་ལས། དང་པོ་ནི།
སྲོད་ཐུན་གྱི་རྣལ་འབྱོར་བསྡུས་ནས། སངས་རྒྱས་ཆོས་ཚོགས་ལྟ་བུའི་སྐྱབས་སེམས་་་་
མདོར་བསྡུས་དང་། བདག །གནས། རྣལ་འབྱོར་བསྲུང་བའི་རིམ་པ་རྣམས་་་་་
སྔར་ལྟར་བྱ། སྤྲོ་ན་རྨི་ལམ་ཟིན་པར་བླ་མ་ལ་གསོལ་བ་འདེབས་པ་སོགས་བྱས། །
གཉིས་པ་ནི། གཞོགས་གཡས་པ་ཕབ་སྟེ་བདེ་བར་ཉལ་བའི་མགྲིན་པར་པདྨ་དམར་་་་
པོ་འདབ་མ་བཞི་པའི་འདབ་མ་ལ་མདུན་ནས་གཡས་སྐོར་གྱིས་ཨ་ནུ་ཏ་ར་ལྟེ་བར་ཨོ་་་
དང་བཅས་པ་གསལ་གདབ། ཁ་དོག་དཀར་དམར་ཡིད་ཡུལ་དུ་གང་འཆར་བར་བྱེད།
ཐོག་མར་མདུན་གྱི་ཨ་ལ་དམིགས་པ་གཏད་དེ། ཨ་འདིའང་རྨི་ལམ་གྱི་ཡི་གེ་ཡིན།
སྣང་བ་འདིའང་རྨི་ལམ་གྱི་སྣང་བ་ཡིན། རྨི་ལམ་གྱི་སྣང་བ་ལ་གང་སྦྱང་སྦྱང་དང་་་་
བསྒྱུར་བསྒྱུར་ཡིན། དེས་ན་རྨི་ལམ་ཅིས་ཀྱང་ཟིན་པར་བྱ་སྙམ་པར་བྱས་ནས་རྣམ་་་་་
རྟོག་གཞན་གྱིས་བར་མ་ཆོད་པའི་ངང་དུ་གཉིད་ཀྱིས་མཚམས་སྦྱར། དེ་འཕྲལ་གཉིད་
དུ་སོང་ནས་ཟིན་ན་དེས་ཁྱབ། ད་དུང་གཡེར་བའམ་རྟོག་པ་འཕྲོ་ན་གཡས་ཀྱི་ནུ་ནས་་
ཨོ་གྱི་བར་ལའང་རེ་རེ་ནས་རིམ་བཞིན་དུ་སེམས་གཟུང་། དེས་ཀྱང་མ་ཟིན་ན་སྨིན་་་་
མཚམས་སུ་ཐིག་ལེ་ནག་པོ་འོད་ཀྱི་རང་བཞིན་སྲན་མ་ཙམ་པ་རེག་ལ་མ་འབྱར་བའི་་་་་
ཚུལ་དུ་གཡོན་ཕྱོགས་སུ་འཁོར་བ་ཞིག་གསལ་འདེབས། དེའང་ལམ་གཞན་དུ་རྨི་
ལམ་གྱི་གེགས་བཞིར་གསུངས་ཀྱང་། འདིར་རྣལ་འབྱོར་དབང་ཕྱུག་གི་བཞེད་པས།
སད་འབྱམས་དང་འཁྲུལ་འབྱམས་གཉིས་ཡོད་པའི། དང་པོ་ནི། སྔར་གྱི་ཐིག་ལེ་་་
ནག་པོས་ཀྱང་སེལ། དེས་མ་སེལ་ན། ཐིག་ལེ་མཐའ་ནག་པ། དབུས་སྐྱ་སིང་ངེ་
བ་གཡོན་སྐོར་དུ་ཤུགས་དྲག་ཏུ་འཁོར་བ་ཞིག་བསམས་ལ་སེམས་གཏད་པས་སེལ། །
དེས་ཀྱང་མ་སེལ་ན། ཐིག་ལེ་ནག་རྐྱང་གཡོན་སྐོར་སྔར་ལྟར་ལས་འོད་ཟེར་ནག་པོ་་་
396

སོལ་བའི་ཕྱེ་ལྟ་བུ་ཐོབ་ཐིབ་བྱུང་ནས་རང་ལུས་ཐམས་ཅད་གཡོགས་པ་ལྟ་བུ་ལ་སེམས་་་
གཏད་པས་སད་འབྱམས་དེ་གྲོལ་འགྲོ་ནའང་། འདིས་ཧ་ཅང་ཤེས་པ་བྱིང་བ་སོགས་་་་
སུ་འགྱུར་བས་སྤོགས་ཆོག་ལྟ་བུ་སྟེ་ཡེ་མ་ཟིན་ན་མ་གཏོགས་མི་བྱེད་པར་བླ་མ་སྔ་མ་་་་་
རྣམས་གསུང་ངོ་། །འཁྲུལ་འབྱམས་སེལ་བ་ལ། བློ་འདས་ཀྱི་སྤྱོད་པ་ནི། ་་་་
མེད་པའི་དབེན་ཞིང་ཡངས་པའི་སར་ལུས་གཅེར་བུར་བྱས་ལ། རྒྱུག་མཆོངས་སོགས་
ལུས་ཀྱི་སྤྱོད་ལམ་མ་ངེས་པ་སྣ་ཚོགས་བྱ། ངག་གིས་ཀུ་ཅོ་ལ་སོགས་པ་བརྗོད་བྱ་་་་
ངེས་པ་སྣ་ཚོགས་དང་། རྨི་ལམ་ཡིན་ཞེས་མང་དུ་བརྗོད། ཡིད་ལ་རྨི་ལམ་གྱི་སྣང་་་་
བ་ཡིན་སྙམ་པ་རྩེ་གཅིག་ཏུ་བྱས་པས་སེལ། ཡང་ན་བྲག་ལ་ཆུ་འཐབ་ཀྱི་བྲག་རྩེ་དང་།
གད་གཡང་དང་། མཁར་མཐོན་པོའི་རྩེ་ལྟ་བུ་གཡང་ས་ཆོད་དེ་བའི་གནས་སུ་བསྡད་་་་
ལ༑ ཞེད་སྣང་དེ་ཁ་རྨི་ལམ་གྱི་སྣང་བ་ཡིན་བསམ་པ་ཡང་ཡང་བྱས་པས་སེལ་ལོ། །
གཉིས་པ་སྦྱང་བ་ནི། དེ་ལྟར་རྨི་ལམ་བཟུང་བས་རྨི་ལམ་གྱི་སྐབས་སུ་འདི་ལྟར་་་་་
ལམ་གྱི་སྣང་བར་འདུག་སྙམ་པ་ཤར་བའི་ཚེ། དེ་གང་སྦྱང་སྦྱང་དང་བསྒྱུར་བསྒྱུར་་་་་
ཡིན་པས། རི་རབ་རྩེར་ཕྱིན་ནས་གླིང་བཞིར་བལྟ། དེ་ནས་ཀྱང་ཉི་ཟླའི་སྟེང་དུ་་་་
ཕྱིན་ནས་ཚངས་པའི་འཇིག་རྟེན་བལྟ། དེ་ནས་རིམ་གྱིས་མངོན་དགའ་ལྟ་བུ་དག་པའི་
ཞིང་ཁམས་སུ་བློ་གཏད་ལ་རྨི་ལམ་བཟུང་བས་སངས་རྒྱས་མཇལ་བ་དང་ཆོས་ཉན་པ་
སོགས་ལ་བསླབ་བོ། །གསུམ་པ་བསྒྱུར་བ་ནི། དེ་ལྟར་འབྱོངས་པ་ལྟར་རང་་་་་་
ལུས་ཀྱང་གཅིག་ལས་གཉིས་དང་། གཉིས་ལས་གསུམ་སོགས་མང་པོར་སྤྲུལ་ཏེ་་་་
སངས་རྒྱས་མཆོད་པ་དང་། ངན་སོང་དུ་ཕྱིན་ལ་སེམས་ཅན་གྱི་དོན་བྱེད་པ་སོགས་སུ་་
བསྒྱུར་རོ། །བཞི་པ་དེ་ཁོ་ན་ཉིད་ལ་བློ་གཞག་པ་ནི། རྩ་རྒྱུད་ལས། བདེན་མིན་་
རྫུན་མིན་དེ་བཞིན་དུ། །ཐམས་ཅད་ཆུ་ཡི་ཟླ་བ་ལྟར། ། འདོད་པས་རྣལ་འབྱོར་་་་་
མས་ཤེས་བྱ། །ཞེས་གསུངས་པ་ལྟར། བདེན་པ་མ་ཡིན་ཏེ། གཉིད་སད་པའི་་་་
རྗེས་སུ་དེ་དག་བྱུང་བའི་ཤུལ་ཙམ་ཡང་མི་སྣང་། བརྫུན་པའང་མིན་ཏེ། རྨི་ལམ་གྱི་
གནས་སྐབས་སུ་ཉམས་སུ་མྱོང་དུ་ཡོད་པའི་ཕྱིར་རོ། །མདོར་ན་སྣང་བ་ཐམས་ཅད་་་་
397

བདེན་མེད་ཀྱི་རྒྱས་བཏབ་ནས་འཁོར་འདས་དབྱེར་མེད་དུ་བསྲེའོ། །དེ་ཚོད་འཛིན་པ་
སྒྱུ་ལུས་ལ། མ་དག་པའི་སྒྱུ་ལུས། དག་པའི་སྒྱུ་ལུས། གཉིས་བསྡུས་ཀྱི་སྒྱུ་ལུས་
དང་གསུམ་ལས། དང་པོ་ནི། ཁམས་གསུམ་གནས་ལུས་ལོངས་སྤྱོད་སྣ་ཚོགས་སུ་་
ཤར་བ་འདི་ཐམས་ཅད་སེམས་ལ་ལས་དང་ཉོན་མོངས་པས་བསླད། རྐྱེན་སྣ་ཚོགས་་་་
དང་འཕྲད་པའི་དབང་གིས་མེད་བཞིན་དུ་ཤར་བ་འདི་དག་གོ །གཉིས་པ་ནི། ལམ་
ཟབ་མོ་ཉམས་སུ་བླངས་པས་བསྐྱེད་རིམ་བརྟན་པའི་ལྷའི་རྣམ་པ་དང་། ཉམས་མྱོང་་་
སྣང་བ་གསུམ་གྱི་ལམ་སོགས་སུ་འཆར་བ་རྣམས་སོ། །གསུམ་པ་ནི། འཁོར་་་་་
འདས་ཀྱིས་བསྡུས་པའི་ཆོས་ཐམས་ཅད་ཡེ་གདོད་མ་ནས་བདེན་པར་གྲུབ་པ་སྐྲའི་རྩེ་མོ་་
ཙམ་ཡང་མེད་བཞིན་དུ་སྣ་ཚོགས་སུ་སྣང་བ་སྟེ། དཔེར་མཚོན་ན་མེ་ལོང་དུ་གཟུགས་
འཆར་བར་བྱས་ལ་དེ་རྐྱེན་མ་ཚོགས་པའི་ཚེ་ན་རང་བཞིན་གྱི་རྐྱེན་གྱིས་རྒྱུས་སྟོང་། །
ཚོགས་པའི་ཚེ་ན་གཟུགས་བརྙན་དུ་སྣང་། དེ་མ་ཐག་འགགས་པས་གནས་པ་མེད་་་་་
པས་ངོ་བོས་སྟོང་། དེའང་འདི་ལྟ་བུ་ཐིམ་སོང་བའམ་བརྗོད་དུ་མེད་པས་མཐར་་་་་
འབྲས་བུས་སྟོང་། དེ་བཞིན་དུ་རང་གི་ལུས་ཀྱང་ཕ་མའི་འདུ་འཕྲོད་མེད་པའི་སྔོན་དུ་
སྐྱེ་བ་རྒྱུས་སྟོང་། རྐྱེན་སྣ་ཚོགས་ཚོགས་པས་ད་ལྟ་ལུས་སུ་གྲུབ་པ་དེ་ཡུན་དུ་མི་གནས་
པར་འཇིག་པས་ངོ་བོས་སྟོང་། མཐར་ཕུང་པོ་སྦྱངས་པའི་ཚེ་འདི་འདྲ་ཞིག་ཏུ་ཐིམ།
བརྗོད་དུ་མེད་པས་མཐར་འབྲས་བུས་སྟོང་སྟེ། དེ་དངོས་སུ་ཉམས་སུ་མྱོང་བས་ན། །
བསྟོད་སྨད་བདེ་སྡུག་སོགས་ཐམས་ཅད་ལ་འཛིན་པ་སྤངས་ཏེ་འཁོར་འདས་དབྱེར་མེད་་
ཀྱི་ལམ་དུ་བསྒྱུར་རོ། །དེ་ལྟར་ན་ཉིན་མོ་སྒྱུ་ལུས་དང་མཚན་མོ་རྨི་ལམ་སྟེ་དེ་གཉིས་་་་
ཟུང་དུ་འཇུག་པས་བར་དོར་གྲུབ་མཐའ་སྙོགས། དེའང་མེ་ལོང་གི་གཟུགས་ལ་བསྟོད་
སྨད་སོགས་ཀྱི་རྣམ་པ་ཡང་ཡང་མང་དུ་བྱས་ལ་བསླབ་བོ། །དེ་ལྟར་གཞི་ཆོས་ཅན་་་་་
འཁོར་བའི་གནས་ཚུལ་གྱི་རྗེས་སུ། ལམ་བགྲོད་པའི་རིམ་པ་ནི། ལྷན་ཅིག་སྐྱེས་་་་
པའི་ཆོས་གསུམ་གྱི་སྒོ་ནས་མདོར་བསྟན་པ་ནས་བཤད་མ་ཐག་པ་ཡན་གྱིས་ལེགས་་་་་
པར་སོང་ལ། འབྲས་བུ་སངས་རྒྱས་ཀྱིས་བཤད་པ་ནི། གང་ཟག་རབ་ཚེ་དེར་་་་་
398

དྲུག་པ་མན་ཆད་མངོན་དུ་བྱས་ནས་གྲུབ་མཐའ་སྙོགས། འབྲིང་འཆི་བ་འོད་གསལ།
ཐ་མ་བར་དོར་སྣང་བ་བསྒྱུར། ཤིན་ཏུ་ཐ་མས་ཀྱང་སྨོན་ལམ་གྱིས་མཚམས་སྦྱར་ཏེ།
སྐྱེ་བ་བླངས་ནས་ལམ་ལྷག་མ་ལ་བསླབ་པ་ནི། བུམ་དབང་གི་ལམ་གྱི་རིམ་པའི་་་་་
འབྲས་བུའོ། །དེའང་རྩའི་འགྲོས་ཐིམ། བསྐྱེད་རིམ་གྱི་ལམ་མངོན་དུ་བྱེད་དོ། །
ས་དྲུག་མངོན་དུ་བྱས་ནས་གྲུབ་པའི་མཐའ། །སྙོགས་བྱེད་བུམ་དབང་དང་འབྲེལ་་་་་
ཁྲིད་རིམ་རྣམས། །འཁྲུལ་མེད་བརྒྱུད་པའི་གསུང་སྒྲོས་ལྟར་བཀོད་ཀྱི། །སྐལ་་་་་
བཟང་ཚོགས་རྣམས་དགའ་བའི་གར་བྱོས་ཤིག །བུམ་དབང་ཉམས་ལེན་གྱི་རིམ་པ་
རྗེ་བླ་མའི་གསུང་རྒྱུན་རྣམས་ལེགས་པར་གྲུབ་བོ། །ལུས་ཐབས་རྒྱུད་ལ་དབང་བན་་་་
དང་འབྲེལ་བའི་ལམ་བསྒོམ་པའི་རིམ་པ་གཉིས་པ་གསང་དབང་གི་ལམ་ལ་སྦྱོར་དངོས་་་་
རྗེས་གསུམ། དང་པོ་ལ་ཁྱབ་བྱེད་ཀྱི་གདམས་ངག་དང༌། ཁྱབ་བྱའི་གདམས་ངག་་་་
གཉིས་སམ། ཡང་ན་ཁྲིད་ཀྱི་སྔོན་འགྲོ་དང་། ཐུན་གྱི་སྔོན་འགྲོ་གཉིས། དང་པོ་་
ལ༑ དབང་ཞུ་བ། ལེན་པ། གསག་སྦྱང་གསུམ་ལས། ཕྱི་མ་སྔར་ལྟར་བྱེད།
གཉིས་པ་ལ། སྦྱང་བ་གསུམ། བསྒོམ་པ་གསུམ། གནད་ལ་དབབ་པ་གསུམ་་་་་
ལས༑ དང་པོའི་གསུམ་གྱི་དང་པོ་ནི། ཡན་ལག་ལྔ་སྦྱོང་བྱ། གཉིས་པ་ནི། །
སྨྲ་བརྗོད་གཞད་གད་ཀློག་དབྱངས་སོགས་ང་རོ་དྲག་པོ་རྣམས་ཉུང་བར་བྱེད། གསུམ་་
པ་ནི། གསལ་སྟོང་འཛིན་མེད་ལ་འཇོག །བར་པ་གསུམ་གྱི་དང་པོ་ནི། སངས་
རྒྱས་ཆོས་ཚོགས་མ་སྔོན་དུ་བཏང་ནས། དེ་ཁོ་ན་ཉིད་མ་རྟོགས་པའི་སེམས་ཅན་ལ་་་་་
སྙིང་རྗེ་བསྒོམ། གཉིས་པ་ནི། ཧཱུྃ་རེ་བརྗོད་པས་སྲུང་འཁོར་དང་ལྷ་གསལ་གདབ།
གསུམ་པ་ནི། སྤྱི་བོར་བླ་མ་ཞལ་བརྒྱད་པར་བསྒོམས་ནས། བདག་རྒྱུད་བྱིན་གྱིས་་
བརླབ་པར་གསོལ་བ་འདེབས་ཤིང་རང་ལ་བསྟིམ། ཐ་མའི་གསུམ་ནི། ལུས་རྣམ་་་་
སྣང་གི་ཆོས་བདུན་ལྡན། ངག་རླུང་དགུ་ཕྲུགས་སུ་འབུད་པ། ཡིད་སྐྱོ་ཆད་དེ་་་་་
གཞག་གོ །གཉིས་པ་དངོས་གཞི་ལ། རྡོ་རྗེའི་ཚིག་རྐང་ལས། ཁམས་འདུས་པ་་་
དང་པོ་ལ་རླུང་གཏུམ་མོ་དྲོད་རྟགས་ཀྱིས་ལམ་ཁྲིད་པ་ཞེས་གསུངས་པ་འདི་ལ་སྤྱིར།
399

དུས་འཁོར་ལས་སྲོག་རྩོལ། འདུས་པ་ལས་སྒྱུ་ལུས། བདེ་མཆོག་དང་། འདིར་་་
རང་བྱིན་རླབས་སམ། ཙཎྜ་ལཱི་གཏུམ་མོའི་རྣལ་འབྱོར་རྣམས་སུ་རྣམ་གྲངས་་་་་
གསུངས་པ་ལས། རྩ་རྒྱུད་ལས། འབྱུང་བ་ཉིད་ཀྱིས་ལྟུང་བར་བྱེད། །རྡུབ་པ་་་
ཉིད་ཀྱིས་དབང་དུ་བྱེད། །དགང་པ་ཉིད་ཀྱིས་དགུག་པར་བྱེད། །ཞི་བ་ཡིས་་་་་
རེངས་པར་བྱེད། །ཅེས་པས། འབྱུང་འཇུག་གནས་གསུམ་དགང་བ་དང་བཅས་་་་་
པའི་བཞི་ལ་ཀུན་རྫོབ་ཏུ་ཕ་རོལ་འཇོམས་པའི་ལས་བཞི་དང་། ངེས་དོན་དུ་རྫོགས་་་་
རིམ་རླུང་གི་རྣལ་འབྱོར་དུ་གསུང་བ་ལ། རྣལ་འབྱོར་དབང་ཕྱུག་གི་མན་ངག་བདུན་དུ་
མཛད་དེ། སྲོག་རྩོལ་རྡོར་བཟླས། ཕྱིར་དབྱུང་བ་གསུམ། ནང་དུ་འཇུག་པ་་་་
མཉམ་གཞག་གཉིས། གནས་པ་ཁ་སྦྱོར་ཏེ་བདུན། གཏུམ་མོ་བཅོ་བརྒྱད། །
འཁྲུལ་འཁོར་ཕྲིན་ལས་སོ་གཉིས་དང་བཅས་པ་རྣམས་སུ་འདུས་པ་ལས། དང་པོ་་་་
སྲོག་རྩོལ་ནི། ཐོག་མར་གཡོན་ནས་རླུང་རྒྱུ་བའི་ཚེ་སྒོ་བསྟུན་ནས་ཉམས་སུ་ལེན་་་་་
དགོས་ཤིང་། གལ་ཏེ་གཡས་ནས་རྒྱུ་བ་དང་ཐུག་ན་ནུ་མ་གཅུད་ལ་བོར་བའི་གདམས་
པས་གཡོན་དུ་རྒྱུ་བའི་ཐབས་བྱེད། བླ་མས་ཁྲིད་གནང་བའི་དུས་ཀྱང་དེ་ལྟར་མཛད་་་་
པའི་ཕྱག་ལེན་དུ་མཆིས། དེ་ནས་ཐོག་མར་གཡོན་ནས་ནང་དུ་ཞུགས། ནང་དུ་་་་་
གནས༑ ཕྱིར་ཐོན་པ་གསུམ་ལ་གཅིག་ཏུ་བྱས་པ་རླུང་མ་འཁྲུལ་བའི་གྲངས་ཕྲེང་བ་ལྟ་
བུར་བཟུང་བའི་མང་མཐའ་ལ་ཚད་གཟུང་མེད། ཉུང་མཐའ་ཡང་བརྒྱ་རྩ་ཙམ་བྱ། །
གྲངས་ཉི་ཤུ་ཙམ་སོང་རྗེས་རླུང་སྣ་བུག་གང་ནས་རྒྱུའང་ཁྱད་མེད་དོ། །དེ་ལྟར་་་་་
བསྒོམས་པས་གང་ཟག་མཆོག་ལ་ཏིང་ངེ་འཛིན་ཁྱད་པར་ཅན་དང་མངོན་ཤེས་གྲུབ་པ་་་
སོགས་འབྱུང་། འཇུག་པ་སེལ་བའི་ཉམས་མྱོང་རྒྱུད་ལ་སྐྱེ་བ་དང་། མཐའ་མའང་་་་
བཀྲུ་བཤལ་གྱིས་སྣོད་དག་པ་ལྟར་བུམ་ཅན་གྱི་དུས་རླུང་ལས་སུ་རུང་བའི་ཡོན་ཏན་་་་་
བསྐྱེད་དོ། །དེ་ལས་ཀྱང་རྫོ་གས་རིམ་གྱི་ཏིང་ངེ་འཛིན་གྱི་ཡོན་ཏན་བསྐྱེད་པར་འདོད་
པས་རླུང་ལ་རྔན་དྭགས་སྦྱིན་པ་ནི། དང་པོ་ནི། གཡས་ཀྱི་རྩོལ་བའི་རླུང་ལ་སེམས་
གཏད་ལ། ཕྱིར་འགྲོའི་རླུང་རང་གི་ངོས་ནས་ཅུང་ཟད་བཅོས་ལ་ཕྱིར་རིང་དུ་གཏང་།
400

+Frས་
ནང་དུ་འཇུག་གནས་གཉིས་ཐུང་ངུར་བྱ། དེ་སྔར་ལྟར་གྲངས་གཟུང་། དེས་བར་་་་
ཆད་སེལ། དེ་ལ་གོམས་ནས་གཉིས་པ་ནི། སྲོག་གི་རླུང་གཡོན་ནས་ནང་དུ་འཇུག་
པ་དང་གནས་པ་རང་བབས་ཀྱིས་རིང་དུ་གཏང་། ཕྱིར་འགྲོ་བ་ཐུང་བར་བྱེད། དེས་
ཚེ་སྒྲུབ་མཆོག་ཏུ་འགྱུར་ཞིང་མི་རྟོག་པའང་རིམ་གྱིས་སྐྱེ། རྡོ་རྗེའི་བཟླས་པ་ནི། །
ཐོག་མའི་འབྱུང་འཇུག་གནས་གསུམ་གྱི་རླུང་གི་གདངས་འབྲུ་གསུམ་དུ་བསྒྱུར་ཞིང་ནང་་་
འཇུག་ཨོ་ནས་མགོ་འཛིན་ནོ། ། ཕྱིར་གཏང་གི་ཡན་ལག་གསུམ་ལས། དང་པོ་ནི།
ལག་གཡས་པ་ཁུ་ཚུར་དུ་བྱས་པའི་མཛུབ་མོས་གུང་མོའི་རྒྱབ་མནན་པའི་གུང་མོས་སྣ་་་
བུག་གཡས་མནན། གཡོན་ནས་ཅུང་ཟད་ཚུར་རྡུབས་པའི་ངོས་ཕྱིར་དྲག་ཏུ་གཏོང་ད་་་་་
ཞིང་ནན་ཙམ་བྱ། འཇུག་གནས་ངལ་གསོ་ཙམ་གྱིས་ཅུང་ཟད་བྱེད། གཉིས་པ་ནི།
སྣ་བུག་གཉིས་ཀ་ནས་དྲག་ཏུ་གཏོང་ཞིང་། གཏོང་ལུགས་སྔར་དང་འདྲ། ཐོག་མར་
ཁྲུ་གང་ཙམ། དེ་ནས་སྟོང་གསུམ་གྱི་མཐར་སླེབས་པ་ཙམ་བྱེད། གསུམ་པ་ནི།
ཁ་ནས་སྒྲ་བཅས་སུ་སོ་ཡར་མར་སྤྲད་པ་ཅུང་ཟད་མ་རེག་ཙམ་བྱས་ནས། སིའི་སྒྲ་དང་
བཅས་གཏོང་བ་གོང་དང་མཚུངས། །ནང་དུ་འཇུག་པ་ལ་གཉིས་ལས། དང་པོ་ནི། །
ལྟེ་བའི་ཁྱིལ་ཁྱིལ་གྱི་ཐད་དུ་ཐིག་ལེ་བྱ་མ་སར་གྱི་སྒོ་ང་ཙམ། ཕྱི་དཀར་ནང་དམར་་་་་
བའི་དབུས་སུ་ཨ་ཤད་དམར་པོ་ནས་འབྲུ་ཙམ་པ་གསལ་གདབ། སྔར་ལྟ་བུའི་ལག་་་་
པ་ཁུ་ཚུར་གྱིས་གཡས་ཀྱི་སྣ་བུག་བཀག །གཡོན་ནས་ཡུན་རིང་དུ་བརྔུབས་ལ་རླུང་་་་
རྣམས་ཨ་ཤད་ལ་སིབ་སིབ་ཐིམ་པར་བསམ་ཞིང་རྔུབས་པའི་ཤུགས་རྫོགས་པ་དང་།
མགོ་གཡས་སྐོར་དུ་གཅུ་ཞིང་མཆིལ་མའི་རྟ་དང་བསྟུན་རླུང་གང་ཐུབ་གཟུང་། གཉིས་
པ་ནི། སྒོ་ངའི་ཚབ་ཏུ་ཆོས་འབྱུང་སྔོན་པོ་གསལ་འདེབས་པ་དང་། མཐར་ཆོས་་་་་
འབྱུང་སྟོང་གསུམ་གང་བར་དམིགས་པ་སོགས་ཙམ་མ་གཏོགས་གཞན་ཐམས་ཅད་གོང་
མ་དང་མཚུངས་སོ། །རླུང་ཕྱིར་དབྱུང་དྲགས་པའི་གེགས་སེལ་ལམ་བོགས་འདོན་ནི།
ལུས་ཐབ་འགལ་གྱི་འཁྲུལ་འཁོར་བྱ། མིང་གཞན་མེ་ཐབ་དྲུག་འཆིང་ཡང་ཟེར་རོ། །
སྤྱི་བོ་ནས་རླུང་སྔོན་པོ་སྤོས་རེང་གི་དུད་པ་འདྲ་བ་ཐུར་དུ་སོང་། འོག་སྒོ་ནས་ཁྲུ་གང་་་
401

ཙམ་པ་ལ་སྔོ་ཁྱིལ་ལེ་ཡོད་པར་སེམས་གཏད་ནས་སྟེང་རླུང་ཅུང་ཟད་མནན་ནོ། །ཡང་་
ནང་དུ་འཇུག་དྲག་པའི་བོགས་འདོན་གེགས་སེལ་ནི། སྐྱིལ་ཀྲུང་བྱས་ལ་ལག་གཡས་་
ཀྱིས་རྐང་པ་གཡོན་པའི་མཁྲིག་མ་ནས་བཟུང་། གཡོན་གྱིས་གཡས་པ་བཟུང་ནས།
གསང་གནས་ནས་རླུང་སྔོན་པོ་ཡར་སོང་། སྤྱི་བོ་ནས་ཁྲུ་གང་ཙམ་ཡོད་པ་ལ་སེམས་
གཏད་དོ། །བདུན་པ་བུམ་ཅན་ནི། ལྟེ་བར་ཨ་ཤད་བསྒོམ། སྟེང་རླུང་ཐོག་མར་
གནོན་པ་གེགས་ཆུང་བས། མཆིལ་མ་སྒྲ་མེད་དུ་མིད་ནས་ལྟེ་བར་སླེབས་པ་ཙམ་དུ་
གནོན༑ འོག་རླུང་ཀྱང་འཐེན་ནས་ཁ་སྦྱོར་དུ་འཛིན། གྲངས་ཚད་པུས་མོ་གཡོན་་་་
ནས་གཡས་སུ་བསྐོར་བ་དབུས་སུ་སེ་གོལ་གཏོགས་པ་རེ་ལ་གཅིག་ཏུ་བརྩིས་པའི་རབ་་་
གྲངས་མེད། འབྲིང་དྲུག་ཅུ་རྩ་བཞི། ཐ་མ་མ་ངེས་སོ། ། རླུང་གི་རྣལ་འབྱོར་་་་་
བདུན་པོའི་དམིགས་རྐང་རེ་རེའི་གཤམ་དུ་འཛིན་མེད་དུ་འཇོག་གོ །གཉིས་པ་གཏུམ་་
མོའི་དམིགས་པ་ལ། སམྦྷཊ་ནས་རྣམ་གྲངས་ཉེར་དགུར་གསུངས། རྣལ་འབྱོར་་་་
དབང་ཕྱུག་གིས་བཅོ་བརྒྱད་དུ་བསྡུས་པ་ཡིན། དེའང་རྩ་ཐིག་རླུང་མེ་བཞི་ཀ་འཛོམས་
ན་གཏུམ་མོ་མཐུག་པོ། གཉིས་འཛོམས་ན་གཏུམ་མོ་གང་བ། མེ་གཅིག་པུ་ལ་་་་་
གཏུམ་མོ་གཅེར་བུ་ཡིན། རང་ལུགས་བཅོ་བརྒྱད་ལ་འཁོར་ལོ་ལ་མ་བརྟེན་པ་ལྔ། །
བརྟེན་པ་གསུམ། མན་ངག་གི་གནད་ལས་བྱུང་བ་བཅུ་ཡོད་པ་ལས། ལྔ་པོ་ལ་མེ་་་
གསོ་བ། ཚངས་པའི་ཐོག །རྩའི་རྣལ་འབྱོར། སྲུབ་ཤིང་གི་རྣལ་འབྱོར། ཐིག་
ལེའི་རྣལ་འབྱོར་ལས། དེ་རེ་རེ་ལའང་ལམ་སྦྱང་བ། ལྟ་བ་སྐྱངས་བ། ཉམས་་་་་
བྱུང་རྒྱལ་དུ་བསྐྱང་བ། ཐུན་གྲངས་མ་ངེས་པ། ཐུན་ཚད་མ་ངེས་པ། ཡིད་འཇུག་
ཡུལ་བརྟག་པ། ཁམས་ཚོད་གཟུང་བ། ཟས་དང་སྤྱོད་ལམ་གྱི་ལྕག་གིས་བསྐུལ་བ་
དང་བརྒྱད་ཀྱིས་བསྡུས་སོ། །ལྔ་པོའི་དང་པོ་ནི། རང་ལྷར་བསྒོམ། ལག་པས་་་་་
གཅིག་གིས་གཅིག་ཤོས་ཀྱི་དཔུང་པ་ནས་བཟུང་སྟེ་བསྣོལ། རྐང་པའང་ཕན་ཚུན་་་་་
བསྣོལ་ཏེ་ཙོག་པུར་བསྡད་པས་གྲུ་གསུམ་དྲུག་འབྱུང་བའི་ལུས་ཐབ་འགལ་གྱི་འཁྲུལ་་་་་
འཁོར་བྱ། འོག་སྒོའི་ནང་དུ་རླུང་དཀྱིལ་སྔོན་པོ་ཟླ་གམ་བཅད་ཁ་ཡར་བསྟན་པ།
402

སུམ་མདོར་མེ་གྲུ་གསུམ། ལྟེ་འོག་ཀླུ་དམར་པོ་མགོ་ཐུར་བསྟན། ལྟེ་བར་ཨོཾ་དམར་
པོ་མགོ་གྱེན་བསྟན་བསྒོམ། འོག་རླུང་འཐེན་ཙམ་གསུམ་བྱས་རྗེས་ནར་གྱིས་འཐེན་
པས༑ རླུང་གཡོས། མེ་སྦར། དེ་ལས་ཀྱུ་ལས་མེ་འབར་བས་ཨོཾ་ལས་ཐིག་ལེ་་་
དམར་པོ་ཧྲིལ་ལེ་བ་སྲན་མ་ཙམ་གཉིས་བྱུང་ཀྱུ་ལ་ཐིམ་པས། མེ་ལ་མར་ཁུ་ཐིགས་པ་་
ལྟར་དྲག་ཏུ་འབར། དེས་རྐྱེན་བྱས། ཨོཾ་ལས་ཁམས་ཐིགས་པས་མེ་དང་དེ་གཉིས་་
སྐྲ་ཤད་འཛིངས་པ་ལྟར་སོང་བ་དང་སྟེང་རླུང་མནན་ཏེ་གཞག་གོ །གཉིས་པ་ནི།
འོག་སྒོར་རླུང་གཞུའི་དབྱིབས་ཅན་མདེའུ་ཐུར་བསྟན་བསམ། རྩ་དབུ་མ་མདའ་སྨྱུག་་་་
ཙམ་པ་སྤྱི་གཙུག་བར་ཐལ་ལེར་བསྒོམ། སྤྱི་བོར་ཧཾ་དཀར་པོ་མགོ་ཐུར་བསྟན་བསྒོམ།
འོག་རླུང་སྔར་བཞིན་བྱས་པའི་རྐྱེན་གྱིས་གཞུའི་ཆང་བཟུང་ཡར་བསྟན་ཏེ་མདའ་རྩ་ནང་་་
ནས་གྱེན་དུ་སོང་བ་ཧཱུྃ་ལ་ཕོག་པས། དེ་ལས་ཁམས་འཛག་སྟེ་ལུས་ཐམས་ཅད་ཁྱབ་་་
པའི་བདེ་བ་ལ་སེམས་གཏད། རླུང་སྔར་བཞིན་གཟུང་། འདི་ཐུན་རེ་ལ་ལན་་་་་
ལས་མི་བྱེད་གསུངས། གསུམ་པ་ནི། འབྱུང་འཇུག་གནས་གསུམ་ལ་བརྟེན་ནས་་་་་
རིམ་པ་བཞིན་རོ་རྐྱང་དབུ་གསུམ་གསལ་གདབ། རོ་རྐྱང་གི་ཡ་མཐའ་སྨིན་མཚམས་
ཀྱི་ཐད་ཙམ་དུ། དབུ་མ་སྤྱི་གཙུག །མར་སྣ་གསུམ་ག་གསང་གནས་ལ་ཟུག་པར་་་་
བསྒོམ༑ རྐྱང་མ་ནས་རླུང་འཇུག་པའི་ཚེ་ཨོ། དབུ་མའི་སྒོར་གནས་པའི་ཚེ་
རོ་མ་ནས་འབྱུང་བའི་ཚེ་ཧཱུཾ་གི་རྡོར་བཟླས་བྱེད་དོ། །བཞི་པ་ནི། ལག་པས་པུས་མོ་་་
གཉིས་བསྡོམས་ཏེ་ཙོག་པུར་བྱ། ལྟེ་བར་ཨོཾ། རྩ་དབུ་མའི་མར་སྣ་དེའི་སྟེང་དུ་ཟུག་
པ༑ ལྟེ་བའི་ལྟག་ཙམ་ནས་རོ་མས་དབུ་མ་ལ་གཡས་སྐོར་དུ་ལན་གསུམ་དཀྲིས།
དེ་ལྟག་རྐྱང་མས་གཡོན་སྐོར་དུ་ལན་གསུམ་དུ་དཀྲིས། དེ་གཉིས་ཀྱིས་གཡས་གཡོན་་
དུ་འཐེན་པའི་རྐྱེན་གྱིས་དབུ་མས་ཨོཾ་བསྲུབས་པས་མེ་དམར་ཕྲོམ་ཕྲོམ་བྱུང་། དེས་་་་་
དབུ་མ་གང་། དེ་ནས་རིམ་གྱིས་ལུས་ཐམས་ཅད་གང་བར་དམིགས་སོ། །ལྔ་པ་ལ་་
ནང་གསེས་ཀྱི་བཞི་ལས། ཏིང་འཛིན་སྐྱེ་བར་འདོད་ན་སྙིང་གའི་ཉི་ཟླ་ཁ་སྦྱོར་ནི། །
སྙིང་སྒོང་སྐོགས་ལྟ་བུའི་ནང་དུ་ཐིག་ལེ་དཀར་པོ་སྲན་མའི་ཕྱེད་ཙམ་དང་། དེ་སྟེང་་་་་
403

ཐིག་ལེ་དམར་པོ་སྲན་མ་ཕྱེད་ཙམ་ཁ་སྦྱར་བའི་ནང་དུ་སེམས་ཧཱུཾ་སྔོན་པོར་གསལ་གདབ།
དེ་ནས་ཐིག་ལེའི་ནང་ནས་སེང་ཟེར་བའི་སྒྲ་གཅིག་བྱུང་བས་རྐྱེན་བྱས། གའུའི་སྟེང་་་་
དུ་བུག་པ་ཆུང་ངུ་ཞིག་བྱུང་། དེ་ལ་སེམས་གཏད་དེ། དེར་མིག་གིས་བལྟ་བ་ལྟ་་་་
བྱ༑ ཁ་ནང་ནས་སྒྲ་མེད་དུ་རླུང་བརྔུབས་པས་གའུ་ལ་ཐིམ། བུག་པ་ནས་འོད་ཟེར་
ཁ་དོག་ལྔ་ལྡན་རྟ་རྔ་ཙམ་པ་ནར་གྱིས་བྱུང་ནས་རྒྱབ་མདུན་དུ་གསུམ་དང་། གཡས་་་་
གཡོན་དུ་སུམ་དཀྲིས། གཡོན་གྱི་སྣ་རྒྱབ་ཕྱོགས་སུ་སོང་ནས་སྟེང་གི་ཕྱེད་ཙམ་་་་་
སླེབས་པར་བསམས་ཏེ། རླུང་ཁ་སྦྱོར་དུ་གཟུང་། ཕྱིར་གཏོང་ཚེ་འོད་ཟེར་དེ་གྲོལ་་་་
ནས་སྔར་གྱི་བྱུང་ཤུལ་དུ་རང་གནས་སུ་ཐིམ་མོ། །གསལ་བར་འདོད་ན། ལྟེ་བ་་་
དཔའ་བོ་འབའ་ཞིག་པ་ནི་ལྟེ་བར་ཐིག་ལེ་དཀར་པོ་སྲན་ཆུང་ཙམ་པ་འཚེར་བ། །
འདྲིལ་བ། གསལ་བ་སྟེ་ཆོས་སུམ་ལྡན་བསྒོམ། རླུང་ཁ་ནས་སྒྲ་མེད་དུ་བརྔུབས།
དེ་ལ་ཐིམ་པར་བསམས་ཏེ། ཁ་སྦྱོར་དུ་འཛིན་ནོ། །བདེ་བ་བསྐྱེད་པར་འདོད་ན།
གསང་གནས་བདེ་བའི་ཐིག་ལེ་ནི། རྟགས་ཀྱི་ནོར་བུའི་ནང་ངམ། བུད་མེད་ལ་བྷ་་་
གའི་ནང་དུ་ཐིག་ལེ་དམར་པོ་ཡུངས་ཀར་ཙམ་ཆོས་སུམ་ལྡན་བསྒོམ། འོག་རླུང་ཅུང་་་་
ཟད་འཐེན་ལ་རླུང་ཐམས་ཅད་དེ་ལ་ཐིམ་པར་བསམས་ཏེ་ཁ་སྦྱོར་རོ། །བདེ་བ་ཆེ་་་་
ནས་འཛག་གེགས་བྱུང་དོགས་ན་སྨིན་མཚམས་སུ་ཤེས་པ་གཏད་པས་སེལ་ལོ། །སྨིན་
མཚམས་སྐྲ་དཀར་གཉེར་མ་འཇོམས་པའི་ཐིག་ལེ་ནི། ཐབ་འགལ་གྱི་ཕྱག་རྒྱ་བཅས།
ལྕེ་རྩེ་རྐན་ཕུགས་སུ་སྦྱར་ནས་ཅུང་ཟད་གཞིབ། སྤྱི་བོར་ཧཾ་དཀར་པོ་བདེ་བའི་ར་་་་
བཞིན་མགོ་ཐུར་བསྟན། ལྕེ་ཆུང་གི་ཐད་ཙམ་དུ་སུ་དཀར་པོ་མགོ་ཐུར་བསྟན།
སྙིང་གར་ཧཱུཾ་སྔོན་པོ་མགོ་གྱེན་བསྟན། དེ་རྣམས་བྱང་སེམས་དཀར་པོ་དར་སྐུད་་་་་
བུས་སྦྲེལ་བ། རྩོལ་བའི་རླུང་ནང་དུ་འཇུག་པས་ལྟག་པའི་ཕྱོགས་སུ་སོང་ནས་ད་་་་་
བསྲོས་པས་དེ་ལས་ཐིག་ལེ་བདེ་བའི་རང་བཞིན་ཤེལ་དཀར་ཞུ་བ་ལྟ་བུ་བྱུང་སྟེ།
ཐིག་ལེ་དར་སྐུད་ལྟ་བུའི་ལམ་བརྒྱུད་ནས་སུཾ་ལ་ཐིམ་པས་སོ་བདུད་རྩིའི་རང་བཞིན་་་་
བྱས༑ དེ་ནས་ཀྱང་སྔར་ལྟར་བབས་ཏེ་ཧཱུཾ་ལ་ཐིམ་པར་བསམ་ཞིང་། ལྕེ་རྩེས་རྐ་་་་
404,

ཕུག་དལ་བུས་གཞིབ། སྤྲོ་ན་རླུང་གཡོན་ནས་འཇུག་པ་དང་མཉམ་དུ་ཁ་སྦྱོར།
མཆིལ་མ་གཞན་དུ་མི་འདོར། འདི་ལྕེ་ཆུང་བ་བཞོ་བའི་གདམས་པ་ཟེར་རོ། །
འཁོར་ལོ་ལ་བརྟེན་པར། གཅིག་ལ་བརྟེན་པ་རྣོ། གཉིས་ལ་བརྟེན་པ་མྱུར།
བཞི་ལ་བརྟེན་པ་བརྟེན་པའི། དང་པོ་ནི། ལྟེ་བའི་རྩ་འཁོར་གསལ་གདབ།
འོག་སྒོའི་རླུང་དང་། སུམ་མདོའི་མེ་སྔར་ལྟར་བྱ། རྩ་འཁོར་གྱི་ལྟེ་བ་ཨོཾ། འདབ་
མ་ནང་དུ་བརྒྱད་ལ་ཨ་ཀ་ཙ་ཊ་སོགས་ཡི་གེ་ཐམས་ཅད་དམར་པོར་བསྒོམ། འོག་རླུང་
འཐེན་ཚུལ་རྣམས་སྔར་ལྟར་བྱས་པས། རླུང་གིས་མེ་སྦར། དེ་ལས་ཡི་གེ་རྣམས་་་་་
ལས་ཀྱང་མེ་སོར་བཞི་ཙམ་འབར་བར་དམིགས་ནས་ཁ་སྦྱོར་གཟུང་ངོ༌། །གཉིས་པ་་་
ནི༑ ལྟེ་བ་མན་ཆད་ཀྱི་དམིགས་པ་དངོས་གཞི་སྔ་མ་ལ་ཨོཾ་ཨོཾ་དུ་བསྒྱུར། སྙིང་གའི་
རྩ་འདབ་བརྒྱད་ཀྱི་ལྟེ་བར་ཧཱུཾ་སྔོན་པོ་བསྒོམ། ཧཱུྃ་དང་ཨོ་གྱི་བར་དུ་རྩ་དབུ་མ་ཕྲ་མ་་་་་
ཞིག་གསལ་གདབ། འོག་རླུང་འཐེན་པ་སོགས་སྔར་ལྟར་བྱས་པས། ལྟེ་བའི་ཡི་གེ་་་
རྣམས་ལས་མེ་འབར། དབུ་མའི་ལམ་ནས་ཞུགས་ཏེ་མེ་ལྕེས་ཧཱུྃ་ལ་རེག་པས། ད་་་་
ལས་ཐིག་ལེ་དཀར་པོ་བབས་ཏེ་སྐྲ་ཤད་འཛིངས་པ་ལྟར་བསམ་མོ། །གསུམ་པ་ནི། །
འོག་སྒོའི་རླུང་དཀྱིལ་ནས་བཟུང་མེ་ཀྵ་ཡིག་གི་བར་སྔ་མ་རྣམས་ལྟར་གསལ་གདབ།
དེ་ནས་རྩ་དབུ་མ་སྦོམ་ཕྲ་སྡོམ་གྱི་བ་ཐག་ཙམ་ལ་སྦུགས་སྟོང་ཡོད་པ་དམར་པོ། ཡར་་་་
སྣ་ཚངས་བུག ། མར་སྣ་ལྟེ་འོག་ཙམ་དུ་སླེབས་པ། གཡས་སུ་རོ་མ་རཀྟས་གང་་་་
དབུ་མ་ལས་ཀྱང་ཅུང་ཕྲ་བ་མེའི་རང་བཞིན་དམར་པོ། གཡོན་དུ་རྐྱང་མ་སྦོམ་ཕྲ་རོ་མ་
དང་མཉམ་པ་ཁམས་དཀར་པོས་གང་བ་ཆུའི་རང་བཞིན་དཀར་པོ་གཉིས་ཀ་ཡར་མར་་་་་
གྱི་སྣ་དབུ་མ་དང་མཉམ་པར་གསལ་གདབ། ལྟེ་བར་རོ་རྐྱང་ལས་གྱེས་པའི་རྩ་བ་་་
བཞི་སྟེ་བརྒྱད། དེ་ལས་དྲུག་ཅུ་རྩ་བཞི། དབུས་སུ་ཨོཾ། འདབ་མ་བརྒྱད་ལ་་་་་་
མདུན་ནས་བརྩམས་ཏེ་གཡས་སྐོར་དུ་ཨ་ཀ་ཙ་ཊ་སོགས་དང་། ཕྱི་མ་རྣམས་ལ་་་་་་
མདུན་ནས་གཡོན་སྐོར་དུ་ཨཱ་ལི་ཕྲག་གཉིས། གཡས་སྐོར་ཧ་ཀྵ་གཉིས་སྤངས་པའི་ཀཱ་
ལི་ཕྲག་གཅིག་མགོ་གྱེན་བསྟན། རྩ་ཡིག་ཐམས་ཅད་དམར་པོ། སྙིང་གའི་རྩ་་་་
405

འདབ་བརྒྱད་ཀྱི་དབུས་སུ་ཧཱུཾ་འདབ་མ་བརྒྱད་ལ་མདུན་ནས་ཕྱོགས་བཞི་ལ་གཡས་སྐོར་་་
གྱིས་བྷཾ་ཨཱི་ཛཱི་ཁཾ། ཤར་ལྷོ་ནས་གཡས་སྐོར་གྱིས་ལོ་མཱི་ནཱཾ་ཏཱ་མགོ་ཐུར་བསྟན།
ཐམས་ཅད་སྔོན་པོ། མགྲིན་པའི་རྩ་འཁོར་གྱི་དབུས་སུ་ཨོཾ། འདབ་མ་བཅུ་དྲུག་ལ་་
མདུན་ནས་གཡོན་སྐོར་གྱིས་ཨཱ་ལི་བཅུ་དྲུག་མགོ་གྱེན་བསྟན། ཐམས་ཅད་དམར་པོ།
སྤྱི་བོའི་རྩ་འདབ་ཀྱི་དབུས་སུ་ཧཾ། འདབ་མ་སོ་གཉིས་ལ་མདུན་ནས་གཡོན་སྐོར་གྱིས་
ཨཱ་ལི་བཅུ་དྲུག་གཡས་སྐོར་གྱིས་ཀ་ནས་ཏའི་བར་མགོ་ཐུར་བསྟན་ཐམས་ཅད་དཀར་་་་་
པོར་གསལ་གདབ། འོག་སྒོ་འབྱེད་འཛུམ་གསུམ་ཙམ་བྱས་རྗེས་འོག་རླུང་འཐེན་པས་
རླུང་གཡོས། མེ་འབར་བས་རོ་མའི་ནང་བརྒྱུད་ནས་གཡས་སྐོར་གྱི་ལྟེ་བའི་རྩ་འཁོར་་་
གྱི་ནང་གི་ལྗན་ལྗིན་སྙིགས་མ་ཐམས་ཅད་བསྲེགས། རིམ་གྱིས་སྤྱི་བོའི་བར་དེ་ལྟར་་་་
བྱས་ལ་མེ་ཧི་ལ་རེག་པས་ཧཾ་ལས་ཐིག་ལེ་དཀར་པོ་བབས་པས་རྐྱང་མའི་ནང་བརྒྱུད།
གཡོན་སྐོར་གྱིས་སྤྱི་བོའི་རྩ་འཁོར་ཐམས་ཅད་གང་། ཡི་གེ་རྣམས་ཇེ་གསལ་དུ་སོང་།
རིམ་གྱིས་ལྟེ་བའི་བར་དེ་ལྟར་བྱས་ནས་ཐིགས་པ་གཅིག་ཀྱུ་ལ་ཕོག་པས། དེ་ལས་མེ་་
འབར༑ ཨོཾ་ནས་ཧཾ་གི་བར་དབུ་མའི་ནང་དུ་ཐལ་གྱིས་སོང་བས། ཧཾ་ལས་ཐིག་ལེ་་
བབས༑ སྨིན་མཚམས་ཀྱི་ཐད་ཙམ་དུ་འབར་འཛག་བྱས། དེ་བཞིན་དུ་མགྲིན་པ།
སྙིང་ག །ལྟེ་བ་གསུམ་ཀའི་འོག་ཙམ་དུ་རེ་རེ་ནས་འབར་འཛག་ལ་སེམས་གཏད་ནས་་
བུམ་ཅན་ཁ་སྦྱར་གཟུང་། དེ་རྗེས་བུམ་ཅན་དྲུག་ཅུ་རྩ་བཞིའི་གྲངས་ཅན་ཚར་བཅུ་
གཉིས་དང་གྲངས་མེད་བཅུ་གཉིས་སྤེལ་ཏེ་གཟུང་། གྲངས་ཅན་ལ་དམིགས་པ་དེ་ཀ་་
དང་། གྲངས་མེད་ལ་འཛིན་མེད་དུ་འཇོག་གོ། ༈ མན་ངག་གི་གནད་་་་་་
དམིགས་པ་བཅུ་ལས། གསུམ་སྔར་གྱི་ཐིག་ལེའི་གྲངས་བཞིའི་ནང་དུ་སོང་ལ།
ལྷག་མ་བདུན་ལས།། ༈ མེ་དམར་སྐྱ་ནི། མེ་ཐབ་དྲུག་བཅིང་བྱས་ལ། སྐད་
ཅིག་གིས་ལུས་ཀྱི་ནང་ཐམས་ཅད་མེ་དམར་སྐྱས་གང་བར་བསམས་ལ་བུམ་ཅན་གཟུང་་་
ངོ་། །བཤད་མ་ཐག་པའི་གཏུམ་མོ་མཐུག་པོ་དང༌། མེ་དམར་སྐྱ་གཉིས་ལ་གྲངས་་་
ཅན་གྲངས་མེད་བཅུ་གཉིས་རེ་འཛིན་དགོས་པ་ནི་དམིགས་བསལ་ཏེ། སྤྱིར་བཏང་ལ་
46

ཐུན་ཚད་མ་ངེས་པར་གསུངས་སོ།། ༈ མེར་འབར་བ་ནི། རྐང་མཐིལ་གཉིས་སུ་
རཾ་དམར་ནག་མེ་འབར་ལ་ཁད་པ་རེ་བསམ། རྐང་པའི་མཛུབ་མོ་རྐྱང་བསྐུམ་བྱ་་་་
པའི་རྐྱེན་གྱིས་རི་ལས་མེ་འབར། ལོང་བུ་དང་བརླ་ཤའི་རྩ་བོ་ཆེའི་ནང་བརྒྱུད།
སུམ་མདོའི་མེ་དང་འདྲེས་པས། དེ་ལས་མེ་སྟག་དམར་ཕྲོམ་ཕྲོམ་བྱུང་བས་ལུས་་་་་
ཐམས་ཅད་གང་བར་བསྒོམས་ལ་ཁ་སྦྱར་གཟུང་ངོ༌།། ༈ ཐིག་ལེའི་འཐབ་མོ་ནི།
སུམ་མདོའི་མེ་གནས་གྱུར་པ་ལས། སུམ་མདོར་སྟེང་དུ་ཐིག་ལེ་དཀར་པོ་དང་འོག་ཏུ་
དམར་པོ་མཐེབ་ཚིགས་ཙམ་པ་གསལ་གདབ། རླུང་ཁ་སྦྱར་བའི་རྐྱེན་གྱིས་དེ་གཉིས་་་
འཐབ་པ་ལས་མེ་སྟག་སྔར་ལྟར་བསམ་མོ།། ༈ མེའི་འཁོར་ལོ་ནི། མེའི་སྲོག་་་་
ཤིང་ཕྲ་མོ་སྤྱི་གཙུག་ནས་གསང་གནས་ཀྱི་བར་ཐལ་ལེ་ཡོད་པར་བསྒོམ། ལྟེ་བ་་་་་
འཁོར་ལོའི་རྩིབས་བརྒྱད་པ་དམར་ནག །རྩིབས་སྟེང་དུ་ཡི་གེ་ཨཱ་ལི་ཉིས་གཤིབས་སུ་
གཡོན་སྐོར་དུ་བསྒོམ། ཁ་སྦྱར་བའི་རྐྱེན་གྱིས་འཁོར་ལོ་འཁོར་བས་ལྟེ་བར་འཁོར་ལོ་
ལས་མེ་དམར་ལྷབ་ལྷབ་འབར་བར་བསམ་མོ།། ༈ ཆེར་འབར་བ་ནི། སྔ་མ་
དམིགས་པ་དེ་ཁ་ནས་མགྲིན་པ་མན་མེས་གང་ངོ༌།། ༈ དྲག་ཏུ་འབར་བ་ནི། སྔ་
མའི་སྟེང་དུ་ལུས་ཐམས་ཅད་གང་སྟེ། ལུས་ཀྱི་རྣམ་པ་མ་ཞིག་ཙམ་ནས་ལྕགས་་་་་
བསྲེགས་ལྟ་བུར་བསམ་མོ།། ༈ ཐམས་ཅད་དུ་འབར་བ་ནི། གནས་ཁང་ནས་་་་་
བརྩམས་ཏེ་སྣང་སྲིད་མེས་དམར་འུར་གྱིས་འབར་བར་བསྒོམ། བཅོ་བརྒྱད་པོ་ཐམས་་
ཅད་ཀྱིས་མཇུག་ཏུ་ལྟ་བ་བསྐྱང་ངོ༌།། ༈ དེ་ལྟར་ཉམས་སུ་བླངས་པས་ལྟ་བ་བཞི་་་
འཆར་ཏེ། ལམ་བསྒོམས་པའི་སྟོབས་ཀྱིས་བྷ་གའི་ཡི་གེ་སོགས་སུ་རླུང་སེམས་འདུས་
པའི་རྐྱེན་གྱིས་ཕྱི་རོལ་གྱི་རྐྱེན་ལ་མ་ལྟོས་པར་དུག་གསུམ་དྲག་པོ་སྐྱེས་པ་ནི་ཉོན་མོངས་
རང་བྱུང༌།། ༈ རོ་རྐྱང་མས་སྣར་རླུང་སེམས་འདུས་པས་སྤུ་གྲིའི་རླུང་སྟོབས་་་་
གྱུར་ཏེ། རྣམ་རྟོག་དྲག་པོ་སྐྱེས་ནས་སེམས་གནས་སུ་མི་སྡོད་པ་ཙམ་འབྱུང་བ་ནི་རྣམ་
རྟོག་རང་བྱུང༌།། ༈ རྡོ་རྗེའི་ལུས་ལ་རྩ་འཕྲེད་ལ་ཡོད་པའི་ནང་དང་། དབུ་མ་་་་་
དང་རོ་མའི་མས་སྣ་རྩ་ཁང་སྟོང་ལྟ་བུར་རླུང་སེམས་འདུས་པས་ཕྱི་རོལ་གྱི་ཟས་སྤྱོད་ལ་་་་
407

མ་ལྟོས་པར་ཤེས་པ་རྨུགས་པ་དང་། བྱིང་བ་སོགས་བྱུང་བ་ནི་སྣེལ་ཞི་རང་བྱུང༌།།
༈ སྙིང་གའི་ཧཱུཾ་སོགས་སུ་རླུང་སེམས་འདུས་པས་གཟུང་འཛིན་གྱི་རྟོག་པ་འགགས་
ནས་སྟོང་གསལ་མཆོག་གི་ཏིང་ངེ་འཛིན་དང་། ལུས་ཤིང་བལ་ལྟར་ཡང་བ་ཉམས་སུ་་
མྱོང་བ་ནི་གསལ་ཞིང་ཡང་ལ་རང་བྱུང་གི་ཏིང་ངེ་འཛིན་ཏེ། སྔོན་མ་གསུམ་ནི་ལམ་་་
བསྒོམས་པ་ལས་བྱུང་བའི་ཉམས་ཡིན་ཀྱང་། སྒྲོ་སྐུར་གྱིས་བསྡུས་པས་སྐྱོན་ཅན་ཡིན་
ལ༑ ཕྱི་མ་ནི་མཚོན་བྱེད་དཔེའི་ཡེ་ཤེས་ཡིན་ནོ། ། ལྟ་བ་དེ་ལྟ་བུ་སྤྱོད་པ་གསུམ་གྱི་
སྒོ་ནས་ཉམས་སུ་བླངས་པས། ནང་གི་རླུང་སེམས་མཁའ་འགྲོ་ཡབ་ཡུམ་བཅུས་བྱིན་་་་
གྱིས་བརླབས། དེ་ལ་རྟེན་ནས་ཡུལ་ཉེར་བཞིའི་དཔའ་བོ་མཁའ་འགྲོ་ཐམས་ཅད་་་་་
དབང་དུ་འདུས། ཅིར་སྣང་གྲོགས་སུ་འཆར། སེམས་ནང་དུ་གནས། ཕུང་པོ་ལྔ་
ཐུལ༑ རྩ་བའི་རླུང་ལྔ་ཟིན། གཏུམ་མོའི་མེ་འབར། ཐིག་ལེ་མང་དུ་ཁ་འབུས།
གྲུབ་མཐའ་མ་འདྲེས་ལ་ཡོངས་སུ་རྫོགས་པ་མཐར་ཕྱིན་པ་ནི། གང་ཟག་མཆོག་་་་
ལམ་མོ། །འདའ་ཀ་མ་འོད་གསལ་བ་ནི། སྦྱང་བ། བསྒོམ་པ། ལས་ལ་སྦྱར་་
བ་གསུམ་ལས། དང་པོ་ནི། རྩ་དབུ་མ་དམར་པོ་ཕྲ་སྦོམ་རན་པ་ཡར་སྣར་ཧོ་ཐུར་་་་
བསྟན༑ མས་སྣར་ཨོཾ་གྱེན་བསྟན་བསྒོམ། རྩོལ་བའི་རླུང་ཕྱིར་བུས་ཏེ་ནང་དུ་
རྡུབས་པའི་ཚེ་ཨོཾ་ནས་བྱུང་སྟེ་ཧཾ་ལ་ཐིམ། སྲོག་གི་རླུང་རྔུབ་པའི་ཚེ་ཧིཾ་ལས་བྱུང་སྟེ་་་་
ལ་བསྟིམ་པ་ཡང་ཡང་བྱས་པས་འཆི་ཁར་རོ་རྐྱང་གི་རླུང་དབུ་མར་འདུས་ཏེ། དེས་་་་་
རྐྱེན་གྱིས་འོད་གསལ་མ་བུ་འཕྲོད་པ་ཡིན་ནོ། །གཉིས་པ་ནི། གསང་དབང་གི་རང་
བྱུང་ཡེ་ཤེས་སྟོན་པའི་བླ་མ། ལམ་ཙཎྜ་ལཱི། ལྟ་བ་རང་བྱུང་གི་ཡེ་ཤེས་རྣམས་ཡང་་་་
ཡང་དྲན་པར་བྱས་ཤིང་། ཐིམ་རིམ་གྱི་དུ་བ་སྨིག་རྒྱུ་ལ་སོགས་པ་ཨཱ་ལི་ཀཱ་ལི་་་་་
གསལ་འདེབས་ཤིང་རང་བྱུང་གི་ཡེ་ཤེས་སུ་ངོ་ཤེས་པའོ། །གསུམ་པ་ལ་གཉིས་ལས།
སྔ་མ་ནི་བུམ་དབང་གི་སྐབས་ཀྱི་འོད་དང་སྒྲས་འཕོ་བ་དེ་ཀ་ཡིན་ལ། ཕྱི་མ་ནི་གླིང་་་་་
དང་སྐྱེ་གནས་ལ་སྦྱར་བ་ཞེས་པ་དོན་བུམ་དབང་གི་སྐྱེ་གནས་འདམས་པ་དེ་ཀ་ཡིན་ནོ། །
བར་དོ་ནི། དངོས་གཞི་བུམ་དབང་གི་སྐབས་དང་འདྲ་བ་ལ། ཡ་ང་བའི་གནས་་་་་་
408

གསུམ་སོགས་བར་དོའི་སྣང་བ་ཐམས་ཅད་ཀྱང་གསལ་ལ་དྭངས་པ་རང་བྱུང་ཡེ་ཤེས་་་་་
ཡིན་སྙམ་པ་ཡང་ཡང་བྱའོ། ། རྨི་ལམ་ནི། དངོས་གཞི་འདྲ་བ་ལ། ཨ་ནུ་ཏ་ར་་་་་
སོགས་ཀྱང་རང་བྱུང་གི་ཡེ་ཤེས་ཡིན་སྙམ་པ་དང་། རྨི་ལམ་དུའང་རང་བྱུང་གི་ཡེ་ཤེས་
དེ་ངེས་པར་འཆར་བར་བྱེད་སྙམ་པའི་དྲན་འདུན་ཡང་ཡང་བྱའོ། ། སྒྱུ་ལུས་ཀྱང་དངོས་
གཞི་འདྲ་བ་ལ། ཉིན་མོའི་སྣང་བ་འདིའང་མེ་ལོང་ལྟར་རང་བྱུང་གི་ཡེ་ཤེས་ཡིན་སྙམ་
པས་ཡང་ཡང་དུ་བསྒོམ་པར་བྱའོ། །རྗེས་ནི་དེ་དག་གིས་ཁམས་འདུས་པ་དང་པོ་ཆོད།
རྩ་ཡི་གེའི་འགྲོས་ཐིམ། ཡི་གེ་གནས་གྱུར་ལོངས་སྐུའི་གོ་འཕང་མངོན་དུ་བྱེད་དོ། །
ན་བདུན་པའི་ས་ནས་ཆོས་ཀྱི་སྤྲིན་གྱི་བར། །གསང་དབང་ལམ་གྱིས་བགྲོད་པའི་འགྲོས་
རྣམས་ཀུན། །འཁྲུལ་མེད་གདམས་པའི་གནད་ལྟར་བྲིས་པ་ན། །རྣལ་འབྱོར་་་་་
དབང་ཕྱུག་དགྱེས་པའི་འཛུམ་ཞལ་སྟོན། ། རྗེ་བཙུན་ས་སྐྱ་པ་རང་གི་བཞེད་པ་ནི། བུམ་་་་
དབང་ས་དྲུག །གསང་དབང་ས་བཞི། ཤེར་དབང་ས་གཉིས། དབང་བཞི་པ་ས་ཕྱེད་དང་་་་
བཅུ་གསུམ་དེ་སློབ་ལམ། བཅུ་གསུམ་པའི་ཕྱེད་དེ་མི་སློབ་པའི་ལམ་ཡིན་ནོ། །མཆན།
གསང་དབང་གི་ལམ་ཉམས་ལེན་རྗེ་བླ་མའི་གསུང་གི་ཉིང་ཁུ་དེ་ཙམ་མོ།། ༈ ལུས་་
ཐབས་རྒྱུད་ལ་དབང་བཞི་དང་འབྲེལ་བའི་ལམ་བསྒོམ་པའི་གསུམ་པ་ནི། དཀྱིལ་་་་་
འཁོར་འཁོར་ལོའི་ལམ་མམ། ཕོ་ཉའི་ལམ་མམ། ཤེས་རབ་ཡེ་ཤེས་ཀྱི་ལམ་ཞེས་་
པ་རྣམ་གྲངས་ཡིན་ལ། དེ་ལའང་སྦྱོར་དངོས་མཇུག་གསུམ། དང་པོ་ལ་ཁྲིད་ཀྱི་་་་་
སྔོན་འགྲོ་དང༌། ཐུན་གྱི་སྔོན་འགྲོ་གཉིས། དང་པོ་ནི། གསག་སྦྱང་སོགས་སྔར་་་་
དང་འདྲ། གཉིས་པ་ལའང་བསྒོམ་པ་གསུམ། གནད་ལ་དབབ་པ་གསུམ་སྟེ་དྲུག་་་་
པོ་གསང་དབང་གི་སྐབས་ལྟར་རོ། །གཉིས་པ་དངོས་གཞི་ལ། རིག་མ་དག་པ།
ལུས་ངག་མཉམ་པ། བྱིན་རླབས་མཉམ་པ། འདོད་པ་མཉམ་པ། མན་ངག་ལས་
བྱུང་བའོ། །དང་པོ་ནི། དངོས་དང་ཡེ་རྒྱ་གཉིས་ལས། ཕྱི་མའི་དབང་དུ་བྱ་ཞིང་་་་
རིག་མ་དེ་ལུས་དང་ལང་ཚོ་ཕུན་སུམ་ཚོགས་པ་དབང་ཐོབ་ཅིང་སྣོད་དུ་རུང་བའོ། །
གཉིས་པ་ནི། རང་ཀྱེ་རྡོ་རྗེ་དང་རིག་མ་བདག་མེད་མར་གསལ་བས་ལུས་མཉམ།
409

དེ་གཉིས་ཀས་རྩ་སྔགས་བརྗོད་པས་ངག་མཉམ་མོ། །གསུམ་པ་ནི། རང་གི་
རིག་མའི་མཁའ་གསང་སྒྲུབ་ཐབས་ལྟར་བྱིན་གྱིས་བརླབ། རིག་མས་ཀྱང་རང་་་་་
གསང་གནས་དངོས་གཞི་སྒྲུབ་ཐབས་ལྟར་ལ། རྡོ་རྗེའི་སྐེད་པར་ཨོཾ་གྱི་ཕྲེང་བ་དང་།
བུག་པ་ཕཊ་ཀྱིས་བཀག་པར་བསམ་མོ། །བཞི་པ་ནི། བདག་ཀྱང་རིག་མ་འདི་ལ་
བརྟེན་ནས་དགའ་བཞི་བསྒྲུབ་སྙམ་པ་དང་། རིག་མས་ཀྱང་བདག་ལ་བརྟེན་ནས་བདེ་
ཆེན་བསྒྲུབ་སྙམ་པའོ། །ལྔ་པ་ལ། དབབ་པ། གཟུང་བ། བཟློག་པ།
འགྲེམས་པ། མི་ཉམས་པར་བྱ་བ་དང་ལྔ་ལས། དང་པོ་ནི། གཟུགས་མཛེས་པ་
ལ་བལྟ་བ། ཆགས་པའི་གཏམ་གྱིས་སྒྲ་ལ་ཉན་པ། ལུས་ཀྱི་དྲི་ལ་སྣོམ་པ། མཆུ་
འཇིབས་པ་སོགས་རོ་ལ་མྱོང་བ། འཁྱུད་པ་སོགས་རེག་བྱ་ལ་སྤྱོད་པ་རྣམས་བྱས་པས་
རིག་མའང་ཆགས་མྱོས་ཀྱི་རྣམ་འགྱུར་འབྱུང་ཞིང་། རང་ལ་བདེ་བ་ཆེར་འབྱུང་།
བདེ་བ་ཧ་ཅང་ཆེས་པས་ཁམས་ཕྱིར་འཛག་དོགས་ན། རྗེ་བཙུན་གོང་མའི་གསུང་་་་་
སྒྲོས་ལས། བགྲད་པའི་མཐས་བསྲུང་། གསང་ཐུབ་པ་གཅེས་གསུང་པ་ལག་པ་ཁུ་་
ཚུར་བྱས་པ་སྙིང་གར་བསྣོལ། ལྟོ་བ་སྒལ་ཚིགས་ལ་སྦྱར། ཞྭ་བཞི་བསྒྲིམ། རྐང་
པའི་མཛུབ་མོ་བསྐུམ། མིག་གྱེན་དུ་བལྟ། ཁ་ནས་ཧལ་ཧལ་ལམ་ཧཱུྃ་ཧཱུྃ་བརྗོད་དོ། །
དེ་ནི་བྱ་བ་མང་ལ་བདེ་བ་ཆུང་བས་དགའ་བའི་ཡེ་ཤེས་ཟེར། གསང་ཐུབ་པ་ནི།
དེ་མ་ཐག་སྙོམས་འཇུག་མི་བྱ་བའི་དོན་ནོ། །ཡང་རྡོ་རྗེ་དང་པདྨ་འདུ་བྱས་པས་བྱང་་་་
སེམས་སྤྱི་བོ་ནས་རིམ་བཞིན་བབས་ཏེ་ནོར་བུའི་རྩེའི་བར་དུ་བྱུང་བར་བསམ་ཞིང་། །
དེའི་ངོ་བོ་གང་དུའང་མ་གྲུབ་པའི་འཛིན་མེད་ཀྱི་ངང་དུ་འཇོག་གོ །གཉིས་པ་ནི།
རྒྱ་མཚོ་རི་རབ་ལ་བསྐམ་ཞེས་པ་ལྟོ་བ་སྒལ་ཚིགས་ལ་སྦྱར། གླིང་བཞི་དབང་དུ་སྡུད་་་
ཅེས་པ་ཡན་ལག་གི་མཛུབ་མོ་བསྐུམ། རོ་འཛིན་རང་གནས་སུ་ལྡོག་ཅེས་པ་ནི་ལྕེ་་་་
རྐན་ཕུགས་སུ་བསྒྲིལ། དབང་པོའི་མཆོག་གྱེན་ལ་ཟློག་པ་ནི་མིག་ཡར་བསྒྲིལ་་་་་་
གཟུང་བའོ། །གསུམ་པ་ནི། ངག་སྟོབས་ཧཱུྃ་གིས་དྲང་བ་ནི་ཧཱུཾ་དྲག་ཏུ་ལྕེ་རྩེ་བསྒྲིལ་་་་
ཞིང་བརྗོད་པ་ཡིན་ལ། ཏིང་ངེ་འཛིན་ཧཱུཾ་ཕཊ་ཀྱི་མདའ་གཞུས་འཕུལ་བ་ནི་ཧཱུྃ་གིས་་་་་
410

ཡར་དྲངས་ཤིང་ཕཊ་ཀྱིས་འཕུལ་བས་ཡར་བཟློག་པར་བསམ་མོ། །བཞི་པ་ནི། །
རླུང་གི་སྐེ་རགས་བཅིང་བ་ལག་པ་གཉིས་ཁུ་ཚུར་གྱེན་བསྟན་གྱིས་སྐེད་པ་ལ་རྒྱབ་མདུན་
དུ་ཤུགས་དྲག་པོས་གཡས་སྐོར་གཡོན་སྐོར་བྱེད། ཞགས་པ་འཕེན་པ་ནི་ལག་གཉིས་་
དྲག་ཏུ་བཤད་པའམ། ཡང་ན་མདའ་གཞུ་འགེངས་པའི་སྟངས་ཀ་ཤུགས་ཆེན་པོ་་་་
བྱེད༑ གཏུན་ཤིང་གི་འཁོར་ལོ་བསྐོར་བ་ནི། ལྟོ་བ་གཡས་སྐོར་གཡོན་སྐོར་ཤུགས་
ཆེར་བྱེད། བྱིས་པའི་སྤྱོད་པ་ནི། རྡོ་རྗེའི་སྐྱིལ་ཀྲུང་དང་། ལག་པ་མེ་ཐབ་དྲུག་་་་
འཆིང་གི་སྐབས་ལྟ་བུར་བྱས་ལ་གན་རྐྱལ་དང་ཁ་བུབ་བྱས། རྐེ་གཡས་གཅུ་གཡོན་་་་
གཅུ་བྱེད་པ་ཡིན་ནོ། ། ལྔ་པ་ནི། དེ་ལྟར་བྱས་པས་མི་ཉམས་ལ་གལ་སྲིད་བདེ་་་་
ཆེས་པའམ། གྲིབ་དང་གདོན་གྱི་དབང་གིས་འཛགས་ན་ཁྲུས་བྱ་བ་ནི། རབ་དབང་
བཞི་ཞུ། འབྲིང་སཱཙྪ་འདེབས། ཐ་མའང་རྣམ་འཇོམས་ཀྱི་ཁྲུས་ཆོག་བྱའོ། །ཁྱད་
པར་ཞལ་ཤེས་ལ། སླ་ང་མེ་འཇམ་ཙམ་གྱི་སྟེང་དུ་གཞག །ནང་གུ་གུལ་དང་ཡུངས་
ཀར་གཉིས་བླུགས་པས་མེས་ཞུ་བྱུང་བའི་སྟེང་པདྨ་རཀྟ་དང་གྲི་ཀླད་བཏབ། དེའི་སྟེང་
ཐལ་ཆེན་གྱིས་གཡོས་ནས་རིལ་བུ་རྡོ་རྗེའི་བུག་པར་ཤོང་ཚོད་བྱས་ནས་བཅུག་པས་་་་་
འཛག་པའི་རིགས་ཐམས་ཅད་ཆོད་དོ། །ལམ་བསྡུས་པ་ནི། སྔོན་འགྲོ་ཐུར་སེལ་་་་་
དབང་དུ་བྱ་བ། དངོས་གཞི་དབབ་གཟུང་། རྗེས་ཁྱབ་འགྲེམ་མོ། །དང་པོ་ནི།
པུས་མོ་གཉིས་གྲུ་མོའི་འོག་ཏུ་ཚུད་པར་བྱས། ལག་མཐིལ་གཡས་གཡོན་ཉི་ཟླར་་་་་
བསྒོམས་པ་བསྣོལ་བས་པུས་མོར་བཀབ་ནས། རླུང་རིང་པོ། ཐུང་ངུ་། ཤིན་ཏུ་་་
ཐུང་དུ་སྦྲེལ་ནས་མདུན་དུ་བརྔུབས་ནས་ཁ་སྦྱོར་འཛིན། དེ་བཞིན་དུ་གཡས།
མདུན༑ གཡོན། མདུན་ཏེ་སྔར་ལྟར་བྱ། ཡང་། མདུན་ནས་ཕྱིར་རིང་།
ཐུང་༑ ཤིན་ཏུ་ཐུང་བ་བུས་རྗེས། སྦྲེལ་ནས་ནང་དུ་རྔུབ་པའང་རིང་། ཐུང་།
ཤིན་ཏུ་ཐུང་བ་སྟེ་གསུམ་བྱའོ། །མཐར་མགོ་སྐྱེད་སྐྱེད་པ་བྱ། གཉིས་པ་ནི།
གཟུགས་ལ་བལྟ་བ་སོགས་ལྔ་གཞག །གཞན་རིག་མ་དག་པ་ནས་དབབ་པའི་བར་་་་
སྔར་ལྟར་ལ། བཞགས་སངས་བཤདབཞུགས་སྟངས་བཤད་མ་ཐག་པའི་ཙོག་པུར་བྱ། གུང་མཛུབ་

གཡས་གཉིས་འཇིབས་ཚེ་མིག་གཡོན་གདངས། ཅིག་ཤོས་ཀྱང་དེ་ལས་བཟློག་པར་་་་
བྱས་པས་འཛིན་ནོ། །གསུམ་པ་ནི། གླང་ཆེན་ཧིང་ཞེས་པ། རྐང་མཐིལ་གྱི་སྤོ་་་་
སར་བཙུགས། རྙིང་པའི་སྟེང་དུ་འཕོངས་ཚོས་གཞག །ཧཱི་ཧིང་གིས་ལྟེ་བ། ད་་་་
བཞིན་དུ་ཧུ་ཧཱུྃ། ཧཱ་ཧག ། ཧཱི་ཧིག་གིས་བྱང་སེམས་སྤྱི་བོའི་བར་དུ་དྲང་ངོ༌། །སེང་
གེ་རྣམ་རོལ་ཞེས་པ། མཐེ་བོང་། མཛུབ་མོ། གུང་མོ། སྲིན་མཛུབ།
མཐེའུ་ཆུང་གིས་རིམ་པ་ལྟར། རྣ་བ། མིག །སྣ། ཡས་མཆུ། མས་མ་་་་
རྣམས་བཀག་ལ། མགོ་གཡས་སྐོར་གསུམ། གཡོན་སྐོར་གསུམ། ཡང་མ་ངེས་་་
པར་རྒྱུན་རིང་བར་འཁོར་རོ། །དེ་ལྟར་ཉམས་སུ་བླངས་པས་ལྟ་བ་དགའ་བཞི་ལ།
ཕྱི་གོ་རིམ་ལ་ལྟོས་པ་ནི། གཟུགས་ལ་བལྟ་བ་ནས་རེག་བྱའི་བར་དགའ་བ། བོ་ཀླུ་
དང་ཀཀྐོ་ལ་སྦྱོར་བ་མཆོག་དགའ། སྲུབ་པ་དགའ་བྲལ། དེ་ལས་རྩ། ཐིག །
རླུང་༑ གསང་གནས་བཞི་ཁ་སྦྱོར་བ་ལྷན་ཅིག་སྐྱེས་ཀྱི་དགའ་བའོ། །ནང་གནས་་་་
ལ་ལྟོས་པའི་ཕྱི་ནང་གཉིས་ཀྱི། ཕྱི་ནི། ཁོལ་བུ་དང་། ཕལ་ཆེར་དང༌། །
ཐམས་ཅད་དང་། སྣང་བ་ཐམས་ཅད་བཞི་ཀ་བདེ་བར་སོང་བ་རིམ་བཞིན་དགའ་་་་
སོགས་སོ། །ནང་ནི། སྙིང་། མགྲིན། ལྟེ། གསང་བཞིར་སླེབས་པ་ལ་རིམ་
བཞིན་དགའ་བ་སོགས་སོ། ། སྤང་བྱ་ནི། ཆོས་བརྒྱད་ཀྱི་རྟོག་པ་ཅུང་ཟད་འགག་པ།
ཕལ་ཆེར་འགག་པ། རིག་མ་ལ་ཞེན་པ་ཙམ་འགག་པ། དགའ་བ་གསུམ་ལ་ཞེན་་་་
པ་འགག་པ་རྣམས་ཀྱང་སྔར་ལྟར་རིམ་བཞིན་ནོ། །ངོ་བོ་ལ་ལྟོས་པ་ནི། བདེ་་་་་་
ཅུང་ཟད་སྐྱེས་པ། ཆེར་སྐྱེས་པ། བདེ་བ་མི་རྟོག་པ་དང་ལྡན་པ། བདེ་སྟོང་ཟུང་་་
དུ་འཇུག་པ་རྣམས་སྔར་ལྟར་རོ། ། ཕྱི་མའི་གཅིག་པོ་ནི་སྐྱོན་མེད་དོ། །གྲུབ་མཐའ་
ནི༑ ལྟ་བ། དེ་སྤྱོད་པ་གསུམ་གྱིས་ཉམས་སུ་བླངས་ཏེ་ལམ་དུ་བྱས་པས། རྣལ་་་
འབྱོར་པ་དེའི་ངོ་བོར་ཁམས་གསུམ་ཐམས་ཅད་བདེ་སྟོང་ཟུང་འཇུག་གི་རོལ་པར་འཆར་་
བ་ནི་གྲུབ་མཐའ་བདེ་སྟོང་རྒྱ་ཆུང་ངུའོ། །འདའ་ཁ་མ་ནམ་འཆི་བའི་ཚེ་རྡོ་རྗེ་སེམས་་་་
དཔའ་འབྱོན་པར་འགྱུར་བ་ལ། སྦྱང་། གོམས། ལས་སྦྱར་གསུམ་ལས།
42

དང་པོ་ནི། གསང་བ་བདེ་སྟོང་སྟོན་པའི་བླ་མ། ལམ་དཀྱིལ་འཁོར་འཁོར་ལོ།
ལྟ་བ་བདེ་སྟོང་ཟུང་འཇུག་རྣམས་ཡང་ཡང་དྲན་པར་བྱའོ། གཉིས་པ་ནི། སྣང་་་་་་
མཆེད་ཐོབ་གསུམ་གྱི་ཕྲ་བའི་ཐིམ་རིམ་བྱུང་དུས་བདེ་སྟོང་གི་ལྟ་བ་ཅིས་ཀྱང་ཉམས་སུ་་་
མྱོང་བ་བྱ་སྙམ་པ་ལ་བསླབ་བོ། །གསུམ་པ་ནི། སྒྲ་དང་ཡི་གེས་འཕོ་བ་བུམ་དབང་
གི་སྐབས་ལྟར་རོ། །ཐིམ་རིམ་དང་བར་དོའི་སྣང་བ་ཐམས་ཅད་ངོ་བོ་བདེ་སྟོང་ཟུང་་་་་
འཇུག་ལ་ཐིག་ལེ་མུ་ཏིག་གི་རྡོག་མ་ལྟ་བུར་སྦྱངས། རྨི་ལམ་སྒྱུ་ལུས་ཀྱི་སྣང་བ་ཐམས་
ཅད་བདེ་སྟོང་ཟུང་འཇུག་ཏུ་ཐག་གཅད་ཅིང་བསྒོམ་མོ། །དེ་རྣམས་ཀྱིས་ཁམས་འདུས་
པ་བར་མའི་ལམ་ཆོད། ཁམས་བདུད་རྩིའི་འགྲོས་ཐིམ། ས་བཅུ་གཅིག་པ་དང་་་་
བཅུ་གཉིས་པ་མངོན་དུ་བྱས། བདུད་རྩི་གནས་གྱུར། འབྲས་བུ་ཆོས་སྐུ་མངོན་དུ་་་
བྱེད་དོ། །བཅུ་གཅིག་བཅུ་གཉིས་ས་དེ་མངོན་གྱུར་པའི། །ཐབས་མཆོག་ཤེས་རབ་
ཡེ་ཤེས་ལམ་གྱི་འགྲོས། །ཟག་མེད་བདེ་བ་མཆོག་གི་དགའ་སྟོན་གྱིས། །ཟུང་་་་་
འཇུག་མགྲོན་དེ་རིང་ནས་རིང་བསུ་བཞིན། །ཤེས་རབ་ཡེ་ཤེས་ཀྱི་དབང་གི་ཉམས་་་་
ལེན་རྣམས་གསུང་སྒྲོས་ལྟར་བཀོད་ཟིན་ཏོ།། ༈ ཁམས་འདུས་པ་ཐ་མ་སྐྱོན་མེད་་་་
གཉུག་མ་ཡེ་ཤེས་ཀྱི་ལམ་གྱིས་ཁྲིད་པའམ། དབང་བཞི་པའི་ལམ་མམ། རྡོ་རྗེའི་རྦ་
རླབས་ཀྱིས་ནི། རྡོ་རྗེ་སྟོང་པ་ཉིད་དང་། རྦ་རླབས་ནི་ལམ་དེ་བསྒོམས་པས་སྣང་བ་
ཐམས་ཅད་བདེ་སྟོང་མཆོག་གི་ལམ་དུ་བསྒྱུར་ནས་སྟོང་པ་ཉིད་ལས་གཞན་མ་ཡིན་པའི་་
ཕྱིར༔ དེ་སྐད་ཅེས་བྱ་སྟེ། དཔེར་ན་རྒྱ་མཚོའི་རྦ་རླབས་དང་སྤུ་བའི་ཕྲེང་བ་ད་་་་་
སོགས་པ་ཇི་སྙེད་བྱུང་ཡང་དེ་ལས་བྱུང་ཞིང་། ཐིམ་ཡང་དེ་ལ་ཐིམ་པས་ཆུ་སྦུར་ཆུ་་་
ལས་ཡིན་ཏེ། དེ་ལས་ཐ་དད་མིན་པ་བཞིན་ནོ། །དེ་ཉམས་སུ་ལེན་པ་ལ་སྦྱོར་་་་་
དངོས་རྗེས་གསུམ། དང་པོ་ནི། ཁྲིད་ཀྱི་སྔོན་འགྲོ་སྔར་དང་འདྲ། ཐུན་གྱི་སྔོན་་་་
འགྲོ་བསྒོམ་པ་གསུམ་དང༌། གནད་ལ་དབབ་པ་གསུམ་སྔར་ལྟར་བྱས་རྗེས། རབ་་
ཕྲིན་ལས་སུམ་ཅུ་སོ་གཉིས་ལུགས་འབྱུང་། ལུགས་བཟློག །འཆོལ་བ་དང་བཅས་་་་
པའི་ཚར་གསུམ་གྲུབ་པར་བྱ། མ་གྲུབ་ན་ཡན་ལག་ལྔ་སྦྱང་བྱའོ།། ༈ གཉིས་པ་་
413

དངོས་གཞི་ལ། འོག་རླུང་བསྐུམ་པ་ལུས་ཀྱི་རྦ་རླབས་ནི། ལག་གཉིས་པུས་མོ་་་
སྟེང་དུ་དགབ། ལྟོ་བ་སྒལ་ཚིགས་ལ་སྦྱར། སྣ་ནས་རླུང་དྲག་ཏུ་ཕྱིར་འབུད་པ་
གསུམ༑ ནང་དུ་དྲག་ཏུ་རྔུབ་པ་གསུམ་བྱསསུ།
 ། ཁ་སྦྱར་གཟུང་ཚེ་འོག་རླུང་དལ་བུས་
དྲངས་ལ་མཇུག་ཏུ་འཐེན། འཕོངས་ཚོས་གཡས་གཡོན་རེས་མོས་ཀྱིས་འདེགས་་་་་
འཇོག་བྱས་ནས་མནན། དེ་བཞིན་དུ་གཡས་གཡོན་དུའང་དེ་འདྲ་རེ་བྱའོ། །གསུམ་
ཀ་ལ་ཁ་སྦྱར་བ་ཕྱིར་གཏོང་ཚེ་འོག་རླུང་སྔོན་ལ་བཏང་། དེ་ལ་གོམས་པས་འོག་རླུང་་་་
བཏང་ཀྱང་སྟེང་རླུང་མི་འཆོར་བར་འབྱུང་བས་བུམ་ཅན་ཞབས་ཙགས་མ་ཟེར་རོII
ཐུན་གྲངས་མེད་ཚད་མེད་དུ་ཉམས་སུ་བླངས་པས་ལུས་ལ་བདེ་བ་དང་། སེམས་ལ་་་་
རྟོགས་པ་འཆར། 
དེའི་རྐྱེན་གྱིས་ཁམས་འཛག་པ་བྱུང་ན་རོ་སྟོད་དྲག་ཏུ་གཅུ་བ་དང་།
མིག་གྱེན་དུ་བལྟས་པས་སེལ་ལོ། །གཉིས་པ་ངག་འདྲེན་པ་ཞི་དྲག་གི་རྦ་རླབས་ལས།
དང་པོ་ནི། རྡོ་རྗེའི་སྐྱིལ་ཀྲུང་ཁུ་ཚུར་སྙིང་གར་བསྣོལ། ལུས་ཅུང་ཟད་སྐུར་བར་་་་་
བྱས་ལ། སོ་བར་ནས་རླུང་གི་གདངས་ཨིའི་རྣམ་པ་ལ་སྒྲ་མེད་དུ་རྔུབ། ཤུགས་་་་་
རྫོགས་པ་དང་ལུས་བསྲངས་ཏེ། མགོ་བོ་སྐྱེད་སྐྱེད་པ་གཉིས་བྱ་ཞིང་འོག་རླུང་ཀྱང་་་་་
རྫོགས་པར་འཐེན་ནས་ཁ་སྦྱོར་ལྟ་བའི་ངང་དུ་གཞག ། སྤྲོ་ན་གཡས་གཡོན་དུ་བྱ་་་་
ཀྱང་ཆོག །དྲག་པོ་ནི། འདུག་སྟངས་སྔར་ལྟར་ལས། རླུང་གི་གདངས་ཧཱུྃ་གི་སྒྲར་
བསམ་ཞིང་སྒྲར་བཅས་སུ་འདྲེན། གཞན་སྔར་དང་འདྲ། གཉིས་ཀ་ལ་རང་ལྷ་་་་
གསལ་བའི་རྡོ་རྗེའི་རྩེ་ནས་རླུང་འོད་ཟེར་ཁ་དོག་ལྔ་པ་བྱུང་ནས་ལྟེ་བ་བརྒྱུད། རིན་་་་
གྱིས་སྤྱི་བོར་ཐིམ་པར་བསམ་མོ། །གསུམ་པ་ཏིང་ངེ་འཛིན་སེམས་ཀྱི་རྦ་རླབས་ལ།
རིག་མ་དག་པ་ནས་རྡོ་རྗེའི་རྩེར་དབབ་པའི་བར་ཤེར་དབང་ལྟར་ལ། བྱང་ཆུབ་ཀྱི་་་་
སེམས་དེ་གཉིས་འོད་ཟེར་ཁ་དོག་སྣ་ཚོགས་པ་རླུང་གི་རང་བཞིན་དུ་གྱུར་ནས་རོ་མ་་་་
ལམ་ནས་གཡས་སྐོར་གྱིས་ལྟེ་བའི་རྩ་འཁོར་ལ་གཡས་སུ་ལན་གསུམ་བསྐོར་བས་་་་་
ཁམས་དཀར་པོའི་ནུས་པས་ནམ་ལངས་པ་ལྟར་དང་། དམར་པོའི་ནུས་པས་ཉི་མ་་་་་
ཤར་བ་ལྟ་བུ་དང་། རླུང་གི་ནུས་པས་རྒྱུ་མ་ཕུས་བརྒྱངས་པ་ལྟར་བྱས། དེ་ནས་སྤྱི་

བོའི་རྩ་འཁོར་བར་རིགས་འགྲེ། དེ་ནས་འོད་ཟེར་སྤྱི་བོ་ནས་ཕྱིར་སོང་སྟེ་སྣོད་གཞལ་་
ཡས་ཁང་དུ་གྱུར། བཅུད་ཀྱི་སེམས་ཅན་ལ་དབང་བསྐུར་ཏེ་ལྷར་གྱུར། སེམས་་་་་
ཅན་དེ་རྣམས་ཀྱང་འོད་ཟེར་གྱི་རྣམ་པར་བྱས་ནས་འོད་ཟེར་ལྔ་ལྡན་དང་མཉམ་དུ་མར་་་་ན
བྱུང་། རྐྱང་མ་ནས་གཡོན་སྐོར་དུ་ཐུར་ལ་སྤྱི་བོའི་རྩ་འཁོར་ནས་གསང་གནས་ཡན་་་་་
སྔར་ལྟར་བྱས། ཡང་དབུ་མའི་ལམ་བརྒྱུད། སྤྱི་བོའི་བར་དུ་སོང་བས་རིམ་བཞིན་་་་
མས་ནས་རང་ལུས་འཇའ་འོད་དུ་གྱུར་པར་བསམ་ཞིང་འཛིན་མེད་དུ་འཇོག །ལས་རྒྱ་
དངོས་སུ་ཡོད་ན་བདག་རྒྱུད་གཞན་རྒྱུད་གཉིས་ཀའི་རྒྱུད་དག་པའི་དབང་དུ་བྱས་ན། །
རིག་མ་ལའང་དམིགས་པ་དེ་ཀ་བྱེད་ཅིང་སྤྱི་བོ་ནས་ཕྱིར་སྤྲོ་བ་དེ་མི་དགོས་སོ། །དེ་ལྟ་
བུའི་འོད་ཁ་དོག་ལྔ་ལྡན་དེ་རོ་མར་དྲངས་པས་རོ་མ་དབང་དུ་འདུས། རྩོལ་བ་ལ་་་་་
དབང་ཐོབ། རྣམ་པར་ཐར་པ་མཚན་མ་མེད་པ་མངོན་དུ་བྱེད། རྐྱང་མར་དྲངས་་་་་
པས་རྐྱང་མ་དང༌། སྲོག་དང་། སྨོན་པ་མེད་པ་གསུམ་ལ་སྔར་ལྟར་བྱེད། དང་་་་
མར་དྲངས་པས་དབུ་མ་དང་། རླུང་གནས་པ། རྣམ་པར་ཐར་པ་སྟོང་པ་ཉིད་ལ་་་་་
སྔར་ལྟར་རོ། །དེ་དག་ལས་བྱུང་བའི་ལྟ་བ་ནི། ཆོས་ཐམས་ཅད་ཤིན་ཏུ་རྣམ་པར་་་་་
དག་པ་མས་བརྟན་གྱི་དགའ་བ་བཞི་ནི། རྒྱུ་མཐུན་གྱིས་ནི་སྐྲ་དཀར་འཇོམས། །
རྣམ་སྨིན་གྱིས་ནི་སྟོབས་རབ་སྟེར། །སྐྱེས་བུ་བྱེད་པས་སྟོབས་རབ་འཕེལ། །དྲི་མ་་་
བྲལ་བས་འཆི་མེད་སྟེར། །ཞེས་པ་ལྟར། ཁམས་དཀར་དམར་ལྟེ་བར་བྱོན་པས་ལྟེ་
བ་མེ་ལོང་གི་ངོས་ལྟར་འཇམ་པ་སེན་མོས་ཀྱང་གཟུང་བར་མི་ནུས་པ། སྐྲ་དཀར་དང་
གཉེར་མ་མེད་པའི་གཞོན་ཤ་ཆགས་པ། སྙིང་གར་བྱོན་པས་སྲེད་མེད་ཀྱི་བུའི་སྟོབས་
སམ༑ གླང་པོ་ཆེ་ཁྱུ་མཆོག་གིས་ཀྱང་འགྲན་པར་མི་བཟོད་པའི་སྟོབས་འཕེལ།
མགྲིན་པར་བརྟན་པས་ལྕེས་གདོང་ཁེབས་པ། སྤྱི་བོར་བརྟན་པས་ལོ་སྟོང་ཐུབ་པ་
འབྱུང་ངོ༌། །སེམས་ལ་ཕན་གདགས་པ་ནི། ཡང་སྔར་གྱི་གནས་བཞི་པོར་རིམ་པར་
བརྟན་པས། རང་གི་རིག་པ་བདེ་སྟོང་དུ་འཆར། སྣང་བ་ཐམས་ཅད་བདེ་སྟོང་།
མྱངས་པའི་རོ་ཐམས་ཅད་དང་། འཁོར་འདས་ཀྱི་ཆོས་ཐམས་ཅད་བདེ་སྟོང་ཟུང་་་་་་
45

འཇུག་འབའ་ཞིག་ཏུ་འཆར་རོ།། ༈ ལུས་སེམས་གཉིས་ཀའི་ཡོན་ཏན་ནི། ཡང་་
རིམ་པ་ལྟར་མཐོང་ན་མི་མཐུན་པ་མེད་ཅིང་ཡིད་དུ་འོང་བ། མངོན་ཤེས་ཅུང་ཟད་་་་་་
འཆར༑ རོ་ཐམས་ཅད་ལ་ལོངས་སྤྱོད་པར་ནུས། རྫུ་འཕྲུལ་སྣ་ཚོགས་སྟོན་ནུས་སོ། །
སྤྱོད་པ་གསུམ་སྔར་ལྟར་སྤྱད་པ་དང་། ལྷ་དང་བླ་མས་ལུང་བསྟན་པའི་ཕྱག་རྒྱ་པདྨ་་་་
ཅན་སོགས་གཞུང་ནས་བྱུང་བ་བཞིན་དུ་སྤྱོད་པ་བསྐྱངས་པས་གྲུབ་མཐའ་བདེ་སྟོང་རྒྱ་་་
ཆེན་པོ། མཐར་འབྲས་བུའི་དབང་བླངས་པ་ལ་བརྟེན་ནས་བཅུ་གསུམ་རྡོ་རྗེ་འཛིན་་་་་
པའི་ས་མངོན་དུ་བྱེད་དོ། །འདའ་ཀ་མ་ཕྱག་རྒྱ་ཆེན་པོ་ནས་འཕོ་བ་ལ། སྦྱོང་།
གོམས༑ སྦྱར་གསུམ་ལས། དང་པོ་ནི། བླ་མ་ཆོས་ཐམས་ཅད་ཤིན་ཏུ་རྣམ་པར་་
དག་པའི་ལྟ་བ་སྟོན་པའི་བླ་མ། ལམ་ལྟ་བ་མས་བརྟན་གྱི་དགའ་བ་བཞི་ཡང་ཡང་་་་་
དྲན་པར་བྱ། གཉིས་པ་ནི། ལྟ་བ་བདེ་སྟོང་མཆོག་ཏུ་གྱུར་པ་ཡང་ཡང་དྲན་པར་་་་་
བྱའོ༑ །གསུམ་པ་ལ་ཡི་གེ་དང་སྒྲས་འཕོ་བ་གཉིས་ལས། དང་པོ་ནི། བུ་ག་དགུ་
བཀག་པ་སྔར་ལྟར། རྩ་གསུམ་འཁོར་ལོ་བཞི་ཡི་གེ་དང་བཅས་པ་གཏུམ་མོ་མཐུག་པོ་
ལྟར་བྱ། རོ་རྐྱང་གི་ནང་དུ་ཧཀྵ་སྤངས་པའི་ཀཱ་ལི་ཐུར་བསྟནདཀར་པོ། ཨཱ་ལི་གྱེན་
བསྟན་དམར་པོ། དེའང་ཀ་ཁ་ཨ་ག་གྷ་ཨཱ་ཞེས་པ་ལྟ་བུ་ཨཱ་གྲྭ་འདི་ལྟར་ཡོད་པ་རེ་རེ་
གསལ་གདབ། རྩོལ་བའི་རླུང་ཕྱིར་སོང་བའི་ཚེ། སྟོད་རླུང་རྣམས་སྤྱི་མགྲིན་་་
འཁོར་ལོ་ལ་ཐིམ། སྲོག་ནང་དུ་འཇུག་ཚེ་སྙིང་ལྟེ་བའི་འཁོར་ལོ་ལ་ཐིམ་པར་བསམ།
སྒྲས་འཕོ་བ་ནི། དངོས་གཞི་དེ་ཁ་ལ་སྲོག་རྩོལ་གྱི་ཚབ་ཏུ་ཧི་ཀ་དང་ཀ་ཧི་བྱེད་དོ། །
ཕྱི་དབུགས་ཆད་པའི་ཚོད་ཀྱི་ཚེ་གྲོགས་ཀྱིས་གསལ་བཏབ་པ་ལ་བརྟེན་ནས་སྔར་གྱི་་་་་
ཉམས་མྱོང་གིས་རྐྱེན་བྱས་པས་འབྲས་བུ་ཐོབ་པ་ནི་ཕྱག་རྒྱ་ཆེན་པོ་ནས་འཕོ་བའོ། །
བར་དོ་དང་། རྨི་ལམ། སྒྱུ་ལུས་གསུམ་ནི། བདེ་སྟོང་ཟུང་འཇུག་གི་ཡེ་ཤེས་ལ་་་
བསྣམ་བྱ་སོགས་དེ་དང་དེའི་སྐབས་སུ་འགྱུར་བའོ། ། ས་བཅད་ཕྱི་མ་རྣམས་དང་། །
ལམ་དང་འབྲས་བུ་རྙེད་ཚུལ་ནི་གཞུང་བཞིན་ནོ།། ༈ སྐུ་བཞི་མངོན་གྱུར་ཟུང་ད་་་་་
འཇུག་རྡོ་རྗེ་འཆང་། །འགྲུབ་བྱ་བཞི་པའི་ལམ་གྱི་རིམ་པ་རྣམས། །དཔལ་ལྡན་་་་་
46

ཆོས་སྐྱོང་ངུར་སྨྲིག་རྣམ་རོལ་པ། །མཁས་གྲུབ་དམ་པའི་གསུང་རྒྱུན་ཇི་བཞིན་བཀོད།།
༈ དབང་བཞི་པའི་ཉམས་ལེན་གྱི་རིམ་པ་མཐའ་དག་མ་ཚང་བ་མེད་པར་བཤད་ཟིན་
ཏོ༑། ༈ ཐུབ་བསྟན་ཡོངས་སུ་རྫོགས་པའི་ཉམས་ལེན་ཀུན། །ལེགས་པར་་་་་
ཡ
བཤད་པ་རྣལ་འབྱོར་དབང་ཕྱུག་གི །གསུང་ངག་གཞི་ལམ་འབྲས་བུར་བཅས་པའི་་་་་
ཆོས༑ ། ཚེ་གཅིག་སངས་རྒྱས་སྒྲུབ་པའི་ཉེ་བའི་ལམ། །ཚུལ་འདི་ཁ་བའི་ལྗོངས་སུ་་
འབྲོག་མི་དང་། ། རྗེ་བཙུན་བརྩེ་བ་ཆེན་པོ་ས་སྐྱ་པ། །བརྒྱུད་པར་བཅས་པས་ཉི་ཟླ་
ལྟར་གསལ་ཡང་། །དེང་དུས་ཡོངས་སུ་རྫོགས་པ་ཉིན་སྐར་བཞིན། །ཚོགས་་་་
བཤད་ཚིག་གི་སྦྱིན་མའི་བཤད་ཡམས་ཙམ། ། མ་ཡིན་སྙིང་པོའི་ཉམས་ལེན་སློབ་་་
བཤད་ཅེས། །ཁའུ་བྲག་རྫོང་བཞེད་སྲོལ་འཁྲུལ་མེད་ཀྱིས། །ཕྱོགས་དུས་ཀུན་་་་
ཁྱབ་པའི་བཀྲ་ཤིས་ཤོག །འདི་རྣམས་ནི་མུས་ཆེན་སེམས་དཔའ་ཆེན་པོས་བདག་་་་་
ཆེན་རྡོ་རྗེ་འཆང་ལ་ཐུན་མོང་མ་ཡིན་པར་སྩལ་བའི་སློབ་བཤད་དང་། ཐུན་མོང་མ་་་་་
ཡིན་པའི་ཡང་ཐུན་མོང་མ་ཡིན་པ་ཡབ་འཇམ་དབྱངས་ཆོས་རྗེ་ནས་བརྒྱུད་པའི་ཟབ་་་་
གནད་རྣམས་དང་བཅས་ཏེ་དམིགས་རིམ་རྣམས་ཕྱོགས་གཅིག་ཏུ་ཟ་ཧོར་གྱི་བནྡེ་ངག་་་་་
དབང་བློ་བཟང་རྒྱ་མཚོས་བཀོད་པ་ཡིན་གྱི། ལུང་སྦྱོར་སོགས་རྒྱས་པར་སྤྲོ་དགོས་པ་
རྣམས་ནི་སྦས་དོན་གསལ་བ་དང་། རྗེ་ཀླུ་སྒྲུབ་རྒྱ་མཚོས་མཛད་པ་རྣམས་ལས་ཤེས་་་
པར་བྱའོ།། །།གA ，མངྒལཾ། །དགེའོ།། །།
47

༄༅། །བསྙེན་པ་གསུམ་གྱི་ལག་ལེན་
གསུང་ངག་བེའུ་བུམ་བཞུགས་སོ། །འདི་ན་
བསྙེན་པ་གསུམ་གྱི་ལག་ལེན་ཀླུ་སྒྲུབ་གསུང་།
བཟླས་དམིགས་ཆིག་བརྒྱུད་དབང་རབ་གསུང་།
ལམ་དུས་བསྡུས་འབྲིང་རྒྱས་གསུམ་གྱི་རྣམ་དབྱེ་
ངག་ཆོས་དང་ངག་་ལེགས་གསུང་། ཀྱེ་རྡོར་ཞི་
བའི་སྦྱིན་སྲེག་དང་དུས་ཐའི་ཆོ་ག་ཤེའུ་ལོ་ཙཱའི་
གསུང་བཅས་བཞུགས། །
དགེ་སློང་ཤེའུ་ལོ་ཙཱ་བ།
49

༄༅། །རབ་གསལ་རིམ་གཉིས་ཏིང་འཛིན་གང་བློར་གསལ། །རབ་མང་་་་
བསྙེན་སྒྲུབ་རྒྱ་མཚོའི་ཕ་མཐར་སོན། །རབ་གྲགས་གསུང་ངག་རིན་ཆེན་ཁང་བཟང་་་་་
རྩེར༑ །རབ་མཛེས་སྒྲུབ་པའི་རྒྱལ་མཚན་སྒྲེང་ལ་འདུད། ། ཨེ་མའོ་འདི་ན་དཔལ་ལྡན་
ས་སྐྱ་པའི། །བསྙེན་སྒྲུབ་ལས་གསུམ་བཟང་པོའི་རིང་ལུགས་ལ། །མཆོག་ཏུ་གཅེས་་་་
པའི་ཞལ་གྱིས་གདམས་པ་ཡི། །བསྙེན་པའི་ལག་ཁྲིད་བླ་མའི་གསུང་བཞིན་བྲི། །དེ་་
ལ་འདིར་རྡོ་རྗེ་ཐེག་པའི་ལམ་ལ་ཞུགས་པས་བྱ་བའི་གཙོ་བོ་ནི་བསྙེན་སྒྲུབ་ལས་གསུམ་་་་་
ཞེས་ཡོངས་སུ་གྲགས་པ་ལས། བསྙེན་པ་བྱ་བའི་ཚུལ་རྗེ་བཙུན་བླ་མ་དམ་པས་ལག་་་་་
ཁྲིད་དུ་གནད་ཉེ་བར་དྲིལ་ནས་གནང་བ་ནི་འདི་ལྟར་ཡིན་ཏེ། བསྙེན་པ་ལ་གསུམ།
གཞིའི་བསྙེན་པ། སྒྲུབ་པའི་བསྙེན་པ། རྒྱུན་གྱི་བསྙེན་པའོ། །དང་པོ་ནི།
བསྙེན་པའི་གཞི་བཅའ་བ་སྟེ། འདི་ལ་གསུམ། སྔོན་འགྲོ། དངོས་གཞི། རྗེས་་་་་
སོ༑ །དང་པོ་ལ་གསུམ། གནས་ཁང་གཟུང་ཞིང་། མཐུན་རྐྱེན་འཚོག་ཆས་བྱ་བ། །
མཚམས་གཅད་པ། སྔོན་འགྲོ་དངོས་སོ། །དང་པོ་ལ། གང་དུ་བྱ་བའི་གནས་ཁང་་་་
དེ་ཉིད། རལ་བའམ་གྲུམ་པ་མ་ཡིན་ཞིང་། རྩོད་འགྲས་ཅན་མ་ཡིན་པར་གཞན་དང་་་
བར་མཚམས་ངེས་པར་གཅད་དུ་ཡོད་པ་ནི་ཅིས་ཀྱང་དགོས་ལ། གཞན་ཡང་དབེན་ཞིང་་
ཡིད་དང་མཐུན་པ། ལུས་ཀྱི་འབྱུང་ཁམས་མཐུན་པ། མཐུན་རྐྱེན་བསྒྲུབ་སླ་བ་སྟེ། །
མདོར་ན་འགལ་རྐྱེན་བསམ་གཏན་གྱི་ཚེར་མས་དབེན་ཞིང་། མཐུན་རྐྱེན་ཕུན་སུམ་་་་་
ཚོགས་པའོ། །དེ་ལྟར་གནས་ཀྱི་སྤྱི་བཟུང་ནས། བྱེ་བྲག་རང་གི་ངོས་སྐལ་གྱི་གནས་་་་
དེ་ཉིད་རབ་བ་བྱུང་རྣམ་ལྔ། མིན་ནའང་དྲི་ཞིམ་པོའི་སྤོས་ཀྱིས་སྦགས་པའི་ཆུས་ཆག་་་་་
ཆག་ལེགས་པར་གདབ་ཅིང་། ཚོན་དཀར་པོས་རྡོ་རྗེ་རྒྱ་གྲམ་དུ་བྲིས་པའི་སྟེང་དུ་འབྲུ་
གཙང་མེ་ཏོག་གི་སིལ་མ་གཅལ་དུ་དགྲམ། དེའི་སྟེང་དུ་བསམ་གཏན་གྱི་འབོལ་ཆུང་་་
ནང་ཚངས་ཅན་རྒྱ་དཔངས་ཇི་ལྟར་འཚམས་པ་གདིང་། ཁ་བལྟ་ཕྱོགས་ནི་སྤྱིར་བཏང་ལ་་
ཞི་བ་ཤར། དྲག་པོ་ལྷོར། དབང་ནུབ། རྒྱས་པ་བྱང་དུ་བལྟ་བ་ཡིན་ལ།
དམིགས་ཀྱིས་བསལ་བ་བདེ་མཆོག་ལྟ་བུ་ལྷོ། ཀུ་རུ་ཀུལླེ་ལྟ་བུ་ནུབ། རྣམ་སྲས་ལྟ་བུ་
42༔

བྱང་དུ་བལྟ་བ་ཡིན། འདིར་ཤར་གྱི་ཕྱོགས་ལ་བལྟ་བ་མཆོག་ཏུ་ཤིས་པ་ཡིན་ནོ། །
དེས་ནས་ཇི་ལྟར་འོས་པའི་སྟེགས་བུ་ལ་བླ་མ་ཡི་དམ་ཆོས་སྐྱོང་སོགས་ཀྱི་རྟེན་རབ་གནས་་་དIt
ཅན་ཡིད་ཆེས་པ་ཡོད་ན་བཞུགས་སུ་གསོལ། ཡིད་མི་ཆེས་པ་དང་ཐེ་ཚོམ་ཅན་མི་ཤིས་་་་
པས་ནང་དུ་མི་འཇོག །མེད་དུ་མི་རུང་བ་ནི་གཏོར་མ་བདུན་ནམ། ལྔ་ཚར་ཡང་རུང་་་་
བས་བཤམས་ཏེ། དེའང་རྒྱུ་ནི། དམ་ཚིག་མི་གཙང་བའི་རྫས་སམ། གཤིན་རྫས་་་་
སམ༑ འབགས་བཙོག་ཅན་ལས་མ་ཡིན་པར། གཙང་ཞིང་བཟང་བའི་རྒྱུ་ལས་གྲུབ་་་
པ༑ དེའང་དཀུ་བག་ཅན་བྱ་བ་དམ་ཚིག་གི་རྫས། ཤའི་ཆ་ཤས་ཁྲག་དང་ཆང་ཅུང་་་་་
ཟད་བསྲེ་ཞིང་། རྩ་བརྒྱུད་ཀྱི་བླ་མ་གོང་མའི་བདུད་རྩི་རིལ་བུ་སྦགས་པའི་ཆུའམ་མར་ལ་
སོགས་པ། འབྱོར་པའི་བྱེ་བྲག་གིས་ཇི་ལྟར་འོས་པ་བསྒྲུབས་ཏེ། ཟླུམ་གཏོར་མཐེབ་་་
ཀྱུས་བསྐོར་བ་སྦྲེང་ཚར་དུ་བཤམ། ཁྱད་པར་དུ་རྡོ་རྗེ་གུར་ལ་བསྙེན་པ་མཐར་ཕྱིན་པར་
བྱ་བའི་ཕྱིར་ལས་མ་གྲུབ་ཀྱི་བར་དུ་གཏའ་མའམ། རྟེན་དུ་གཏོར་མ་དཀྱུས་ལས་ཁྱད་་་་་
པར་དུ་ཆེ་ཞིང་རྒྱན་གྱིས་ཆེས་ཆེར་མཛེས་པ་ཞིག་དབུས་དེར་བཞུགས་སུ་གསོལ། ད་་་་་
དག་གི་མདུན་དུ་གཡོན་ནས་ཆུ་བཞི་དང་། གཡས་ནས་ཉེར་སྤྱོད་ལྔའོང་ཚུལ་དང་མཐུན་་
པར་བཤམ་མོ། །སྒྲུབ་གཡོག་ནི་སྤྱིར་བསྙེན་པའི་ཚེ་མི་གང་གིས་ཀྱང་རང་གི་ལུས་་་་་༌་
མཐོང་ཞིང་། རང་གི་ངག་སྨྲ་བརྗོད་མ་ཚོར་བར་གསང་དམ་པ་ཞིག་དངོས་གྲུབ་མྱུར་་་་
ཡིན་པས་གནད་དུ་ཆེ། ཇི་སྟེ་རྐྱེན་གློ་བུར་བས་བར་དུ་གཅོད་ན་མི་རུང་བས། བཀའ་
བློ་བདེ་ཞིང་བརླིང་བའི་མཚམས་གཡོག་ཅིག་དམིགས་བསལ་དུ་བྱ། ཇི་སྟེ་གྲོགས་་་་་
ཉིད་ཀྱང་རྐྱེན་གཞན་གྱིས་འཕྲོགས་པའམ། རང་ཉིད་ལའང་ཉེར་འཚེ་ཅི་རིགས་པ་བྱུང་་་་
ན་མི་རུང་སྙམ་པས། འཚོ་བྱེད་ལྟ་བུའམ། རྒན་རབས་མྱོང་བ་ཐོན་པའམ། གང་་་་
ལྟར་ཡང་གཉིས་གསུམ་བར་དུ་ཡིད་ཡུལ་དུ་བཅངས་ཏེ་མཚམས་འོག་ཏུ་བཞག །གཞན་
ཡང་རང་ལ་ཇི་ལྟར་དགོས་པའི་ཡོ་བྱད་ཐམས་ཅད་གོང་འདིར་འཚོག་ཆས་ལེགས་པར་བྱས་
ཏེ༑ མཚམས་དངོས་གཞིའི་ཚེ་གཡེང་བྲེལ་དུ་སྤུ་ཙམ་ཡང་མ་སོང་བར་བྱ། མཚམས་་་་་
ཀྱི་ཚེ་རང་གཞན་གྱི་ཡོ་བྱད་གཏོང་ལེན་སྤྱིར་མི་བྱ། བྱེ་བྲག་ཏུ་དངོས་པོ་འོད་ཅན་ལ་་་་

བྱའོ༑། ༈ གཉིས་པ་མཚམས་གཅད་པ་ནི། ཇི་ལྟར་འོས་པའི་དུས་ཚེས་ལ་ཐོག་་་་
མར་ཕྱི་མཚམས་བཅད་དེ། རང་གི་གནས་ཁང་དེའི་ཕྱི་ནང་གི་སྒོར་རམ། གཞན་་་་་
དུའང་རུང་སྟེ། མཐོ་ལ་སོགས་པས་བར་བཅད་དེ། དེ་ལས་ཕན་ཚུན་མི་འདའ་བར་་་་
དམ་བཅའ། དེ་ནས་ནང་མཚམས་གཅད་པ་ནི། བསྐྱེད་རིམ་ལམ་དུས་སོགས་རྣལ་་་་་
འབྱོར་སྔོན་དུ་བཏང་ནས། མདུན་གྱི་ནམ་མཁར་རྩ་བརྒྱུད་ཀྱི་བླ་མ། ཡི་དམ་མཁའ་
འགྲོ །ཆོས་སྐྱོང་སྲུང་མ་བཅས་སྤྱན་དྲངས་ལ་གསོལ་བ་བཏབ་ཅིང་། སྲུང་མ་་་་་
ཚོགས་དང་འབྱུང་པོའི་ཚོགས་ལ་ཆ་གསུམ་ཚར་གསུམ་ལ་སོགས་པ་གཏང་སྟེ། དང་པོར་
ཞི་བའི་སྒོ་ནས་ཕྲིན་ལས་གསོལ། ཐ་མའི་ཚེ་ཞི་བས་མ་སོང་བའི་བགེགས་གདུག་པ་་་་
ཅན་རྣམས་ལ་དྲག་པོས་བསྐྲད་དེ་བདེན་བརྡར་སོགས་བརྗོད་ཅིང་། གཏོར་མ་གཏོང་་་་
དང་བསྟུན་ཨཥྛ་དང་སུམྦྷ་སོགས་བརྗོད་དེ་ཡུངས་ཀར་ལ་སོགས་པས་བྲབ། གུ་གུལ་ལ་་
སོགས་པའི་དུད་པ་བཏང་སྟེ། ཡུངས་ཀར་སོགས་རེ་རེའང་རྡོ་རྗེ་ཡེ་ཤེས་ཀྱི་མེ་དཔུང་་་་་
འབར་བཞིན་པར་བསམས་ནས་འཕངས་པས་ལོག་འདྲེན་ཐམས་ཅད་ཕྱེ་མར་བཏང་།
ལྷག་མ་གང་དག་བསྐལ་པའི་བར་དུ་རྒྱ་མཚོའི་ཕ་རོལ་དུ་བསྐྲད་པས་ཕྱི་མིག་ཙམ་ཡང་བལྟ་
མི་ནུས་པར་གྱུར་སོང་སྙམ་དུ་བསམ་ཞིང་། རང་གི་གནས་ཁང་དེ་ཉིད་རྡོ་རྗེའི་ས་གཞིར་་་
ར་གུར། ཕྱི་རོལ་ཡེ་ཤེས་ཀྱི་མེ་དཔུང་འབར་བའི་ནང་དུ་ཆུག་སྟེ། བར་ཆད་གང་གིས་་
ཀྱང་མི་ཚུགས་པར་གྱུར་སོང་སྙམ་དུ་ཐག་གཅད་པའོ། །དེ་ནས་དེའི་ཉིན་དངོས་གཞི་་་་
ཚིམ་པ་དྲུག་ཆ་མཐུན་པར་ཚང་བའི་ཚོགས་ཀྱིའཁོར་ལོ་བྱ། དེ་ཙམ་མ་གྲུབ་ནའང་།
བླ་མ་དཀོན་མཆོག་ལ་མཆོད་པ་དང་། མཁའ་འགྲོ་ཆོས་སྐྱོང་ལ་བསྐང་གཏོར་སོགས་་་་་
བཤམས་ལ། རང་གི་རྣལ་འབྱོར་སྔར་འཁྱུད་ལས་མི་ཞན་པས་བསྒྲུབས་ནས། བླ་མ་་་
དཀོན་མཆོག་ལ་གསོལ་བ་གདབ་ཅིང་། མཁའ་འགྲོ་ཆོས་སྲུང་ལ་བསྐང་བཤགས་་་་་
སོགས་ཀྱིས་ཐུགས་མཉེས་པ་ཞིག་ངེས་པར་བྱ་བ་ཡིན་ཏེ། མཚམས་གཅད་པའོ།། ༈ །
གསུམ་པ་སྔོན་འགྲོ་དངོས་ནི། དེ་ལྟར་མཚམས་བཅད་པའི་ཕྱི་དེ་ཉིན་ནས་བརྩམས་ཏེ་་་
རབ་ཞག་བདུན། འབྲིང་ཞག་ལྔ། ཐ་ན་ཞག་གསུམ་དུ་བླ་མའི་རྣལ་འབྱོར་ཉིད་ལ་་་་་
423

འབད་དེ། དེའང་ཐུན་བཞིའི་ངེས་པས་གཏང་། མཆོད་ཁ་གསོས་ཏེ། རང་གི་ཆ་
མེད་ཀྱི་རྣལ་འབྱོར་རྣམས་ལེགས་པར་བསྒྲུབ། དེ་ནས་བླ་མའི་རྣལ་འབྱོར་ཚུལ་བཞིན་དུ་
བླངས་ཏེ། རྩ་བའི་བླ་མའི་བསྟོད་པ་བརྒྱ་སྟོང་ལ་སོགས་པར་བཟླ། སྐབས་སུ་བླ་མ་་་་་
དམ་པའི་བརྒྱུད་འདེབས་ཀྱང་ཅི་རིགས་པར་བྱ་སྟེ། ཞེན་པ་སྤང་བ། དངོས་གྲུབ་བླང་་
བ་སོགས་བྱེད། ཨཥྛ་ལ་སོགས་པའི་བཟླས་པ་རྒྱུན་ནམ། སྤར་ཆ་ཅུང་ཟད་བྱས་ཀྱང་་་
རུང་༑ ཐུན་དེ་ལ་གཏོར་བསྔོ་རྒྱས་པ་དང་བསྐང་བཤགས་ལའང་འཚམས་པར་བྱ་སྟེ།
བླ་མའི་རྣལ་འབྱོར་གཙོ་བོར་བསྒྲུབ་བོ། །དེ་ནས་དེ་ལྟ་བུའི་ཚུལ་གྱིས་ཡིག་བརྒྱ་བཟླ།
དེ་ནས་ཀྱང་དེ་ལྟ་བུའི་ཚུལ་གྱིས་ཨུཏྟཱི་ཥའི་སྲུང་འཁོར་བྱ་སྟེ། དེ་ལྟར་ཞག་དགུའམ། །
བཅོ་ལྔ་འམ། ཉེར་གཅིག་གི་བར་དུ་སྔོན་འགྲོ་གསུམ་ལེགས་པར་བསྒྲུབས་པས་ནི་བར་་
ཆད་ཞི་ཞིང་མཐུན་རྐྱེན་འགྲིགས་པས། དངོས་གཞིའི་དགོས་དོན་གེགས་མེད་པར་བདེ་་
བླག་ཏུ་འགྲུབ་པ་ཡིན་གསུང་ངོ༌།། ༈ དོན་གཉིས་པ་དངོས་གཞི་ལ། རྗེ་བཙུན་བླ་་་
མས་ཇི་ལྟར་གསུངས་པ་རྣམས། རང་གི་བློ་མི་འཁྲུལ་བའི་ཕྱིར་དོན་གསུམ་དུ་བསྡུས་ཏེ།
བསྙེན་པ་གསུམ་གྱི་རྣམ་དབྱེ་བཤད་ཡམ་དུ་དགོད་པ། ཐུན་བཞི་རྒྱས་བསྡུས་ལག་ལེན་་་་
དུ་བསྟན་པ། དམིགས་པ་རྣམས་ཀྱི་ཉམས་ལེན་གནད་དུ་དྲིལ་བའོ། །དང་པོ་ནི། །
སྤྱིར་བསྙེན་པའི་སྐད་དོད་ཨུ་པ་ཞེས་པ་མཉེས་པའམ། ཉེ་བ་ལ་འཇུག་པས། ལྷ་་་་
པའི་ལྷའི་ཐུགས་རྒྱུད་བསྐུལ་ནས་དངོས་གྲུབ་ལ་ཉེ་བར་གྱུར་པའོ། །འདི་སྒྲུབ་པ་་་་་་
གྲངས་ནི། རྒྱུད་དེ་ལས། བཅོ་ལྔ་མན་ཆད་གྲངས་རྣམས་ལ། །སྤྱིར་ནི་ཡི་གེ་་་་་་
ཡོད་ལ། །དེ་སྙེད་འབྲུ་འབུམ་བཟླས་བརྗོད་བྱ། །ཡི་གེ་སུམ་ཅུ་སོ་གཉིས་ལ། །
སུམ་འབུམ་བཟླས་བརྗོད་བྱ་བར་བཤད། །དེ་བས་ཡི་གེ་མང་བ་ལ། །སྔོན་དུ་བསྙེན་་་
པ་ཁྲི་བྱའོ། །ཞེས་གསུངས། བྱ་རྒྱུད་ལེགས་གྲུབ་ལས། འབྲུ་གཅིག་ནས་བཅོ་ལྔའི་
བར་ལ་འབྲུ་འབུམ། བཅུ་དྲུག་ནས་སོ་གཉིས་ཀྱི་བར་ལ་འབུམ་ཕྲག་གསུམ། ས་་་་་
གསུམ་ནས་གྲངས་མེད་ཀྱི་བར་ལ་ཁྲི་ཕྲག་གཅིག་ཅེས་བཤད་མོད། འདིར་རྗེ་བཙུན་ས་་་
སྐྱ་པའི་ལུགས་ཀྱི་རྗེ་བཙུན་རྩེ་མོའི་དབང་ཆུ་ལས། མཚན་མའི་བསྙེན་པ་རབ་འབྲིང་ཐ་
424

གསུམ་༑ དུས་ཀྱི་བསྙེན་པ་དེ་ལྟར་གསུམ། གྲངས་ཀྱི་བསྙེན་པ་རབ་འབྲིང་ཐ་གསུམ་་
དུ་མཛད་ནས། མཚན་བསྙེན་རབ་ནི། ཡི་དམ་ལྷས་དངོས་གྲུབ་ཀྱི་གནང་བ་ཐོབ་པ་
དང་༑ རྡོ་རྗེ་དྲིལ་བུ་ནམ་མཁར་འཇོག་ནུས་པ། འབྲིང་རྨི་ལམ་དུ་གནང་བ་ཐོབ་པ།
ཐ་མ་བླ་མས་གནང་བ་ཐོབ་པའམ། ཉམས་སྣང་དུ་ཐོབ་པ། དུས་བསྙེན་གསུམ་ནི།
རིམ་བཞིན་ལོ་དྲུག་ནས། ཟླ་བ་དྲུག་དང་། ཞག་བདུན་ནོ། །གྲངས་བསྙེན་ནི། །
དཀྱིལ་འཁོར་བདག་པོའི་བཟླས་པ་འབུམ། །དཀྱིལ་འཁོར་ཅན་གྱི་དེ་བཞིན་ཁྲི། །
ཞེས་གཙོ་བོ་ལ་བཞི་འབུམ། འཁོར་ལ་བཞི་ཁྲི། འབྲིང་གཙོ་བོ་ལ་བཞི་ཁྲི། འཁོར་
ལ་བཞི་སྟོང་། ཐ་མ་གཙོ་བོ་ལ་བཞི་སྟོང་། འཁོར་ལ་བཞི་བརྒྱ་ཡིན་ནོ་ཞེས་བཤད། །
རྗེ་བཙུན་རིན་པོ་ཆེའི་གླེགས་བམ་དུ། མཚན་བསྙེན་རབ་ཡི་དམ་གྱིས་དངོས་སུ་གནང་་་་
བ་ཐོབ་པ། འབྲིང་རྡོར་དྲིལ་ནམ་མཁར་འཇོག་ནུས་པ། ཐ་མ་རྨི་ལམ་དུ་གནང་་་་་་
ཐོབ་པ། དུས་བསྙེན་རབ་ཟླ་དྲུག །འབྲིང་ཟླ་གསུམ། ཐ་མ་ཞག་བདུན་ཡིན་ཞིང་།
གྲངས་སྔར་དང་འདྲ་བ་ཡིན་ལ། དེ་དག་ལས་མཚན་མའི་བསྙེན་པ་རབ་འབྲིང་་་་་་
གསུམ༑ དུས་དང་གྲངས་ཀྱི་བསྙེན་པ་རབ་ཚད་གཉིས་ཏེ། དེ་དག་གང་ཡང་རུང་བས་
གཞི་བསྙེན་དུ་རུང་ལ། དུས་དང་གྲངས་ཀྱི་འབྲིང་ཐ་གཉིས་ནི་ཁ་གསོ་ཙམ་ལས་གཞི་
བསྙེན་དུ་མི་རུང་ཞིང་། བསྙེན་པ་ཐ་མ་རྫོགས་ཀྱང༌། བླ་མས་བྲིས་ཤིག་ཅེས་ལུང་་་་་
བསྟན་ན་འབྲི་རུང་བར་བཤད། དེ་ལྟར་མི་མཐུན་པའི་ཆ་ཤས་ཅུང་ཟད་བྱུང་བ་ལས།
མར་མཚན་བསྙེན་རབ་འབྲིང་ཐ་མ་གསུམ་པོ་གང་ལ་གཟུང་ཡང་འགལ་བ་མེད། ཐམས་ཅད་
གཞི་བསྙེན་དུ་དོན་མཐུན་པས། དུས་བསྙེན་ཟླ་བ་དྲུག་ལ་གྲངས་བསྙེན་རབ་ཚད་ངེས་་་་
པར་འཁྱོལ་བས། དེ་འབྲིང་དུ་བྱས་ནས་གཞི་བསྙེན་མཐར་ཕྱིན་མིན་པར་འཆད་པ་ཅུང་་་
ཟད་མི་བདེ་གསུངས། གང་ལྟར་ཡང་ཡི་དམ་གྱིས་གནང་བ་དངོས་སུ་ཐོབ་ཅེས་བྱ་བ།
སྐུ་གསུང་ཐུགས་ཀྱི་གནང་བ་མཐོང་ཐོས་དྲན་རེག་ལ་མངོན་པ་གང་ཡང་རུང་བ་ལ་བྱའི།
ལས་འདི་དང་འདི་འདྲ་བ་གྱིས་ཤིག་ཅེས་པའི་བཀའ་གནང་ཐོབ་པ་རང་མཐའ་གཅིག་ཏུ་མི་
དགོས༑ ཉམས་དང་རྨི་ལམ་དུའང་ལན་རེ་ཙམ་བྱུང་བས་མི་ཆོག །ལན་དུ་མའི་བར་་་་
425

དུ་བརྟན་པ་ཐོབ་པ་ཞིག་དགོས། བླ་མའི་གནང་བ་ནི། མངོན་ཤེས་སམ། མིན་་་་་
ནའང་རང་ལ་བླ་མ་ཡི་དམ་གོང་མས་ལུང་བསྟན་པའམ། མིན་ནའང་། བསྟན་ལ་ཕན་
གནོད་ཀྱི་དགག་དགོས་ཁྱད་པར་ཅན་གཟིགས་ནས་བཀའ་གནང་ཐོབ་པ་ཞིག་ལ་བྱའི། །
ཅི་ཐོད་སྤྱི་བརྟོལ་ཏུ་སྨྲས་པ་ལ་ཚད་མར་མི་རུང་གསུང་། དེ་དག་ལས་གཞན་པ། །
འཕགས་པ་རིན་པོ་ཆེས་གཙོ་བོ་ལ་རྩ་སྔགས་འབུམ་ཕྲག་བརྒྱད། སྙིང་པོ་འབུམ་ཕྲག་་་་་
བཅུ་གསུམ། ཉེ་སྙིང་འབུམ་ཕྲག་བཅུ་དྲུག ། ལྷ་མོ་རྣམས་ལ་ཁྲི་ཕྲག་བརྒྱད་བརྒྱད་་་་་
བཟླ་བ་སོགས་སྒྲུབ་ཐབས་ལས་བཤད་པ་དང་། ཡང་འཕགས་པའི་དྲིས་ལན་འགའ་་་་
ཞིག་ལས། དེ་ཝ་པི་ཙུའི་བསྙེན་ཆེན་འཁྱོལ་ན་རྩ་སྔགས་ལ་མ་གྲུབ་ཀྱང་རུང་ཞིང་།
ཀཎྜརའི་བསྙེན་པ་འདིར་བྱ་མི་དགོས་པར་བཤད་པ་སོགས་ཡོད་ནའང་། འདིར་གོང་མ་་
ཉིད་ཚད་མར་བྱའོ། །དེས་ན་དེ་དག་གིས་ནི་བཤད་ཡམ་ཙམ་དུ་ཤེས་པར་བྱ་བ་ཡིན་ནོ།།
༈ གཉིས་པ་ལག་ལེན་ལ་སྦྱར་བ་ནི། ཐུན་ཚད་གྲངས་ཇི་ལྟར་བྱ་སྙམ་ན། གང་་་་་
དག་ཐུན་ཙམ་བྱས་ནས་གཞིའི་བསྙེན་པ་འདི་ཉིད་སྒྲུབ་པའང་ཡོད་མོད། བརྒྱུད་པ་་་་
འདིས་ཐུན་བཞི་ཁོ་ནས་བསྒྲུབ་པ་ཕྱག་ལེན་ཡིན་ལ། དེའང་ཐོར་ཐུན་སྲོད་ཐུན་གཉིས།
སྔ་ཐུན་དགོང་ཐུན་གཉིས་ཏེ། དེ་ལ་ཐོ་རངས་ནམ་གྱི་བརྒྱད་ཆའམ། ཇི་ལྟར་འོས་པ་
ལ་ལྡང་པའི་རྣལ་འབྱོར་བྱས་ཏེ། སྐྱབས་འགྲོ་ནས། རིམ་པ་གཉིས་ཀྱི་རྣལ་འབྱོར་ལ་་
ཚུལ་བཞིན་ཞུགས་ཏེ། བཟླས་པའི་གྲངས་སྟོང་ངམ། ལྔ་བརྒྱ་སོགས་ཇི་ལྟར་འོ་་་་
པས་ཐུན་ཚད་བྱ། རྗེས་ལྷ་བསྡུས་ཏེ། གཏོར་མའི་རྣལ་འབྱོར་ཚུལ་བཞིན་བྱས་ནས། །
ཁ་ཟས་ཀྱི་རྣལ་འབྱོར་དང་། གཞན་ཡང་ཐུན་མཚམས་ཀྱི་བྱ་བ་ཇི་ལྟར་འོས་པ་བྱ། དེ་
ནས་སྔ་ཐུན་གྱི་རིམ་པ་ལ་ཞུགས་ཏེ་སྔ་མ་བཞིན། དེ་ནས་དགོང་ཐུན་དང་སྲོད་ཐུན་ཡང་་་
སྐྱབས་འགྲོ་ནས་གཏོར་བསྔོའི་བར་ཚུལ་བཞིན་བྱ། ཐུན་མཚམས་སུ་རང་གི་ཆག་མེད་་་་
ཀྱི་དགེ་སྦྱོར་གཞན་ཡོད་ནའང་ཅུང་ཟད་རེ་བྱ་གསུང་། འདི་དག་གི་ཚེ། བསྡུ་བའི་་་་་་
རིམ་པ་ཐུན་མོང་བའི་སྲུང་འཁོར་བར་ཆད་བསྲུང་བའི་དོན་དུ་མི་བསྡུ་བར་ཡང་དང་ཡང་དུ་
གསལ་གདབ་ཅིང་གཞག ། ཐུན་མོང་མིན་པའི་སྲུང་འཁོར་དང༌། གཞལ་ཡས་ཁང་་་་
426

བསྡུའམ་མི་སྡུད་རང་གི་ཉམས་ལེན་དུ་གང་བདེར་བྱ། ལྷ་མོ་བརྒྱད་བསྡུས་ནས་ཐུན་་་་་
མཚམས་ཀྱི་བྱ་བ་བྱེད་པ་ཡིན་ནོ། །དེའང་ཐུན་བཞི་པོ་དེ་སྤྱིར་ཆ་སྙོམས་ཞིང་ཐང་ལྷོད་་་་
མེད་པ་ཞིག་མཚམས་པ་ཡིན་ནའང་། ཉིན་མཚན་གྱི་ཆ་རིང་ཐུང་དང་། ནམ་ཟླའི་དུས་
ཚོད་དང་། སྒྲུབ་པ་པོའི་ཁམས་གཤིས་དང་། བློ་རིག་དང་ཅུང་ཟད་བསྟུན་པའི་ཐུན་སྔ་
ཕྱི་ལ་དབྲི་བསྐྱེད་ཇི་ལྟར་འོས་པ་བྱ། འོན་ཀྱང་ཞག་གི་བར་དུ་ཤན་ནུར་མ་ཤོར་བའི་་་་་
སྒོས་རྩིས་འགྲིགས་པར་བྱ། དེའང་མཚམས་ཀྱི་མགོ་མཇུག་བར་གསུམ་དུ་དགེ་སྦྱོར་་་་་
ནས་འདྲའི་ཚུལ་དུ་བྱ་བ་ཡིན་ཏེ། མགོར་ཧང་འཇུར་དྲག་ན་ལུས་སེམས་དང་ཏིང་ངེ་
འཛིན་འགྲས་ནས་བར་ཆད་དུ་འགྱུར་བའི་སྐབས་སྲིད། མཇུག་ཏུའང་ཧོབ་གྲོལ་མི་་་་
བར་ཐོག་མ་ནས་གོང་འཕེལ་དུ་བསྐྱེད། བར་དུ་ཐང་ལྷོད་མེད་པར་བསྒྲིམ། མཐར་་་་་
ཅུང་ཟད་ཕྲི་ནས་བྱེད་པ་ཡིན་ཏེ། དེའང་བསྙེན་པའི་གྲངས་ཅུང་ཟད་ཕྲི་ནས། མཁའ་
འགྲོ་ཆོས་སྐྱོང་ལ་གཏང་རག་གི་ཚུལ་དུ་མཆོད་གཏོར་གྱི་རྣལ་འབྱོར་གང་རྒྱས་དང་།
ཁྱད་པར་གུར་མགོན་གྱི་སྔགས་རིང་སྔགས་ཐུང་གང་མང་བཟླ་བ་ཡིན་ནོ། །དེ་ལྟར་་་་
ནང་གི་བསྐྱེད་རིམ། ལམ་དུས་གཏོར་མ་དང་བཅས་པ་ཐུན་བཞིར་བསྟར་ལ་བརྒྱུས་པའི་
ཚེ་ བསྙེན་པའི་གྲངས་ལ་ཡུན་རིང་དུ་མ་ཐོགས་པར་འགྱུར་བས་ཇི་ལྟར་བྱ་སྙམ་ན། །
དགག་དགོས་དང་ལྡན་པས་རྒྱས་བསྡུས་ཀྱི་རྣམ་དབྱེ་ཤེས་པར་བྱ་སྟེ། སྒྲུབ་ཐབས་སྔོན་་་
འགྲོ་ཐུན་མོང་བ་གསུམ་ལས། སྐྱབས་འགྲོ་ཚར་གསུམ་མམ། བདུན་ནམ། ཉེ་་་
གཅིག ་སེམས་བསྐྱེད་ནི་ཚར་གསུམ་ཁོ་ན་ཡིན་པས་དབྱེ་བ་མེད། རྡོར་སེམས་་་་་
བསྒོམ་བཟླས་བྱེད་ན་ཉེར་གཅིག་ལས་མི་ཉུང་བར་དགོས་ནའང་། མ་བྱས་ཀྱང་རུང་་་་
བས་དོར་བས་ཆོག །ཐུན་མོང་མིན་པའི་སྔོན་འགྲོའི་གསེབ་ནས་ཐུན་མོང་མིན་པའི་སྲུང་་
འཁོར་ཙམ་གཞག །སྡོམ་གཟུང་ནི་ལམ་དུས་དང་རྟེན་འབྲེལ་བའི་ཚེ་མེད་དུ་མི་རུང་་་་
ཡིན་པས་གཞག་ཏུ་མི་རུང་། སྒྲུབ་ཐབས་དངོས་གཞིའི་ཚེ། ཐོར་ཐུན་ལྟ་བུ་གཅིག་་་་་
རྫོགས་པར་བསྒྲུབས་ནས། རྗེས་བསྡུ་བའི་ཚེ། ལྷ་མོ་བརྒྱད་བསྡུས་ནས། སྲུང་་་་་
འཁོར་གཞལ་ཡས་ཁང་གདན་བཅས་མི་སྡུད་པར་གཞག །ཐུན་རྗེས་མའི་ཚེ་སྲུང་འཁོར་
427

གཞལ་ཡས་ཁང་གདན་བཅས་ཀྱི་ནང་དུ། རང་ཉིད་གཙོ་བོ་ཡབ་ཡུམ་སྐད་ཅིག་གིས་་་་་
འཁོད་ཐུགས་ཀ་ནས་ལྷ་མོ་བརྒྱད་སྤྲོས་ཏེ་གདན་སོ་སོར་དགོད། དེ་ལ་སྐྱེ་མཆེད་བྱིན་་་་
རླབས༑ ཡེ་ཤེས་པ་སྤྱན་འདྲེན། དབང་བསྐུར་རྒྱས་གདབ་ཙམ་བྱས་ནས། བཟླས་་
པ་དངོས་གཞི་ལ་འཇུག་པའི་ཚུལ་དུ་བསྡུས་ནས་བྱེད་དེ། འདི་ནི་ཤཱནྟི་པའི་ལུགས་ལྟར་་་་
བྱས་པ་ཡིན་གསུང་། རྣལ་འབྱོར་དབང་ཕྱུག་གི་ལམ་སྲོལ་ལས་བྱོན་པའི་དབྱེ་བསྡུ་རྒྱས་་
པ་འདིར་མི་གསུང་། རྗེས་གཏོར་མ་ལ་རབ་ཐུན་བཞི་ཀར་རྒྱས་པ། འབྲིང་སྲོད་ཐོར་་་
གཉིས་ལ་རྒྱས་པ། ཐ་ནའང་སྲོད་ཐུན་ལ་རྒྱས་པར་བྱེད་པ་ཡིན་ལ། དེ་ལྟར་མ་གྲུབ་་་
པར་བསྡུ་དགོས་པ་བྱུང་བའི་ཚེ། བྱིན་རླབས་རྒྱས་པ་ནས་འབྱུང་པོ་བརྒྱད་གསུམ་ཉེར་་་་་
བཞིའི་གཏོར་འབུལ་བར་དཀྱུས་བཞིན་ལ། གུར་གྱི་མགོན་པོའི་དམ་ཚིག་པ་དྲན་པ་ཙམ་
བྱ༑ ཡེ་ཤེས་པ་གཞུག །དམ་གཞག་གཏོར་འབུལ་སོགས་ཚུལ་ལྟར་བྱེད། འདིའི་་་་
སྐབས་ཐམས་ཅད་དུ་སྔགས་ཀྱི་བཟླས་པའི་ཚེ། སྔགས་ཕྲེང་གི་འོད་ཀྱིས་མཆོད་སྤྲིན་་་་་
བསམ་གྱིས་མི་ཁྱབ་པས་གུར་མགོན་ཐུགས་མཉེས་ཤིང་ཕྲིན་ལས་ཐམས་ཅད་བསྒྲུབ་པར་་་་
བསམ་པ་ཡང་ཡང་གསལ་གདབ། གཏོར་བསྔོ་གཞན་རྣམས་མི་བྱེད་པའོ། །དེ་ལས་་་
ཀྱང་བསྡུས་པར་བྱེད་ན། གཏོར་མ་བྱིན་རླབས་མཁའ་འགྲོ་སྤྱི་གཏོར་ལྟར་བསྡུ། །
གཏོར་མའི་སྟེང་དུ་ཆོས་འབྱུང་པདྨ་སུམ་རིམ་དང་བཅས་པ་བསྐྱེད། དམ་ཚིག་པ་དྲན་པ་་་
ཙམ་བྱ། སྙིང་ག་ནས་འོད་ཟེར་འཕྲོས། བརྒྱད་གསུམ་ཉི་ཤུ་རྩ་བཞིའི་ཡེ་ཤེས་པ་སྤྱན་་
དྲངས་ནས་སོ་སོར་བཀོད་དེ་གཏོར་མ་དབུལ། གུར་མགོན་ལ་ནི་སྔ་མ་ལྟར་བྱ། །
གཏོར་བསྔོ་གཞན་རྣམས་མི་བྱེད་པའོ། །གཏོར་བསྔོ་ཤིན་ཏུ་བསྡུ་ན་ག་ཡའི་ལུགས་ལྟར་་
བྱེད་དོ། །དེ་ལྟར་བྱེད་པའི་སྐབས་ཐམས་ཅད་དུ། ཕུན་སུམ་ཚོགས་པའི་ཡན་ལག་གི་་
ཞལ་གྱི་གདམས་པ་འདི་དག་ཀྱང་དྲན་པར་བྱ་སྟེ། མཚམས་གཅད་པ་ནས་མ་གྲོལ་གྱི་
བར་དུ་མི་ཚིག་གཞན་གྱིས་བར་མ་ཆོད་པ། མལ་གྱི་དྲོད་མ་ཡལ་བ། རྣམ་རྟོག་རྒྱ་་་་
འབྱམས་ཀྱིས་རྒྱུད་མ་དཀྲུགས་པ། ལུས་ངག་གི་རྣམ་པ་གཞན་གྱིས་མ་ཐོས་ཤིང་་་་་
མཐོང་བར་སྒོ་གསུམ་རྩེ་གཅིག་པས་བརྩོན་འགྲུས་གནད་དུ་ཕོག་ངེས་པར་བྱ་སྟེ། དངོས་
428

གྲུབ་མྱུར་བའི་གནད་ཡིན། གཞན་ཡང་གདོང་གི་དྲི་མི་འཁྲུ། སྒྲ་མི་བཞར། སེན་་་་
མོ་མི་གཅོད་དེ། ཕྱི་ནང་གི་རྟེན་འབྲེལ་གྱི་གནད་ཅིག་ཡོད་པ་ཡིན་གསུང་། བྱེ་བྲག་
མི་དགོས་ཁ་མེད་ཀྱི་གནད་ནི་འདི་ཡིན་ཏེ། མཚམས་འོག་ན་མིན་པའི་མིས་རང་གི་སྐད་་
ཐོས་པའམ། གཟུགས་མཐོང་ན་མཚམས་རལ་བར་འགྱུར་བས། དེའང་དེའི་ཤུགས་་་་
ཀྱིས་ནང་དུ་རོལ་མོའི་སྒྲ་ཙམ་ཡང་མི་བྱ་སྟེ། དེ་ལས་ཀྱང་མཚམས་རལ་བའི་ཆ་ཤས་་་་་
ཤིག་སྲིད་པས་ཐུན་ལ་ཞུགས་ནས་ཐུན་མཚམས་ལ་མ་ཞུགས་པའི་བར་དམིགས་བསལ་རེ་་
ཙམ་མ་གཏོགས་བཟའ་བཏུང་མི་བྱ། དམིགས་པ་ལ་སེམས་རྩེ་གཅིག་ཏུ་བྱའོ། །འདི་་
དག་ནི་བཤད་ཡམ་ཙམ་མ་ཡིན་པར་ལག་ལེན་གྱི་མཐིལ་བསྟན་པ་ཡིན་ནོ།། ༈ །
གསུམ་པ་དམིགས་པ་རྣམས་ཀྱི་ལག་ལེན་དྲིལ་ཏེ་བསྟན་པ་ནི། འདིར་བཟླ་བྱའི་སྔགས་་
ནི༑ ཡབ་ཀྱི་རྩ་སྔགས། སྙིང་པོ། ཉེ་སྙིང་སྟེ་གསུམ། འཁོར་ལྷ་མོ་བརྒྱད་ཀྱི་ས་་་
བོན་གྱི་སྔགས་རྣམས་ཡིན་ལ། ཡབ་ཀྱི་ང་རྒྱལ་གྱིས་ཡུམ་གྱི་བསྙེན་པའང་ལྷན་ཅིག་ཏུ་་་
སྒྲུབ་ན་ཡུམ་གྱི་ས་བོན་གྱི་སྔགས་ཀྱང་བཞི་འབུམ་བཟླ། ཡུམ་གྱི་ང་རྒྱལ་གྱིས་ཟུར་དུ་
བྱེད་འདོད་ན་འདིར་དེ་བཞི་འབུམ་མི་དགོས། ཁ་ཅིག་ཀནྟཱ་རིའི་སྔགས་འདི་རྡོ་རྗེ་་་་་་
གུག་གི་ལས་སྦྱོར་བྱེད་པའི་ཚེ་ཁོ་རང་གི་བསྙེན་པ་ཟུར་དུ་བྱེད་པ་ཡིན་གྱི། འདིར་མ་་་་་
དགོས་པར་འཆད་ཀྱང་། བརྒྱུད་པ་འདི་པས་སྔགས་དེ་ཡབ་ཀྱི་ཉེ་སྙིང་དུ་བྱས་ནས་་་་་
འདིར་ངེས་པར་ཁོ་ནར་བྱེད་དེ། དེའང་གཙོ་བོ་དང་འཁོར་སོ་སོར་བྱེད་པའང་རུང་མོད།
འདི་ལྷན་ཅིག་ཏུ་བྱེད་པའི་ལུགས་ལྟར་ན། རྩ་སྔགས་དང་སྙིང་པོ་གཉིས་འབུམ་ཕྲག་་་་་
བཞི་རེ་འགྲོ་དགོས་པས། ཐུན་གང་དང་གང་ལ་རྩ་སྔགས་སྟོང་ངམ། ལྔ་བརྒྱ་ལ་་་་་
སོགས་པ་དུ་ཙམ་སོང་བའི་གྲངས་དང་མཉམ་པར་སྙིང་པོའང་བཟླ། དེ་ནས་ཉེ་སྙིང་དང་
ཡུམ་གྱི་ཕྲེང་སྔགས། ལྷ་མོ་བརྒྱད་ཀྱི་སྔགས་རྣམས་དེ་གཉིས་གང་སོང་བའི་བཅུ་ཆ་་་་་
བཟླས་པས། མཐར་གཙོ་འཁོར་ཐམས་ཅད་ཀྱི་གྲངས་དུས་མཉམ་དུ་འགྲིགས་པ་ཡིན་
ནོ༑ །དེའང་སྙིང་པོ་བཞི་འབུམ་དགོས་པའི་ཤེས་བྱེད་ཁ་སྐོང་སྦྱིན་སྲེག་གི་ཚེ་ལྷ་སྔགས།
རྫས་སྔགས། ལས་སྔགས་གསུམ་ཡོད་པའི་ལྷ་སྔགས་གང་བཟླས་པ་དེའི་བཅུ་ཆའི་སྦྱིན་་
429

སྲེག་སོང་ན་སྔགས་ཀྱི་ནུས་པ་འབྱུང་བྱེད་དམ། ཁ་སྐོང་གི་སྦྱིན་སྲེག་ཏུ་འགྱུར་བ་ཡིན་་་་
ཞིང་༑ དེའི་ལྷ་སྔགས་ལ་སྙིང་པོ་ཉིད་བཟླ་བ་ལས་རྩ་སྔགས་ཟློ་མི་ཐུབ་པ་ཡིན་པས་་་་་
གནད་དེ་གོ་བའི་ཕྱིར་དང་། གཞན་དུ་ན་ཞི་བའི་སྦྱིན་སྲེག་ཙམ་ལས་སྔགས་ཀྱི་ནུས་པ་་་
འབྱུང་བྱེད་དུ་མི་འགྱུར་བའི་ཕྱིར་རོ། །དེ་ལྟར་དེ་དག་ངེས་པར་བྱས་ནས། བཟླས་་་་་
པའི་དམིགས་པ་ལ་སེམས་འཛིན་པ་ཉིད་ཉམས་བླང་གི་གཙོ་བོ་ཡིན་པས། འདི་ཉམས་་་
སུ་ལེན་པ་ལ་སྤྱིར་བཟླས་པའི་རྣམ་གྲངས་མང་ཡང་གཙོ་བོ་གསུམ་པོ་འདིར་འདུ་སྟེ།
འཁོར་བའི་དམིགས་པ། བཀོད་པའི། སྤྲོ་བསྡུའི་དམིགས་པ་གསུམ་པོ་འདིར་འདུས་་་སr
པ་ལས། བཀོད་པའི་བཟླས་པ་ནི། སྙིང་གར་ས་བོན་གང་ཡིན་པའི་མཐར་གཡས་་་་་
སྐོར་དུ་སྔགས་བཀོད་ནས་བཟླ་བ་སྟེ། འདི་ཉིད་མན་ངག་ལུགས་ཀྱི་སྐབས་འདི་དང་་་་
འདིར་བཤད་བྱ་བ་མེད་པས། འདི་ནི་འཁོར་བའི་དམིགས་པ་ལ་སྤྲོ་བསྡུའི་དམིགས་་་་་
པས་བརྒྱན་ནས་བྱེད་པ་ཡིན་ཏེ། འདི་ལ་གསུམ། སྟོད་གེགས་མི་འབྱུང་བར་བྱ་བའི་
ཕྱིར་རླུང་བརྟན་པའི་བཟླས་པ་ཚུར་འཁོར། སྨད་གེགས་མི་འབྱུང་བར་བྱ་བའི་ཕྱིར་་་་་
ཁམས་བརྟན་པའི་བཟླས་པ་ཕར་འཁོར། དེས་ངལ་ཞིང་དུབ་པ་སྤང་བའི་ཕྱིར་དམིགས་་་
པ་གཞན་བསྟན་པའོ། །དང་པོ་ནི། ཡུམ་གྱི་ཐུགས་ཀའི་ཟླ་བའི་སྟེང་དུ་ཨོཾ་ཡིག་་་་་་
བཻཌཱུརྱའི་མདོག་ཅན་གྱི་ཀླད་ཀོར་ནས་ཡར་སྔགས་ཀྱི་ཕྲེང་བ་ཐོལ་གྱིས་ཐོན། ཞལ་ནས་་
བྱུང་༑ ཡབ་ཀྱི་ཞལ་དུ་ཞུགས། མར་ཐལ་ཏེ་སོང་། དབྱིབས་བརྒྱུད། རྡོ་རྗེ་་་་
ལམ་ནས་ཐོན། ཡུམ་གྱི་མཁའ་ནས་ལམ་བརྒྱུད་དེ་ཨོ་ཡིག་ལ་ཐིམ་ནས་སྔ་མ་བཞིན་་་་་
འཁོར་བ་སྟེ། ཡུམ་གྱི་ས་བོན་སོ་སོ་ལ་ཐིམ་པའི་ཚེ་བདེ་སྟོང་གི་ཉམས་ཕྱམ་ཕྱམ་སྐྱེས་་་་་
པར་བསམ། སྔགས་ཕྲེང་གི་ཁ་དོག་ནི། སྤྱིར་ཞི་བ་ལ་དཀར་པོ། རྒྱས་པ་ལ་སེ་་་་
པོ༑ དབང་ལ་དམར་པོ། དྲག་པོ་ལ་ནག་པོ། ཞེས་པ་ཙམ་ལས་མ་བཤད་པ་ཐུན་་་་
མོང་གི་ལས་བཞི་བསྒྲུབ་པ་ཙམ་ལ་དགོངས་པ་ཡིན། བྱེ་བྲག་མཆོག་གི་དམིགས་རྣམ་རྗེ་
བླ་མས་སྦས་ཏེ་གསུངས་པ་ནི། ལྷ་རང་རང་གི་མདོག་དང་མཚུངས་པ་སྟེ། འདི་་་་་
བཻཌུརྨའི་མདོག་ཅན་ཉིད་ཡིན། མཆོག་ལ་སྔགས་ཀྱི་ཁ་དོག་དེ་ལྟར་ནའང་། ལྷ་་་་
430

དབང་དུ་བྱ་བའི་ཕྱིར་སྔགས་ཕྲེང་གི་འོད་ཟེར་སྤྲོ་བ་ན་ཁ་དོག་དམར་བའི་མདངས་ཅན།
རྣམ་པའམ་དབྱིབས་ནི་ལྕགས་སྒྲོག་སྦྲེལ་མ་ལྟ་བུར་སྤྲོ་བ་ཡིན་ཏེ། དེའང་འོད་ཟེར་་་་་
དོག་དང་དབྱིབས་དེ་ལྟ་བུ་ཕྱོགས་བཅུ་རབ་འབྱམས་ཀྱི་ཞིང་ཐམས་ཅད་དུ་སྤྲོས་པས།
བླ་མ་ཡི་དམ་སངས་རྒྱས་བྱང་སེམས་ཐམས་ཅད་མངོན་སུམ་བཞིན་དུ་གསལ་བར་ད་
མིགས༑ ཕྱི་སྣོད་ནང་བཅུད་ཐམས་ཅད་ལ་ཕོག་པས། ཐམས་ཅད་དགྱེས་པ་རྡོ་རྗེ་་་
རང་བཞིན་དུ་གསལ་བར་དམིགས། དེ་ནས་འོད་ཟེར་གྱི་སྣེ་ལ་མཆོད་པའི་རྫས་བསམ་་་
གྱིས་མི་ཁྱབ་པ་སྤྲུལ་ཏེ་མཆོད་པས་མཉེས་པར་བྱས། དེ་ནས་འོད་ཟེར་ལྕགས་སྒྲོག་་་་ttt
རྣམ་པ་ཅན་དེས། དེ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཀྱི་བྱིན་རླབས་་་་
ནུས་མཐུ་ཐམས་ཅད་སིབ་སིབ་བསྡུས་ནས། སྔགས་ཕྲེང་དང་རང་ཉིད་ལ་བསྟིམས་པས་་
རང་གི་དབང་དུ་འདུས་པར་བསམ། དེ་ལྟ་བུའི་དམིགས་པ་ཐུན་གྱི་མགོ་མཇུག་བར་་་་་
གསུམ་དུ་ཅི་རིགས་བྱེད་ཅིང་། གཙོ་བོར་འཁོར་བའི་དམིགས་པ་བྱེད། སྔགས་བཟླ་་་
བའི་ཚེ། རང་གི་ཞལ་བརྒྱད། ལྷ་མོ་བརྒྱད། ཕྱོགས་བཅུ་རབ་འབྱམས་ཀྱི་བླ་མ་ཡི་
དམ༑ སྣོད་བཅུད་ལྷར་ཤར་བ་སྟེ། ཐམས་ཅད་ཀྱིས་ཀྱང་སྔགས་ཀྱི་སྒྲ་དི་རི་རི་ཟློ་་་་
བར་བསམ། དེ་ལྟ་བུའི་དམིགས་པ་ལ་རྩེ་གཅིག་ཏུ་བྱས་པས། དགོས་པའི་གཙོ་བོ་་་་
མཆོག་གི་དངོས་གྲུབ་མྱུར་དུ་སྩོལ་ཞིང་། གནས་སྐབས་སུ་རླུང་སྟོད་དུ་འཚང་བ་་་་་་
སོགས་པའི་སྟོད་གེགས་ཀྱི་རྣམ་པ་ཅུང་ཟད་ཀྱང་མི་འབྱུང་བ་ཡིན་པས། གཙོ་བོར་འ་་་་
བྱེད༑ དེ་ལྟར་བྱས་པས་སྨད་ནས་ཁམས་འཛག་པ་ལ་སོགས་པའི་གེགས་བྱུང་སྲིད་་་་་་
པའམ༑ མིན་ནའང་ཅུང་ཟད་སྐྱོ་ན། དམིགས་པ་གཉིས་པ་དེ་ཉིད་བྱེད་པ་ཡིན་ཏེ།
གཞན་སྔ་མ་དང་འདྲ་བ་ལས། ཡབ་ཀྱི་ཧཱུྃ་ལས་སྔགས་ཕྲེང་བརྡོལ་ཏེ་ཞལ་ནས་ཐོན།
ཡུམ་གྱི་ཞལ་དུ་སོང་ནས་འཁོར་བའོ། །དེ་ལྟ་བུ་ཉེར་གཅིག་གམ། བརྒྱ་རྩའམ།
ཐུན་གཅིག་ལ་སོགས་པ་ཇི་ལྟར་འཚམས་པ་བཟླ། ཡང་སྟོད་རླུང་འཚང་བའམ། མིན་་
ནའང་ཁམས་བསོས་ནས་སྔ་མ་བཞིན་བཟླ།། ༈ གསུམ་པ་ནི། ཟུང་འཇུག་གི་རྣལ་
འབྱོར་པ་ལ་གེགས་ཆུང་། ཐབས་ཤེས་ཀྱི་ཕྱོགས་སུ་ལྷུང་བའི་རྣལ་འབྱོར་པ་ལ་དམིགས་
43

པ་སྔ་མ་བཞིན་གྱིས་ལུས་སེམས་དུབ་ཅིང་། ཡིད་སུན་ནས་ཐབས་ཤེས་སོ་སོའི་ཕྱོགས་་་་
སུ་ལྷུང་བར་གྱུར་ན། རེ་ཞིག་ངལ་བསོའི་སླད་དུ་རང་རང་གི་རིགས་དང་འཚམས་པར་་་་
བྱ་སྟེ། ཐབས་ལ་ཞེན་ན་རྟེན་དང་བརྟེན་པ་གསལ་སེང་ངེ་བ་ཞིག་བཏབ་ལ། སྐུ་སྣང་་
སྟོང་ལ་སེམས་གཏད་དེ། ཉི་ཤུ་རྩ་གཅིག་དང༌། བརྒྱ་རྩ་སོགས་དང་། ཐུན་གཅིག་་
ལ་སོགས་པར་བཟླ། ཡང་སྔགས་ཀྱི་སྒྲ་རྣ་བར་གསལ་པོར་ཐོས་པར་བྱས་ཏེ། སྒྲ་་་་
གྲག་སྟོང་ལ་སེམས་གཏད་དེ་སྔ་མ་ལྟར་བཟླ། ཤེས་རབ་ལ་ཞེན་ན་སྤྲོས་མེད་ཀྱི་ངང་དུ་
ཕྱམ་མེར་བཞག་ནས། ལྟ་བ་འཁོར་འདས་དབྱེར་མེད་ཀྱི་ངང་དུ་བཟླས་བརྗོད་ཅི་རིགས་
པར་བྱས་ལ། སླར་འཁོར་བའི་དམིགས་པ་སྔ་མའི་སྟེང་དུ་འཕོ་བར་བྱེད་པའོ། །དེ་ལྟ་
བུའི་དམིགས་པ་ཉེ་སྙིང་དང་ཡུམ་གྱི་ཕྲེང་སྔགས་སོགས་ལའང་འདྲ་ཞིང་། འཁོར་རྣམས་་
ཀྱི་སྔགས་ལ་ནི་གཞན་ཐམས་ཅད་འདི་བཞིན་ལས། སྔགས་ཀྱི་ཁ་དོག་ལྷ་མོ་སོ་སོའི་སྐུ་་་
མདོག་དང་མཐུན་པའི་ལྷ་མོ་སོ་སོའི་སྔགས་ཀྱི་འོད་ཟེར་ལྷ་མོ་དེ་ཉིད་ལ་ཕོག་པས་རང་གི་་
དབང་དུ་འདུས་པར་བསམ་པ་ཙམ་བྱེད། དེ་ཐམས་ཅད་ལ་ཇི་ལྟར་བཤད་པའི་དམིགས་་
པ་གནད་དུ་སོང་ན་དངོས་གྲུབ་ཀྱི་མཚན་མ་རབ་འབྲིང་ཇི་ལྟར་འོས་པ་མི་འབྱུང་མི་སྲིད། །
སེམས་རྒྱ་ཡན་གྱིས་དོན་མི་སྟོན་གསུངས་པས་ན་དམིགས་པ་འདི་ཉིད་ཉམས་བླང་གི་གཙོ་
བོར་བགྱིད་འཚལ་བར་ཞུ།། ༈ གསུམ་པ་རྗེས་ནི། གོང་དུ་བཤད་པ་ལྟར་ཧོ་་་་་
གྲོལ་མི་བྱ་བར་ཆ་རིམ་པས་ཕྲི་ནས་བྱེད་པ་ཡིན་ཏེ། བརྗོད་ཟིན་ཏོ། །མདོར་ན་་་་་
སྐད་བཤད་པའི་དམིགས་རྣམ་དབྱེ་བསྡུའི་རིམ་པ་ལ་བརྩོན་པར་བྱའི། དཔེ་རུལ་ལ་་་་་
བལྟ་བ་སྐད་མ་དྲན། དགེ་སྦྱོར་གཞན་ལ་བརྩོན་པ་སྐད་མ་བྱེད། ལས་འབྲས་སུན་མ་་
འབྱིན༑ བརྫུན་གྱིས་རང་གཞན་མ་བསླུ་བར་རྩེ་གཅིག་གིས་རྣལ་འབྱོར་ལ་འབུངས། །
གལ་ཏེ་བར་ཆད་ཀྱི་རྣམ་པ་བྱུང་སྲིད་ནའང་བྱུང་རྒྱལ་གྱི་གནད་དང་། བླ་མའི་རྣལ་འབྱོར་
དང༌༑ ཆོས་སྐྱོང་ལ་གཏོར་འབུལ་སོགས་ཀྱིས་ཅི་རིགས་པར་བསལ་བར་བྱའོ། །
དོགས་པའི་གཡང་དུ་ལྷུང་བར་མི་འཚལ། དངོས་གྲུབ་ཀྱི་མཚན་མ་ཅི་ཤར་ཡང་། རེ་
བའི་རི་བོ་ཆེར་མ་སྙེགས། མཐའ་ཐམས་ཅད་དང་བྲལ་བའི་ལྟ་བའི་རྩིས་ཟིན་པར་གྱིས་་་་
432

ཤིག ཅེས་རྗེ་བླ་མའི་ཞལ་གྱི་གདམས་པ་ཡིད་ལ་རབ་ཏུ་བརྟན་པའོ། །འདི་་་་
མཚམས་སུ་ཁ་སྐོང་གི་སྦྱིན་སྲེག་བྱའོ། །འདི་ནི་ཞི་རྒྱས་ཀྱི་བསྙེན་པའི་ཚུལ་ཏེ་རེ་ཞིག་་་་
AP
རྫོགས༑། །༈ གཉིས་པ་སྒྲུབ་པའི་བསྙེན་པ་ནི། འདི་ཉིད་ཁ་སྐོང་གི་སྦྱིན་སྲེག་་་་་
དང་བཅས་པ་གྲུབ་ནས། ཞི་རྒྱས་དབང་དྲག་ལ་སོགས་པའི་ཐོག་མར་ཁ་སྐོང་གི་ཚུལ་དུ་་
བྱེད་པ་སྟེ། འདི་ལ་གོང་གི་སྔོན་འགྲོ་དེ་དག་ནི་མི་དགོས་ལ། དངོས་གཞི་བཟླས་པའི་
གྲངས་དང་ཞག་གྲངས་ཀྱི་ཚད་ནི་གོང་དུ་བཤད་པའི་འབྲིང་མཐའ་ཇི་ལྟར་འོས་པ་སྟེ།
ཐུན་བཞིའི་དངོས་གཞི་ལ་གཞན་ནི་སྔོན་མ་དང་འདྲ། བཟླ་ཚུལ་མི་འདྲ་བའི་ཁྱད་པར་་་་
ནི་ནི༑ འདིར་བུམ་བསྐྱེད་དང་འབྲེལ་བ་སྟེ། དེའང་བུམ་བསྐྱེད་དངོས་དང་འབྲེལ་ན། །
བདག་བསྐྱེད་ཚར་ནས་བཟླས་པ་མི་བྱེད་ཙམ་དུ་བུམ་པ་དངོས་སུ་བཤམ། ཆུ་བཞི་སྔོན་་་་
འགྲོའི་ཉེར་སྤྱོད་ལྔས་བསྐོར། གཞན་བུམ་བསྐྱེད་དཀྱུས་བཞིན་ལ། གཞལ་ཡས་ཁང་་
སྲུང་འཁོར་དང་བཅས་པ་སྐད་ཅིག་གིས་བསྐྱེད། བཟླས་པའི་དམིགས་པ། ཡུམ་་་་་
ཞལ་ནས་ཡབ་ཀྱི་ཞལ་དུ་ཚུར་འཁོར་བའི་སྔགས་ཀྱི་འོད་ཟེར་དམར་སེར་གང་གིས་བུམ་་་་་
ནང་གི་ལྷ་དབང་དུ་བྱས་པའམ། ཡེ་ཤེས་རྒྱས་པར་བསམ་ཞིང་། ལྷ་རྣམས་ཀྱི་བ་སྤུའི་
བུ་ག་ནས་བདུད་རྩིའི་རྒྱུན་བབས་པས། བདུད་རྩིས་བུམ་པ་གང་བ་སོགས་བྱ། །
བཟླས་པ་བསྡུ་བའི་ཚེ་གཟུངས་ཐག་བསྡོགས་ནས་བུམ་པའི་སྟེང་གི་དུང་ཆོས་ཁར་གཞག་་་་
གི ལྷ་མི་བཞུ་བས་ཐུན་ཕྱི་མའི་ཚེ་ཆེད་དུ་བསྐྱེད་མི་དགོས་པར་དབང་ཆུའི་དངོས་་་་་
བསྟན་ཡིན། འཕགས་པའི་དགོངས་པས་ཐུན་རེ་རེ་ལ་ལྷ་བཞུ་ཞིང་། སླར་བསྐྱེད་ནས་
མཛད་དེ་གང་མོས་ཡིན་གསུང་། ཅི་སྟེ་བུམ་བསྐྱེད་དངོས་སུ་མི་བྱེད་ནའང་། ལྷ་་་་
གཞལ་ཡས་ཁང་གི་ནང་མདུན་གྱི་ནམ་མཁའ་ལ་བླ་མ་ལྷ་དགུའི་ཚོགས་དང་བཅས་པར་་་་་
བསམས་ཏེ། སྔགས་བཟླས་པས་སྤྲོ་བསྡུ་བྱ་ཞིང་། བདག་གི་དབང་དུ་འདུས་པའི་་་་་
དམིགས་རྟེན་སོགས་བྱ་སྟེ། བུམ་བསྐྱེད་ཀྱི་ཆ་ཤས་ཙམ་ཡིན་གསུངས། དེ་ལྟ་བུའི་ཁ་་
གསོའི་བསྙེན་པ་ནི། རྒྱུའི་དབང་གི་སྔོན་དུ་བྱེད་ན་སྔགས་ཕྲེང་དམར་པོ་ལྕགས་སྒྲོག །
རབ་གནས་ཀྱི་ཚེ་སེར་པོ་སྒྲོ་ཆུན། ཞི་བའི་སྦྱིན་སྲེག་གི་ཚེ་དཀར་པོ་མུ་ཏིག་གི་ཕྲེང་བ།
433

དྲག་པོའི་ཚེ་ནག་པོ་ཐ་གུ་བསྒྲིལ་བ་ལྟ་བུའི་དམིགས་པ་སོ་སོར་བྱས་ནས། མཆོག་ཐུན་་་་
གྱི་ལས་གང་བྱེད་ཀྱི་ཐོག་མར་འདི་དགོས་ཀྱང་། ད་ལྟ་གསུང་ངག་དང་འབྲེལ་བའི་ཚེ་་་་
ཆག་མེད་ཀྱིས་ཞུགས་པའོ།། ༈ གསུམ་པ་རྒྱུན་གྱི་བསྙེན་པ་ནི། རང་གི་བཟླས་་་་་
ལུང་གི་ཚེ་དམ་བཅས་པའི་གྲངས་བསྙེན་རྒྱུན་དུ་བཟླ་བ་སྟེ། དེའང་མན་ངག་ལུགས་ཀྱི་་
སྤྱིར་བཏང་ལ། བཟླས་པ་རྗེས་སྤྱོད་དུ་བྱེད་ཅིང་། འཁོར་བརྒྱད་སྲུང་འཁོར་གཞལ་་་་
ཡས་ཁང་དང་བཅས་པ་བསྡུས་ནས་བཟླས་པ་བྱེད་པ་ནི། རྒྱུན་ལ་གཙོ་བོའི་སྔགས་ཙམ་་་
ཞིག་བཟླ་ཞིང་། རྗེས་སྤྱོད་ལམ་གྱི་སྐབས་སུ་ཅི་རིགས་པ་དང་བསྟུན་ནས་བཟླས་པས་་་་
གོ་སྐབས་བདེ་བར་འགྱུར་བའི་ཆེད་ཡིན། དམིགས་ཀྱིས་བསལ་བ་གཞི་སྒྲུབ་ཚོགས་་་་་
འཁོར་ལ་སོགས་པའི་སྐབས་སུ་དེ་དག་མ་བསྡུས་པར་བཟླས་པ་བྱེད་དེ། འཁོར་རྣམས་་་
ཀྱི་སྔགས་ཀྱང་བཟླ་ཞིང་། འོད་ཟེར་ཀྱི་སྤྲོ་བསྡུས་ཚོགས་འཁོར་གྱི་ཚེ་ལྟ་བུ། ལྷ་་་་
དག་མཆོད་པ་དང༌། སྒྲུབ་བསྙེན་སོགས་ལྟར་དབང་དུ་བྱ་བའི་ཆེད་ཡིན་ལ། འོན་ཀྱང་
ད་ལྟ་རྒྱུན་གྱི་ཕྱག་ལེན་འདི་ལ་མཛད་དེ། གཙོ་བོའི་སྔགས་དང་ལྷན་དུ་འཁོར་གྱི་སྔགས་
ཅི་རིགས་པར་བཟླ་ཚུལ་རྒྱུན་ལ་ཡོད་པས་ན་འདི་ཕུན་སུམ་ཚོགས་གསུང་། འདིར་་་་་
དཀྱིལ་འཁོར་བསྡུ་བའི་ས་མཚམས་ལས། རྗེ་པས་ཡན་ལག་དྲུག་པར། བསྟོད་པ་་་་
རིན་འབྱུང་གི་རྗེས་ལ་བསྡུས་ཀྱང་བཏུབ། རྫོགས་རིམ་འཁོར་ལོ་བཞི་ལྡན་གྱི་རྗེས་་་་་
བསྡུས་ཀྱང་བཏུབ། དག་པ་དྲན་པའི་རྗེས་ལ་བསྡུས་ཀྱང་བཏུབ་ཅེས་གསུམ་དུ་བསྡུས་པ་
ནི་སྤྱིར་བཏང་རྒྱུན་གྱི་དབང་དུ་མཛད་པ་ཡིན་ལ། འོན་ཀྱང་བླ་མེད་པའི་ལུགས་ཀྱི་གཙོ་
བོ་ཡབ་ཡུམ་ནི་ཉལ་བའི་རྣལ་འབྱོར་གྱི་བར་དུ་མི་སྡུད་ཅེས་གསུངས་པ་དང་། སློབ་་་
དཔོན་རིན་པོ་ཆེའི་ཡན་ལག་བཞི་པར། ཐུན་བཞི་རེ་རེའི་མཚམས་སུའང་། ཕྱི་སྲུང་་་་
འཁོར་ནས་གཙོ་བོ་ཡབ་ཡུམ་དང་བཅས་པ་མི་དམིགས་པར་བསྡུས་ནས་དམིགས་མེད་ཀྱི་་
ངང་དུ་མཉམ་པར་གཞག །དེའི་རྗེས་སུ་ཕྱག་བཅུ་དྲུག་པར་ལངས་ཏེ་དག་དྲན། རྡོར་་་
གླུ་ བཀྲ་ཤིས། བསྔོ་བ། སྨོན་ལམ། རྗེས་སྤྱོད་སོགས་བྱེད་པར་བཤད་པ་ནི།
རྗེ་བླ་མ་དམ་པའི་བཀའ་དྲིན་ཉེ་བར་མ་གོས་པའི་ཚེ་ཅུང་ཟད་མི་བདེ་བར་སེམས་མོད།
434

རྗེ་བླ་མའི་མན་ངག་གིས་ལེགས་པར་བསལ་བ་ནི་འདི་ཡིན་ཏེ། འདི་སྤྱིར་བཏང་ལ་རྗེས་
སྤྱོད་ཐམས་ཅད་ཕྱག་བཅུ་དྲུག་པའི་ང་རྒྱལ་ཁོ་ནས་བྱེད་པས། གཙོ་བོ་ཡབ་ཡུམ་ཉལ་་་་་
བའི་བར་དུ་མི་སྡུད་པ་རྗེ་བའི་དགོངས་པ་ལྟར་ཡིན་ལ། འོན་ཀྱང་དམིགས་ཀྱིས་བསལ་་
བ་ནི་གཉིས་ཡིན་ཏེ། མདུན་བསྐྱེད་ལྟ་བུའི་བྱ་བ་དང་འབྲེལ་བའི་ཚེ་འཇུག་པ་བདེ་བས་་་
ཕྱག་གཉིས་པར་སྡུད་པ་དང་གཅིག །རྫོགས་རིམ་འཁོར་ལོ་བཞི་ལྡན་ལ་མི་དགོས་ཀྱང་།
རྫོགས་རིམ་མར་མེའི་རྩེ་མོ་ལྟ་བུ་དང་འབྲེལ་བའི་ཚེ། ཡབ་ཡུམ་སོགས་ཐམས་ཅད་མ་་་་
བསྡུས་ན་མི་རུང་བས། ཡུམ་ཡབ་ལ། ཡབ་ཧཱུྃ་ནས་ནཱ་དའི་བར་དུ་བསྡུས་ནས། ནཱ་
ད་རྟ་རྔ་བརྒྱར་གཤགས་ཀྱི་ཆ་ཙམ་ལ་སེམས་གཏོད་པའི་དངོས་གཞི་སོང་ནས། རྗེས་སུ་་
ནཱ་དའང་མི་དམིགས་པའི་ངང་དུ་མཉམ་པར་འཇོག་པ་འདི་དང་གཉིས་ཡིན་གསུངས་པས།
སློབ་དཔོན་གྱིས་དེ་ལྟར་བཤད་པ་རྫོགས་རིམ་འདི་དང་འབྲེལ་ནས་མཛད་པའི་ལུགས་བླ་་་
ན་མེད་པའོ། །ཞེས་རྣམ་པར་ཕྱེ་ནས་གསུངས་པས་འགལ་མེད་ཀྱི་འཕྲུལ་དུ་ཤེས་པ་མན་
ངག་གོ །དེ་ལྟ་བུའི་རྒྱུད་ཀྱི་ཚེའང་། སྐྱབས་འགྲོ་ནས་བཟླས་པའི་བར་ཐམས་ཅད་དུ་་་
ངག་གཞན་གྱིས་བར་མ་ཆོད་པ་དང་། ལུས་འགྲོ་འདུག་སོགས་ཀྱིས་བར་མ་ཆོད་པ་ཞིག་
བྱུང་ན་ཕུན་སུམ་ཚོགས་མོད། ཅི་སྟེ་སྐབས་མ་བདེ་ན་མཉམ་གཞག་དང་རྗེས་ཐོབ་་་་་
ཁྱད་པར་སྔོན་འགྲོ་ཐུན་མོང་དང་ཐུན་མོང་མིན་པའི་རྣམ་དབྱེ་ཤེས་པར་བྱ་སྟེ། དངོས་་་་
གཞི་ཡན་ལག་དྲུག་དང་། རྫོགས་རིམ་རྣམས་མཉམ་གཞག་ཁོ་ན་ཡིན་པ་དང་།
ཚོགས་ཞིང་མཆོད་པ་ནས་ཡེ་ཤེས་ཚོགས་གསག་གི་བར་ཐུན་མོང་མིན་པའི་སྔོན་འགྲོ་ཡིན་་་་
པས༑ སྐབས་དེ་དག་ཏུ་སྨྲ་གཅད་ལ་སོགས་པ་དམ་པར་བྱ། སྐྱབས་འགྲོ་སེམས་་་་་
བསྐྱེད་ཚད་མེད་བཞི་དང་གསུམ་ཐུན་མོང་བའི་སྔོན་འགྲོ་ཡིན་པ་དང༌། དག་དྲན་མན་་་་་
ཆད་རྗེས་ཐོབ་ཀྱི་སྐབས་ཡིན་པས། དེ་དག་ཏུ་ཇི་ལྟར་འཚམས་པའི་སྤྱོད་འགྲོས་ཅུང་་་་
ཞིག་ཡངས་པར་བྱ་གསུངས་པས། རྣམ་དབྱེ་ལ་མཁས་པ་སྐབས་དང་སྦྱར་བར་བྱའོ། །
བློ་གསལ་བླ་མའི་གསུང་ངག་ཡིད་བཞིན་དབང་། ཀླུ་སྒྲུབ་ཀླུ་དབང་གཙུག་གི་ནོར་བུར་་་་
བཅིངས༑ །མཁས་མང་མཁས་པའི་རྒྱ་མཚོར་སྙན་པར་གྲགས། །གྲུབ་མཆོག་གྲུ་་་
435

པའི་གཙུག་གི་རྒྱལ་མཚན་རྒྱལ། །གཞི་སྒྲུབ་རྒྱུན་བསྙེན་གདེངས་ཀ་མཐོན་པོ་ནི། །
ཀླུ་དབང་གཞོན་ནུའི་རྒྱན་དུ་རབ་སྤྲས་པས། །བསྐྱེད་རིམ་གསལ་བའི་ལང་ཚོ་རབ་རྒྱས་་་
ཏེ༑ ཟབ་གསལ་ལྟ་བའི་ཕུད་སྒྲ་སྒྲོགས་པར་ཤོག །སརྦ་མངྒལཾ། །༈ དཔལ་ཀྱེ་རྡོ་
རྗེའི་བཟླས་པའི་དམིགས་པ་ཞལ་ངོ་ཆིག་བརྒྱུད་ཀྱི་གསུང་རྒྱུན་མ་བཞུགས་སོ། ། ༄༅། ། ཀྱེ་རྡོ་་་
རྗེའི་བཟླས་པའི་མན་ངག་ཞལ་ཤེས། སྙན་བརྒྱུད་སློབ་བཤད་ཀྱི་གསུང་རྒྱུན། རྡོ་རྗེ་
འཆང་དབང་ཕྱུག་རབ་བརྟན་གྱི་ཞལ་གྱི་དྲོད་ལྡན། གསུང་སྤྲོད་ཞུས་པར་ནས་ཟིན་བྲིས་
སུ་བཏབ་པ་ལ། ཡུམ་གྱི་ཐུགས་ཀའི་ཨོཾ་ཡིག་ལས། སྔགས་ཕྲེང་ཁ་དོག་མུན་པ་་་་་• ++++
མདོག་ཅན་ཀླད་ཀོར་བརྒྱུད་ནས་ཐོན། སྣང་བ་ཐམས་ཅད་བདེ་ཆམ་ཆམ་དུ་གྱུར།
ཡབ་ཀྱི་ཞལ་དུ་ཞུགས། ཧཱུྃ་ཡིག་གི་ཀླད་ནས་སྔགས་ཕྲེང་ཞུགས། ཧཱུྃ་ཡིག་གི་ཞབས་་་་
ཀྱུ་ནས་ཐོན། སྐུའི་དབྱིབས་བརྒྱུད། རྡོ་རྗེའི་ལམ་ནས་ཡུམ་གྱི་གསང་བར་ཞུགས།
སྣང་བ་ཐམས་ཅད་བདེ་ཆམ་ཆམ་དུ་གྱུར། ཨོཾ་ཡིག་གི་ཞབས་ནས་གྱེན་དུ་ཞུགས།
སྔར་བཞིན་ཐོན། དེ་ལས་འོད་ཟེར་དམར་པོ་ལྕགས་སྒྲོག་བསྒྲིལ་བ་ལྟར་ལུ་གུ་རྒྱུད་དུ་་་
འཁྲིལ༑ དེའི་འོད་ཟེར་གྱིས་ལུས་ཀྱི་ནང་གང་། སྡིག་སྒྲིབ་མི་མཐུན་པའི་ཕྱོགས་་་་་
ཐམས་ཅད་སྦྱངས། ལུས་ཡོངས་སུ་གསལ་བར་བྱས། དེ་ལས་འོད་ཟེར་ནམ་མཁའ་་་་
གང་བར་སྤྲོས། སངས་རྒྱས་ཐམས་ཅད་སྤྱན་དྲངས། འོད་ཟེར་ཕོག །ཀྱེ་རྡོ་རྗེ་་་་
སྐུར་གྱུར། ཡང་འོད་འཕྲོས། འགྲོ་བ་རིགས་དྲུག་ཐམས་ཅད་གོང་བཞིན། ད་་་་
ཐམས་ཅད་ཀྱིས་སྔགས་འབྲུག་སྟོང་ལྡིར་བ་ལྟར་སྒྲོགས་ཤིང་ཐམས་ཅད་དབང་དུ་འདུས་་་་་
པར་བསམས་ལ། ཨ ། དེ་ཝ་པི་ཙུ། ཀཎྜ་རི་རྣམས་དང་། ཡུམ་གྱི་སྔགས་ཕྲེང་་
རྣམས་ཀྱང་འདྲེན། ཡང་ལྷ་མོ་བརྒྱད་ལ་མཚོན་ན་གོ་རི་ལྟ་བུ་ལ། འོད་ཟེར་རང་་་་་
ཐུགས་ཀ་ནས་ནག་པོ་འཕྲོས། སྔགས་ཕྲེང་ཞུགས། འོད་ཟེར་ཁ་དོག་ལྟར་སྤྲོ་་་་་་་
སོགས་གོང་དང་མཐུན། ཞལ་ཐམས་ཅད་དང་འཁོར་ཐམས་ཅད་ཀྱིས་གསང་སྔགས་ཀྱི་་
སྒྲ་འབྲུག་སྟོང་ལྟར་ལྡིར་བར་བསམ། བསྙེན་གྲངས་དེ་ཝ་ལ་འབུམ་ཕྲག་བཞི། དྲིན་་་་
ཅན་བླ་མས་རྣམ་སྲས་གླིང་པ་ཚེ་དབང་ལ་བརྩེ་བས་བསྐྱངས་པའོ། །ཤུ་བྷཾ།། ༈ །
436

དཔལ་ཀྱེ་རྡོ་རྗེའི་མངོན་རྟོགས་ལམ་དུས་བསྡུས་འབྲིང་རྒྱས་གསུམ་གྱི་རྣམ་དབྱེ་བདུད་རྩིའི་གཏམ་་་་་
བཟང་སློབ་མ་ལ་ཕན་པ་ཞེས་བྱ་བ་བཞུགས་སོ། ། ༄༅། །དྲིན་ཅན་རྩ་བའི་བླ་མ་རྣམས་དང་
ཡི་དམ་དགེས་པ་རྡོ་རྗེ་དབྱེར་མ་མཆིས་པ་ལ་ཕྱག་འཚལ་ཞིང་སྐྱབས་སུ་མཆིའོ། །ཐུགས་
བརྩེ་བ་ཆེན་པོས་རྗེས་སུ་གཟུང་དུ་གསོལ། ངག་ཆོས་གསུང་། དེང་འདིར་བློ་གསལ་་་་་
ཀུན་ལ་ཉེར་མཁོ་བའི།།ལམ་དུས་དབང་གི་ཆུ་བོ་མ་ནུབ་པར། །ཉམས་སུ་ལེན་ཚུལ་་་་་
བསྡུས་འབྲིང་རྒྱས་གསུམ་གྱི། །རྣམ་དབྱེ་མཁས་པའི་ལུགས་བཞིན་བཤད་པར་བྱ། །
དེ་ལ་འདིར་བླ་མ་ལས་ཀྱེ་རྡོ་རྗེའི་རྒྱུ་ལམ་གྱི་དབང་ལེགས་པར་ཐོབ་པའི་རྗེས་སུ་རང་ཉིད་་
ཀྱིས་ལམ་དུས་རབ་ཐུན་བཞིའམ། འབྲིང་ཐུན་གསུམ་མམ། ཐ་ནའང་ཐུན་གཉིས་སུ་་་
ཆག་མེད་དུ་ཉམས་སུ་ལེན་པ་ལ་རྒྱས་བསྡུས་ཀྱི་རྣམ་དབྱེ་ཤེས་དགོས་པས། སྐབས་སུ་་་
བྲེལ་བའི་སྟབས་སམ། ཐུགས་དམ་གཞན་ལྗི་བས་བསྡུས་པ་བྱེད་དགོས་བྱུང་ན། །
སྐྱབས་སེམས་སྔོན་དུ་བཏང་ནས། རང་སྐད་ཅིག་གིས་དཔལ་ཀྱེ་རྡོ་རྗེར་གསལ་བའི་་་་་
ཞེས་པ་ནས། ཚོགས་ཞིང་སྤྱན་དྲངས། དཀར་མོ་རི་དྭགས་སོགས་ཀྱིས་མཆོད། ཨོ་
བཛྲ་གོ་རཱི་སོགས་ཀྱིས་རང་ལ་བསྟིམ། གཉིས་སུ་མེད་པར་ཐིམ་པའི་རྐྱེན་གྱིས་སྐད་ཅིག་
གིས་ཞེས་པ་ནས། ལུས་རང་བཞིན་གྱིས་གྲུབ་པའི་དཀྱིལ་འཁོར་དུ་གྱུར། ཅེས་པའི་་་
བར་དཀྱུས་བཞིན་བྱ། བླ་མ་དང་གཙོ་བོ་ཐ་མི་དད་པའི་དབང་ལྷ་སྤྱན་དྲང་བའང་རྒྱས་་་་
པའི་སྐབས་བཞིན་བྱ། དབང་ཞུ་བའི་ཡོན་དུ་མཎྜལ་ཚར་གཅིག །གསོལ་གདབ་ལ།
བྱང་ཆུབ་རྡོ་རྗེས་ལན་གསུམ། དབང་ལྷའི་གཙོ་བོའི་ཞལ་ནས། རྡོ་རྗེ་ཆེ་དང་དྲིལ་བུ་
ཆེ༑ །སོགས་ཚིགས་བཅད་གསུང་བར་བསམ་ཞིང་དངོས་སུ་རང་གིས་བརྗོད། དེ་་་
བསྒོམ་དོན་ནི། གཙོ་བོའི་ཐུགས་ཀ་ནས་བྱེ་བའི་ཧེ་རུ་ཀ་ཕྱག་གཉིས་པས། ཧཱུྃ་ལས་་་་
བྱུང་བའི་རྡོ་རྗེ་ལྷ་ཉི་ཤུ་རྩ་བརྒྱད་ཀྱི་རང་བཞིན་དང་། ་ཨལས་བྱུང་བའི་དྲིལ་བུ་ལྷ་ཉི་ཤུ་
རྩ་གསུམ་གྱི་རང་བཞིན་ཅན་རེ་རང་དང་ལུས་དཀྱིལ་གྱི་ལྷ་རྣམས་ཀྱི་ཕྱག་གཡས་དང་་་་
གཡོན་དུ་གཏད་པས། རང་གི་སེམས་འདི་ཉིད་རྡོ་རྗེ་འཆང་ཆེན་པོའི་ཐུགས་སྐྱེ་འགག་་་་
དང་བྲལ་བའི་བྱང་ཆུབ་ཀྱི་སེམས་སུ་བྱིན་གྱིས་བརླབས་ཏེ་དེའི་རང་བཞིན་དུ་གྱུར། རང་
437

གི་ངག་འདི་ཉིད་ཀྱང་གྲག་སྟོང་སྐྱེ་འགག་དང་བྲལ་བ་རྡོ་རྗེ་འཆང་ཆེན་པོའི་གསུང་དབྱངས་
ཡན་ལག་དྲུག་ཅུར་བྱིན་གྱིས་བརླབས་ཏེ་དེའི་རང་བཞིན་དུ་གྱུར། རང་གི་ལུས་འདི་ཉིད་
ཀྱང་རྡོ་རྗེ་འཆང་ཆེན་པོ་ཡུམ་སྙེམས་མ་དཀར་མོ་ལོ་བཅུ་དྲུག་ལོན་པའི་ན་ཚོད་ཅན་དང་་་་
མཉམ་པར་སྦྱོར་བའི་སྐུ་ཅན་དུ་གྱུར་པའི་མོས་པ་བྱེད། བསྡུ་ན། རང་གི་སེམས་དང་།
བྱེ
ངག་དང་། ལུས་གསུམ་རིམ་བཞིན་རྡོ་རྗེ་འཆང་ཆེན་པོའི་ཐུགས་དང་། གསུང་དང་།
སྐུའི་རང་བཞིན་དུ་གྱུར་པར་བསྒོམ། བསྒོམ་དོན་འདི་མ་ཆད་པ་གལ་ཆེ། རྟོགས་་་་་
བསྐྱེད་ནི། རང་ཉིད་ལུས་དཀྱིལ་གྱི་ལྷ་དང་བཅས་པ་ཀུན་གྱིས་བླ་མའི་སྐུའི་དཀྱིལ་་་་་
འཁོར་དུ་བུམ་པའི་དབང་ཐོབ། ཅེས་པ་ནས། སྤྲུལ་པའི་སྐུའི་ས་བོན་དང་བག་ཆགས་
རྒྱུད་ལ་བཞག་གི་བར་དཀྱུས་བཞིན་བྱ། གསང་དབང་ནི། དབང་ལྷའི་གཙོ་བོ་བླ་མ་་་་
ཡབ་ཡུམ་སྙོམས་པར་ཞུགས་པའི་བྱང་ཆུབ་ཀྱི་སེམས་རང་དང་ལུས་དཀྱིལ་གྱི་ལྷ་ཐམས་་་་་
ཅད་ཀྱི་ལྗགས་ཐོག་ཏུ་གནང་སྟེ། ཇི་ལྟར་འདས་པའི་ཞེས་སོགས་ཚིགས་བཅད་གཅིག་་་་
གསུང་བར་བསམ་ཞིང་དངོས་སུ་རང་གིས་བརྗོད། བསྒོམ་དོན་ནི། བྱང་ཆུབ་ཀྱི་་་་
སེམས་རང་གི་མགྲིན་པ་ནས་སོང་སྟེ་ལུས་ཀྱི་རྩ་ཁམས་ཐམས་ཅད་ལ་ཁྱབ་པས། དུས་་་་
གསུམ་ལས་གྱུར་པའི་རྟོག་པ་ཐམས་ཅད་འགགས་ཏེ་གསལ་སྟོང་གི་ཏིང་ངེ་འཛིན་རྒྱུད་ལ་
སྐྱེས་པར་བསམ། རྟོགས་བསྐྱེད་ནི། རང་ཉིད་ལུས་དཀྱིལ་གྱི་ལྷ་དང་བཅས་པས་་་་་
ཀུན་རྫོབ་བྱང་ཆུབ་སེམས་ཀྱི་དཀྱིལ་འཁོར་དུ་ཞེས་སོགས་དཀྱུས་བཞིན། ཤེར་དབར་་་་
ནི༔ བླ་མ་དང་གཙོ་བོ་ཐ་མི་དད་པའི་སྐུའི་ཆ་ལས་མཚན་ལྡན་གྱི་རྟེན་ཕུན་སུམ་ཚོགས་་་་
པ་རྒྱན་གྱིས་བརྒྱན་པ་ཞིག་རང་ལ་གནང་སྟེ། དགའ་སྟེར་གནས་སྟེར་ཞེས་སོགས་ཀྱི་་་་
ཚིགས་བཅད་གསུང་བར་བསམ་ཞིང་དངོས་སུ་རང་གིས་བརྗོད། བསྒོམ་དོན་ནི།
རང་ཉིད་ཀྱེ་རྡོ་རྗེ་དང་། མཚན་ལྡན་གྱི་རྟེན་དེ་ཉིད་བདག་མེད་མར་བསྒོམས་ལ། །
མཁའ་གསང་བྱིན་རླབས་དཀྱུས་བཞིན་བྱ་ཞིང་། ཡབ་ཡུམ་སྙོམས་པར་ཞུགས་པས་རང་་
ཉིད་ཀྱེ་རྡོ་རྗེ་ཡབ་ཡུམ་དང་། ལུས་དཀྱིལ་གྱི་ལྷ་ཐམས་ཅད་ཀྱི་རྒྱུད་ལ་དགའ་བཞི་་་་་
རྟོགས་པ་ཁྱད་པར་ཅན་སྐྱེས་པར་བསམ། རྟོགས་བསྐྱེད་ནི། རང་ཉིད་ལུས་དཀྱིལ་གྱི་
438

ལྷ་དང་བཅས་པ་ཀུན་གྱིས་ཕྱག་རྒྱ་བྷ་གའི་དཀྱིལ་འཁོར་དུ་ཞེས་པ་ནས། ཆོས་སྐུའི་་་་
བོན་དང་བག་ཆགས་རྒྱུད་ལ་བཞག་གི་བར་བརྗོད། དབང་བཞི་པ་ནི། གཙོ་བོ་་་་
ཞལ་ནས། ཡེ་ཤེས་འདི་ནི་ཞེས་སོགས་ཚིགས་བཅད་གཅིག་གསུང་བར་བསམ་ཞིང་་་་་་
དངོས་སུ་རང་གིས་བརྗོད། བསྒོམ་དོན་ནི། དགའ་བཞིའི་རྟོགས་པ་སྐྱེས་པ་དེའི་ངོ་བོ་
ལ་ཆེར་བལྟས་པས་གང་དུའང་མ་གྲུབ་ཅིང་། སྐྱེ་འགག་ལ་སོགས་པ་སྤྲོས་པའི་མཐའ་
ཐམས་ཅད་དང་བྲལ་བ་ནམ་མཁའི་དབྱིངས་ལྟ་བུ་ཞིག་གི་ངང་དུ་ཅུང་ཟད་གཞག །
རྟོགས་བསྐྱེད་ནི། རང་ཉིད་ལུས་དཀྱིལ་གྱི་ལྷ་དང་བཅས་པ་ཀུན་གྱིས་དོན་དམ་བྱང་་་་
ཆུབ་སེམས་ཀྱི་དཀྱིལ་འཁོར་དུ་ཞེས་པ་ནས། ངོ་བོ་ཉིད་སྐུའི་ས་བོན་དང་བག་ཆགས་་་་་
རྒྱུད་ལ་བཞག་པ་ཡིན། ཞེས་པའི་བར་བརྗོད། གཙོ་བོས་ཇི་ལྟར་དང་། མཎྜལ་་་་་
སོགས་དཀྱུས་བཞིན་བྱ། དེ་ལྟར་ན་དབང་གི་ཆུ་རྒྱུན་དེས་སྨིན་མཚམས་ཡན་ཆད་གང་།
ཞེས་པ་ནས། གཙོ་བོ་ཡབ་ཡུམ་གཉིས་གོ་རཱི་དང་པུཀྐ་སཱི་ལ་མི་བསྐྱོད་པ་ནས། ལུས་་་
དཀྱིལ་གྱི་ལྷ་ཐམས་ཅད་ལ་རྡོ་རྗེ་སེམས་དཔའ་རེ་རེས་དབུར་བརྒྱན་པའི་བར་བྱ། དེ་་་་་
ནས་བཟླས་པ་བྱ་བའམ། ཡང་ན་གསལ་སྟོང་ཟུང་འཇུག་གི་ལྟ་བའི་ངང་ལ་ཅུང་ཟད་་་་་
གཞག དེ་ལས་ལངས་ནས། རིགས་སུ་སྐྱེ་དང་ཞེས་སོགས་ཀྱིས་སྨོན་པ་བརྗོད།
དེ་ནི་བསྡུས་པ་ལེན་པའི་ཚུལ་ལོ།། ༈ འབྲིང་དུ་ལེན་ཚུལ་ནི། སྔོན་ལ་ཕྱི་བསྐྱེད་་་་་
རིམ་འབྲིང་པོའམ། བསྡུས་པ་ཙམ་བཏང་ནས་བླངས་ཀྱང་ཆོག་པས། བསྡུས་པ་སྔོན་་་་
དུ་བྱེད་ཚུལ་ནི། 
སྐྱབས་སེམས་ཀྱི་རྗེས་ལ་ཚོགས་ཞིང་སྤྱན་དྲང་བ་ནས་རྒྱུན་བཤགས་ཀྱི་་
བར་བྱས་ལ། ཧཱུྃ་ཞེས་བརྗོད་པས། སྐད་ཅིག་གིས་འོག་རྡོ་རྗེའི་ས་གཞི་ནས། ཡེ་་་་
ཤེས་ཀྱི་མེ་རི་འབར་བའི་སྲུང་བའི་འཁོར་ལོ་གསལ་བཏབ་ཅིང་། ངག་ཏུའང་བརྗོད། །
ཡང་ཧཱུྃ་ཞེས་བརྗོད་པས། ཡེ་ཤེས་ཀྱི་རང་སྣང་ལས་གྲུབ་པའི་གཞལ་ཡས་ཁང་གྲུ་བཞི་་་
སྒོ་བཞི་རྒྱན་རྟ་བབས་དང་བཅས་པ། མཚན་ཉིད་ཐམས་ཅད་ཡོངས་སུ་རྫོགས་པ། ཕྱི་
རོལ་དུ་དུར་ཁྲོད་ཆེན་པོ་བརྒྱད་ཀྱིས་བསྐོར་བའི་ཆོས་འབྱུང་གི་ནང་དུ་ཆུད་པའི་ལྷ་སྣམ་་་་་
ཕྱོགས་མདོག་ཅན་ལྷ་སོ་སོའི་གདན་དང་བཅས་པ་སྐད་ཅིག་གིས་གསལ་ལམ་མེར་བསྒོམ།
439

ཡང་ཧཱུྃ་ཞེས་བརྗོད་པས། དབུས་ཀྱི་གདན་གྱི་སྟེང་དུ་རང་ཉིད་སྐད་ཅིག་གིས་བཅོམ་ལྡན་
འདས་སྙིང་པོ་ཀྱེ་རྡོ་རྗེ་སྐུ་མདོག་སྔོན་པོ། ཞེས་པ་ནས། ནུབ་བྱང་དུ་གཡུང་མོ་ཁ་དོག་
སྣ་ཚོགས་པ། ཞེས་སོགས་ལྷ་བསྐྱེད་པའི་བར་དཀྱུས་བཞིན་དང༌། དེ་ཐམས་ཅད་ཀྱི་་
མིག་ཏུ་གཏི་མུག་རྡོ་རྗེ་མ། །ནས། ཐུགས་ཀར་ཐུགས་རྡོ་རྗེ་མ། །ཞེས་པའི་བར་་་་་
བརྗོད་༑ ཐུགས་ཀའི་ས་བོན་ལས་འོད་ཟེར་འཕྲོས་པས་ཡེ་ཤེས་པ་སྤྱན་དྲངས་ལ་སྔར་་་་
བསྐྱེད་པ་བཞིན་རང་ལ་བསྟིམ། གཉིས་སུ་མེད་པར་ཐིམ་པའི་རྐྱེན་གྱིས། ཞེས་་་་་
སོགས་ལུས་དཀྱིལ་དཀྱུས་བཞིན་ནམ། ཡང་ན་རྟེན་གཞལ་ཡས་ཁང་ལ་དབྲི་བསྣན་་་་་
མེད་ཀྱང་། བརྟེན་པ་ལྷ་ལ། ལྟེ་བ་སྤྲུལ་པའི་འཁོར་ལོ་ལ་བཅོམ་ལྡན་འདས་ཡོན་ཏན་
རིན་ཆེན་འབྱུང་གནས་ཡབ་ཡུམ་ལྷ་མོ་དྲུག་ཅུ་རྩ་བཞིས་བསྐོར་བ་ཐམས་ཅད་སེར་པོ་་་་
མཉམ་པ་ཉིད་ཀྱི་ཡེ་ཤེས། གསང་གནས་བདེ་སྐྱོང་གི་འཁོར་ལོར་བཅོམ་ལྡན་འདས་་་་་
ཕྲིན་ལས་དོན་ཡོད་གྲུབ་པའི་ལྷ་ཚོགས་སྐུ་མདོག་ལྗང་གུ་བྱ་བ་གྲུབ་པའི་ཡེ་ཤེས། སྙིང་་་་
གར་བཅོམ་ལྡན་འདས་ཐུགས་རྡོ་རྗེ་མི་བསྐྱོད་པའི་ལྷ་ཚོགས་སྐུ་མདོག་སྔོན་པོ་མེ་ལོང་་་་
བུའི་ཡེ་ཤེས། མགྲིན་པར་བཅོམ་ལྡན་འདས་གསུང་རྡོ་རྗེ་འོད་དཔག་མེད་ཀྱི་ལྷ་ཚོགས་་་
སྐུ་མདོག་དམར་པོ་སོ་སོར་རྟོག་པའི་ཡེ་ཤེས། སྤྱི་བོར་བཅོམ་ལྡན་འདས་སྐུ་རྡོ་རྗེ་རྣམ་་་་
པར་སྣང་མཛད་ཀྱི་ལྷ་ཚོགས་སྐུ་མདོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས། མིག་ལ་་་་
སོགས་པའི་གནས་སུ་ཡུལ་དང་ཡུལ་ཅན་གྱི་ལྷ་མོ་བཅུ་གཉིས། ཚིགས་ཆེན་བཅུར་ཁྲོ་བོ་
བཅུ་དང་བཅས་པ། རྟེན་དཀྱིལ་འཁོར་བཞི་སྐུ་བཞི་རང་བཞིན་གྱིས་གྲུབ་པའི་དཀྱིལ་་་་་
འཁོར་དུ་གྱུར། ཅེས་བརྗོད། ལུས་དཀྱིལ་རྒྱས་པར་བསྒོམ་ཤེས་པ་ཞིག་གིས་བསྡུ་ན་་
འདི་ཙམ་གྱིས་ཀྱང་ཆོག་པ་ཡིན་ནོ།། ༈ དབང་བསྡུས་འབྲིང་གང་ལེན་ཀྱང་སྔོན་ད་་་་
ལུས་དཀྱིལ་འདི་ཙམ་བསྒོམས་ཀྱང་ཆོག །དེ་ནས་དབང་ལྷ་སྤྱན་དྲངས་ནས་མཎྜལ་་་་་
གསོལ་གདབ་སྔར་བཞིན། དབང་དངོས་ལ་རིགས་ལྔ། བརྟུལ་ཞུགས་དང་དྲུག་དོར་་་
ནས༑ འདི་དེ་སངས་རྒྱས་ཐམས་ཅད་ཀྱི། །ཞེས་སོགས་དམ་ཚིག་གསུམ་སྦྱིན་པ་ནས།
བླ་མའི་སྐུའི་དཀྱིལ་འཁོར་ཞེས་སོགས་རྟོགས་བསྐྱེད་ཀྱི་བར་དཀྱུས་བཞིན་དང་། དབང་
44)

གོང་མ་གསུམ་ནི་སྔར་བསྡུས་པའི་སྐབས་སུ་བཤད་པ་ཇི་ལྟ་བ་བཞིན་བྱ། རིགས་བདག་་
གི་རྒྱས་འདེབས་ལ། གཙོ་བོ་ཡབ་ཡུམ་གཉིས་གོ་རཱི་དང་པུཀྐ་སཱི་ལ་མི་བསྐྱོད་པ། །
ཞེས་པ་ནས། རྡོ་རྗེ་སེམས་དཔས་དབུར་བརྒྱན་གྱི་བར་བརྗོད། དེ་ནས་ལྷ་དགུ་ལ་་་་་
དམིགས་ནས་བཟླས་པ་སོགས་ནས་དཀྱིལ་འཁོར་བསྡུ་བའི་བར་དང་། མཇུག་ཏུ་སྨོན་་་་
ལམ་གྱི་རྒྱས་འདེབས་བྱ། མངོན་རྟོགས་འབྲིང་པོ་སྔོན་དུ་བཏང་ནས། དབང་ལེན་ན།།
སྐྱབས་སེམས་ནས་རིགས་ལྔའི་སྡོམ་གཟུང་ལན་གསུམ་གྱི་བར་དཀྱུས་བཞིན་བྱ་བ་བླ་མ་་་་་
གོང་མ་འགའ་ཞིག་བཞེད་པས་དེ་བཞིན་བྱས་ན་ལེགས། དེ་ནས་ཤུནྱ་ཏཱས་སྟོང་པར་་་་་
སྦྱང་༑ སྟོང་པའི་ངང་ལས་ཐུན་མོང་མ་ཡིན་པའི་སྲུང་འཁོར་དཀྱུས་བཞིན་དང་། དེའི་་
ནང་དུ་ཨེ་ལས་ཆོས་འབྱུང་གྲུ་གསུམ་ཡངས་པའི་ནང་དུ་ཧཱུཾ་ལས་རིན་པོ་ཆེ་སྣ་ཚོགས་ལས་་་་
གྲུབ་པའི་གཞལ་ཡས་ཁང་གྲུ་བཞི་སྒོ་བཞི་པ། ནང་ནས་རིམ་པ་བཞིན་དུ་ཞེས་པ་ནས། །
རྒྱན་དུ་མས་བརྒྱན་པའི་གཞལ་ཡས་ཁང་དུ་གྱུར། ཅེས་པའི་བར་ངག་འདོན་དཀྱུས་་་་་
བཞིན་བྱ། །དེའི་ཕྱི་རོལ་དུ་དུར་ཁྲོད་ཆེན་པོ་བརྒྱད། དེ་དག་ཏུ་ཤིང་ཆེན་པོ་བརྒྱད་་་་་
ཅེས་པ་ནས། ཐགས་ཟངས་རིས་དུད་ཀ་རྣམས་འགྱེལ་ཞིང་གདོང་གྱེན་དུ་ཕྱོགས་པ་ལ་་་་་
གདན་དང་བཅས་པར་གྱུར་གྱི་བར་མཎྜལ་སྒྲུབ་མཆོད་ཀྱི་སྐབས་དང་འདྲ། ཨོཾ་སརྦ་ཏ་ཐཱ་
ག་ཏ་ནཱི་ལ་ཡ་སོགས་བརྗོད། དབུས་ཀྱི་གདན་གྱི་སྟེང་དུ་སངས་རྒྱས་ཀྱི་མཚན་བཟང་པོ་་
ཞེས་པ་ནས། ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་རང་ཉིད་བཅོམ་ལྡན་འདས་རྒྱུ་རྡོ་རྗེ་་་
འཛིན་པ་སྐུ་མདོག་དཀར་པོ་ཞལ་བརྒྱད་ཕྱག་བཅུ་དྲུག་པ། ཞབས་བཞི་པ། ཡུམ་་་་་
བདག་མེད་མ་སྔོན་མོ་གྲི་ཐོད་འཛིན་པ་དང་མཉམ་པར་སྦྱོར་བའི་སྐུ་ཅན། ཡུམ་་་་་
མཁའ་མི་དམིགས་ཏེ། ཞེས་སོགས། མཁའ་གསང་བྱིན་རླབས་སྔགས་བརྗོད་་་་་
དགོས༑ ཡབ་ཡུམ་སྙོམས་པར་ཞུགས་པའི་དགའ་བ་སྒྱུ་མ་ལྟ་བུའི་སྒྲས། ཕྱོགས་་་་་
བཅུའི་དེ་བཞིན་གཤེགས་པ་ཐམས་ཅད་སྤྱན་དྲངས། ཡབ་ཀྱི་ཞལ་དུ་ཞུགས། ཞེས་
སོགས་དང་། ཐམས་ཅད་ཀྱང་ཞལ་གཅིག་ཕྱག་གཉིས་མ། ཞེས་སོགས་ནས། ཡེ་་
ཤེས་ཀྱི་མེ་འབར་བའི་དབུས་ན་བཞུགས་པའོ། །ཞེས་པའི་བར་དཀྱུས་བཞིན། སླར་་་་
441

ཡང་ཡབ་ཡུམ་སྙོམས་པར་ཞུགས་པས་བར་སྣང་ཞེས་པ་ནས། བཅུད་ཀྱི་སེམས་ཅན་ལ་་་་
ཕོག་པས་ལྷ་དགུའི་ངོ་བོར་གྱུར་པའི་བར་རྒྱས་པའི་སྐབས་བཞིན་བརྗོད། ལྷ་དེ་ཐམས་་་་
ཅད་ཀྱི་མིག་ཏུ་གཏི་མུག་རྡོ་རྗེ་མ། ནས། ཐུགས་ཀར་ཐུགས་རྡོ་རྗེ་མ། ཐུགས་ཀའི་་
ས་བོན་ལས་འོད་ཟེར་འཕྲོས་པས་རང་བཞིན་གྱི་གནས་ནས་དཔལ་ཀྱེ་རྡོ་རྗེ་ལྷ་དགུའི་་་་་་
དཀྱིལ་འཁོར་སྤྱན་དྲང་། དཀར་མོ་རི་དྭགས་སོགས་ཀྱི་མཆོད། གོ་རི་ལ་སོགས་པའི་
སྔགས་རྒྱས་བསྟིམ། ལུས་དཀྱིལ་གསལ་གདབ། དབང་ལྷ་སྤྱན་དྲང་། མཎྜལ་དང་་
གསོལ་གདབ་བསྡུས་པའི་སྐབས་བཞིན་བྱ། དེ་ནས། འདི་དེ་སངས་རྒྱས་ཐམས་ཅད་་
ཅེས་སོགས་རྡོ་རྗེ་ཐུགས་ཀྱི་དམ་ཚིག་སྦྱིན་པ་ནས་བཟུང་ལུས་དཀྱིལ་གྱི་ལྷ་ཐམས་ཅད་ལ་་་་
རྡོ་རྗེ་སེམས་དཔའ་རེ་རེས་དབུར་བརྒྱན་གྱི་བར་བཤད་མ་ཐག་པ་བཞིན་བྱས་ལ། ཨོཾ་
སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་སོགས་བརྗོད། དབང་ལྷ་གདན་གསུམ་ཚང་བ་རྣམས་རང་
ལ་ཐིམ་པར་བསམ། ཨོཾ་ཨཱཿཧཱུྃ་ཧ་ཧོ་ཧྲིལན་གསུམ་གྱིས་བདུད་རྩི་བྱིན་རླབས་བྱས་ནས་་་
མྱོང་ཞིང་སྔགས་བརྗོད། མཆོད་པ་དོན་ཡོད་གྲུབ་པ་དང༌། བསྟོད་པ་རིན་ཆེན་འབྱུང་་་་
གནས་ཀྱི་ཡན་ལག་ཀྱང་རྒྱས་པའི་སྐབས་བཞིན་བྱ། དེ་ནས་གཏུམ་མོ་འཁོར་ལོ་བན་་་་་tttt
ལྡན་གྱི་དམིགས་པ་བསྒོམ་པའམ། འབྲིང་པོའི་སྐབས་ཡིན་པས་མ་བསྒོམས་ཀྱང་རུང་།
སྙིང་རྗེའི་སྤྱན་ནི་དམར་པོ་ལ། ཞེས་སོགས་ཀྱི་དག་དྲན་དང་། དེ་ནས་བཟླས་པ་ནས་་
བཟུང་བསྔོ་བ་སྨོན་ལམ་གྱི་བར་དཀྱུས་བཞིན་བྱ།། ༈ གཏོར་བསྔོའི་རིམ་པ་ནི།
རྒྱས་པ་དཀྱུས་བཞིན་དང༌། སྐབས་འགར་མ་ཆག་ཙམ་གྱིས་བསྡུས་པ་བྱེད་དགོས་བྱུང་་་་
ན༑ ཨོཾ་ཨཱཿཧཱུྃ་ཧ་ཧོ་ཧྲིལན་གསུམ་གྱིས་གཏོར་མ་ཡེ་ཤེས་ཀྱི་བདུད་རྩིར་བྱིན་གྱིས་་་་་
བརླབས་ལ། རང་ཀྱེ་རྡོ་རྗེར་གསལ་བའི་ཐུགས་ཀའི་ས་བོན་ལས་འོད་ཟེར་འཕྲོས་པས།
ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱེ་རྡོ་རྗེ་ལྷ་དགུ་དང་། འབྱུང་པོ་བརྒྱད་་་་
གསུམ་ཉི་ཤུ་རྩ་བཞི་པོ་ཐམས་ཅད་སྐུ་གསུང་ཐུགས་རྡོ་རྗེའི་རྣམ་པར་གཏོར་མའི་སྟེང་་་་་་
ནམ་མཁར་ཨོཾ་བཛྲ་ས་མཱ་ཛ༔ ཨོ་བྷ་ག་ཝཱན་མ་ཧཱ་ཀཱ་རུ་ཎི་ཀ་ཞེས་སོགས་གཏོར་སྔགས་་་་
ལན་གསུམ་གྱིས་གཏོར་མ་དབུལ། དེ་ནས་ཉེར་སྤྱོད་དང་། ནང་མཆོད་དང་།
442

འa
r
དཀར་མོ་རི་དྭགས་མ་ནས་བཟུང་། ཡིད་ལ་འདོད་པ་ཀུན་འགྲུབ་ཤོག །གི་བར་་་་་
དཀྱུས་བཞིན་བརྗོད། ཡང་གཏོར་མ་སྔར་ལྟར་བྱིན་གྱིས་བརླབས་ལ། རང་གི་སྙིང་་་་
གའི་ས་བོན་ལས་འོད་ཟེར་འཕྲོས་པས་རྡོ་རྗེ་ནག་པོ་ཆེན་པོ་ལྕམ་དྲལ་འཁོར་དང་བཅས་པ་་
སྤྱན་དྲངས་ལ། མགོན་པོ། ལྷ་མོ། ལས་མགོན་རྣམས་ཀྱི་སྔགས་ཀྱི་མཐར་ན་་་་་
མསརྦ་ཏ་ཐཱ་ག་ཏ་སོགས་ཀྱི་གཏོར་སྔགས་བཏགས་པ་ལན་གསུམ་རེས་གཏོར་མ་བསྔོ།
ཕྱི་མཆོད། ནང་མཆོད། ཕྲིན་བཅོལ་རྣམས་དཀྱུས་བཞིན་བྱ། དེ་ལྟར་དཔལ་་་་་
མགོན་ཞལ་བཞི་པ་ལའང་རིགས་འགྲེའོ། །དེ་ནས་མཁའ་འགྲོ་སྤྱི་གཏོར་དང་གཞི་་་་
བདག་གཏོར་མ་གཉིས་ཀྱང་དཀྱུས་བཞིན་ལས་དབྲི་བསྣན་མེད། དེའི་རྗེས་སུ་ཡིག་་་་་
བརྒྱ་༑ ནོངས་པ་བཟོད་གསོལ་སོགས་གཞུང་བཞིན་བྱའོ།། ༈ མངོན་རྟོགས་ལ་་་
དུས་རྒྱས་པ་ནི། སྔོན་འགྲོ་ཚོགས་གཉིས་གསག་པ་ནི་རྒྱས་པ་གཞིར་བཞག་ལ། སྲུང་
འཁོར་གྱི་སྐབས་སུ་ཐུན་མོང་མིན་པའི་སྲུང་འཁོར་བསྣན། གཞལ་ཡས་ཁང་གི་སྐབས་་་་
སུ་དུར་ཁྲོད་བརྒྱད་རྒྱས་པར་བསྐྱེད། བསྐྱེད་ཆོག་གི་སྐབས་སུ་རྒྱུ་འབྲས་ཀྱི་རྡོ་རྗེ་འཛིན་་་་
པ་རྣམས་ཀྱི་ཕྱག་ཞབས་སོགས་དང་། མིག་ཏུ་གཏི་མུག་རྡོ་རྗེ་མ་སོགས་ལའང་བསྐྱེད་་་་་
ཆོག་དབྲི་བསྣན་མེད་པར་ཇི་ལྟ་བ་བཞིན་བྱེད། དེ་ནས་ཡེ་ཤེས་པ་སྤྱན་དྲང་། ཐིམ་་་་་
པའི་རྐྱེན་གྱིས་ལུས་དཀྱིལ་རྒྱས་པར་བསྒོམ། དབང་གི་སྐབས་སུ་རིག་པའི་དབང་ལྔ་་་་
ནས་དབང་བཞི་པའི་བར་ཐམས་ཅད་དམིགས་པ་རྒྱ་ཆེ་ན་རང་ཉིད་ཕྱིའི་ཧེ་རུ་ཀ་དང་ལུས་་་་
དཀྱིལ་གྱི་ལྷ་ཐམས་ཅད་ཀྱིས་ལེན་པར་བསམ། དེའི་ཚེ་སྟོང་པའི་ངང་ལས་མི་བསྐྱོད་པ་
བསྐྱེད་པ་ནས་ལུས་དཀྱིལ་རྟེན་དང་བརྟེན་པར་བཅས་པ་སྐད་ཅིག་དྲན་རྫོགས་ཀྱིས་གསལ་
ལམ་སྟེ་བསྒོམ། རིན་འབྱུང་སོགས་བསྐྱེད་པ་ལའང་འགྲེ། དམིགས་པ་འབྲིང་ན། །
རང་ཉིད་དང་ནང་གི་རིགས་ལྔས་ལེན་པར་བསམས་ལ། གཞན་ཐམས་ཅད་ཀྱིས་ཀྱང་་་་
ཐོབ་པར་བསམ། བསྡུ་ན། ཕྱིའི་ཧེ་རུ་ཀས་ལེན་པར་བསམས་ལ། གཞན་ཐམས་་་་
ཅད་ཀྱིས་ཐོབ་པར་བསམས་པས་ཆོག་སྟེ། ཚུལ་འདི་ནི་གསལ་བྱེད་ཉེར་གཉིས་ཀྱི་ལམ་
དུས་ཀྱི་ཡིག་ཆུང་ནས་བཤད། དེ་ལྟར་ན་ལམ་དབང་འདི་ནི་བླ་མས་བསྐུར་བའི་ཚེའང་་་་
443

ཕྱིའི་ཧེ་རུ་ཀ་ལུས་དཀྱིལ་དང་བཅས་པ་ལ་བསྐུར། རྒྱུན་དུ་ཉམས་སུ་ལེན་པའི་ཚེ་ནའང་་་
ལུས་དཀྱིལ་གྱི་ལྷ་རྣམས་ཀྱིས་དབང་དེ་དག་ལེན་པར་བསམ། ཐ་ནའང་ལུས་དཀྱིལ་གྱི་
ལྷས་དབང་དེ་དང་དེ་རིམ་བཞིན་དུ་ཐོབ་པར་བསམ་པ་མ་ཆད་པ་གལ་ཆེ་བ་ཡིན་ནོ། །
དེ་རྗེས། གཙོ་བོས་ཇི་ལྟར་སོགས་དང་། བདུད་རྩི་མྱོང་བའི་སྐབས་བདུད་རྩི་བྱིན་་་་་
རླབས་རྒྱས་པར་བྱ། དག་དྲན་གོང་དུ་གཏུམ་མོ་འཁོར་ལོ་བཞི་ལྡན་གྱི་དམིགས་པ་་་་
བསྒོམ༑ དེ་ནས་བཟླས་པ་སོགས་དཀྱུས་བཞིན་བྱ། ཚུལ་འདི་དག་ནི་རྒྱས་པ་བྱ་བའི་་
ཕྱིར་རོ། །བདག་གི་བླ་མ་རྣམས་རྒྱས་འབྲིང་བསྡུས་གསུམ་གྱི་སྒོ་ནས་རབ་ཐུན་བཞི། །
འབྲིང་ཐུན་གསུམ་གྱི་སྒོ་ནས་ཉམས་སུ་བཞེས། ཆོས་ལྡན་གྱི་མཛད་པ་རྒྱ་ཆེ་བའི་སྐབས་
སུ་སྔ་དགོང་གང་རུང་རེ་རྒྱས་པ་དང་། གང་རུང་རེ་ལ་འབྲིང་པོ་བཞེས་པར་མཛད་པས་་་་
དེའི་ལུགས་བཞིན་དུ་བྱ། ཡང་བདེ་མཆོག་ལ་སོགས་པའི་ལྷ་གཞན་གྱི་བསྙེན་པ་སྟོབས་
ཆེ་བ་དང་། སྦྱིན་སྲེག་གི་སྐབས་སུ་ཀྱེ་རྡོར་གྱི་མངོན་རྟོགས་ལམ་དུས་ཉིན་ཞག་་་་་
ཁོངས་སུ་འབྲིང་པོ་ཚར་རེ་དང་། བསྡུས་པ་ཚར་རེ་བྱས་པས་ཀྱང་ཆོག་གམ་སྙམ་སྟེ། །
དེས་དབང་གི་ཆུ་བོ་མི་ནུབ་པའི་ཕྱིར་རོ། །གཞན་ཡང་འདི་དག་ལ་གོ་རྒྱུ་དང་མཐའ་
དཔྱོད་ལ་སོགས་པ་མང་དུ་ཡོད་དེ། གཞན་ལ་ཕན་པའི་བསམ་པས་རིམ་བཞིན་སྤྲོ་བར་་་
བྱ་བ་ཡིན་ནོ། །དེ་ལྟར་དགེས་པ་རྡོ་རྗེའི་བསྐྱེད་པའི་རིམ། ། ཕྱི་དང་ནང་དང་ལམ་་་་་
དུས་ལེན་པའི་ཚུལ། །བསྡུས་དང་འབྲིང་དང་རྒྱས་པའི་རྣམ་དབྱེ་དག །གང་གིས་ཤེས་
པ་དེ་ནི་མཁས་པ་ཡིན། །གང་འདི་བླ་མ་གོང་མའི་གསུང་རྒྱུན་དང་། །དཔྱད་གསུམ་་་་
རྣམ་པར་དག་པས་རང་ཉིད་ཀྱི། བློ་ཡིས་གསལ་བར་བྱས་ཏེ་སྣོད་ལྡན་གྱི། །སློབ་་་
དག་ལ་ཕན་ཕྱིར་བརྩེ་བས་བྲིས། །དེ་ལས་བྱུང་བའི་དགེ་ཚོགས་ཀེ་ལ་ཤའི། ། ས་་་་་
འཛིན་ཚར་དུ་དངར་བའི་འོད་སྣང་གིས། །སྒོ་གསུམ་སྒྲིབ་པའི་མུན་པ་དྲུང་ཕྱུང་ནས། །
ལམ་བཟང་ཉིན་མོའི་མགོན་བཞིན་གསལ་བར་ཤོག །ཅེས་པ་འདི་ནི་ཐམས་ཅད་མཁྱེན་
པ་མང་ཐོས་ཀླུ་སྒྲུབ་རྒྱ་མཚོའི་ཞལ་སྔ་ནས་དང་། བཀའ་དྲིན་གཞལ་དུ་མ་མཆིས་པ་་་
མཁན་ཆེན་འཇམ་པའི་དབྱངས་དབང་ཕྱུག་དཔལ་བཟང་ལ་སོགས་པའི་ཡོངས་འཛིན་དམ་་
444

པ་རྣམས་ཀྱི་བཀའ་དྲིན་ལས་གསུང་ངག་ལམ་འདིར་བློའི་སྣང་བ་ཅུང་ཟད་གསལ་བ་དགེ་་་
སློང་འདུལ་བ་འཛིན་པ་ངག་དབང་ཆོས་གྲགས་ཀྱིས་ཤིང་ཕོ་ཁྱི་ལོ་ཟླ་བ་དྲུག་པའི་ཡར་ཚེས་
བཅུ་གསུམ་ལ་མང་མཁར་དགོན་གསར་བདེ་བ་ཅན་གྱི་གཙུག་ལག་ཁང་དུ་སྦྱར་བའི་ཡི་གེ་་
པ་ནི་དགེ་སློང་དཀོན་མཆོག་ལྷུན་གྲུབ་ཀྱིས་བགྱིས་སོ། །འདིས་ཀྱང་གསུང་ངག་རིན་པོ་་
ཆེའི་བསྟན་པ་ཡུལ་དུས་ཕྱོགས་ཐམས་ཅད་ལས་དར་ཞིང་རྒྱས་པར་གྱུར་ཅིག །སརྦ་་་་
མངྒལཾ།། ༈ དཔལ་ཀྱེ་རྡོ་རྗེ་གཙོ་རྐྱང་གི་མངོན་རྟོགས་ལ་ལུས་དཀྱིལ་དང་ལམ་དུས་ཀྱི་དབང་་་
སྦྱར་བའི་ངག་འདོན་དང་། ཞར་བྱུང་ལུས་དཀྱིལ་རྐྱང་པ་ཉམས་སུ་ལེན་ཚུལ་བཅས་བཞུགས་སོs
༄༅༑ ། ན་མོ་གུ་ར་ཝེ། དཔལ་ཀྱེ་རྡོ་རྗེ་གཙོ་རྐྱང་གི་མངོན་རྟོགས་ལ་ལུས་དཀྱིལ་དང་
ལམ་དུས་ཀྱི་དབང་སྦྱར་བའི་ངག་འདོན་ནི། སྐྱབས་འགྲོ་སེམས་བསྐྱེད་དང་། རང་་་་་
སྐད་ཅིག་གིས་སོགས་ནས་བཏང་སྙོམས་ལ་གནས་པར་གྱུར་ཅིག །བར་འདྲ། ཨོ་་་་
ནྱ་ཏཱ་སོགས། སྟོང་པའི་ངང་ལས་པདྨ། ཉི་མ། བདུད་བཞི་བརྩེགས་པའི་གདན་གྱི་་
སྟེང་དུ་ཧཱུྃ་དང་ཨོཾ་ལས། ཐོད་པ་དང་གྲི་གུག་ཧཱུྃ་དང་ཨོཾ་གིས་མཚན་པ་ལས། རང་ཉིད་
དཔལ་ཀྱེ་རྡོ་རྗེ་སྐུ་མདོག་སྔོན་པོ་ཞལ་བརྒྱད་ཕྱག་བཅུ་དྲུག་པ། སོགས་ནས། གཉིས་་
ཀའང་ཡེ་ཤེས་ཀྱི་མེ་འབར་བའི་དབུས་ན་བཞུགས་པའོ། །དེའི་མིག་ཏུ་གཏི་མུག་རྡོ་རྗེ་་་
མ༑ སོགས་ནས་ཐུགས་རྡོ་རྗེ་མ། ཐུགས་ཀའི་ཧཱུྃ་ལས་འོད་ཟེར་འཕྲོས་པས་སངས་་་་་
རྒྱས་དང་བྱང་ཆུབ་སེམས་དཔའ་ཐམས་ཅད་ཀྱེ་རྡོ་རྗེ་ཡབ་ཡུམ་གྱི་རྣམ་པར་ཨོཾ་བཛྲ་ས་མཱ་ཛ༔
ཛཧཱུྃ་བཾ་ཧོ༔ གཉིས་སུ་མེད་པར་ཐིམ་པའི་རྐྱེན་གྱིས་ལུས་དཀྱིལ་བསྐྱེད་པ་དང་།
དབང་ལྷ་སྤྱན་དྲངས་ནས་དབང་བླང་བ་རྣམས་རྒྱས་པར་བྱས་མཐར། ཆུའི་ལྷག་མ་ཡར་་་་
ལུད་པ་ལས་ཕྱིའི་ཧེ་རུ་ཀ་ཡབ་ཡུམ་ལ་མི་བསྐྱོད་པ། ལུས་དཀྱིལ་གྱི་ལྷ་ཐམས་ཅད་ལ་རྡོ་
རྗེ་སེམས་དཔས་དབུར་བརྒྱན། འཁོར་དམིགས་གསལ་བཏབ་ནས། ཨཥྛ་ཅི་ནུས་་་་་
བཟླ༔ བདེ་བར་གཤེགས་པ་སོགས་ཀྱིས་འདོད་དོན་གསོལ། སྐྱེ་མཆེད་བསྲུངས་ཏེ་་་
བསྔོ་སྨོན་བྱ། གཙོ་རྐྱང་གི་སྐབས་སུ་བསོད་ནམས་ཚོགས་གསོག་ཚད་མེད་བཞི་ཙམ་་་་་
གྱིས་ཆོག་པར་བཤད་ཀྱང་། ལམ་དུས་ཀྱི་དབང་དང་འབྲེལ་ན་རྒྱུན་བཤགས། སྡོམ་་་་
445

གཟུང་ངེས་པར་དགོས་ཞེས་མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས་་་་་
སོགས་ཀྱིས་གསུངས་པ་དོན་ལ་གནས་སོ། །ལམ་དུས་ཐུན་བཞི་སོགས་ལེན་མཁན་་་་་
རྣམས་ཀྱིས་ཐུན་བར་མ་ལ་དབང་འབྲིང་བསྡུས་བླང་ཆོག་ལ། ཐུན་རེ་ལས་མི་ལེན་་་་་་
རྒྱས་པ་ཁོ་ན་དགོས་པས་འདིར་དབང་རྒྱས་པ་ལེན་རྒྱུ་བྱས་ཡོད་པས། འབྲིང་བསྡུས་་་་་
གཉིས་ཀྱིས་ཆག་མེད་ཀྱི་གོ་མི་ཆོད་པ་ཤེས་དགོས་སོ། །ཞེས་པ་འདིའང་གོང་མ་་་་་
གསུང་རབ་ཀྱི་དགོངས་པ་ཇི་ལྟ་བར་ཝཱ་གིནྡྲ་སུ་སིདྡྷིས་དོན་གཉེར་གྱི་ངོར་བྲིས་པ་དགེ།
༈ ཡང་ལུས་དཀྱིལ་རྐྱང་པ་ཉམས་སུ་ལེན་ན། སྐྱབས་སེམས། རྡོར་སེམས་བསྒོམ་་
བཟླས༑ ཚོགས་ཞིང་སྤྱན་དྲང་བ་སོགས་འདྲ་བ་ལས། རིགས་ལྔའི་སྡོམ་གཟུང་་་་་
རྗེས་སུ། ཨོ་བཛྲ་གོ་རཱི་ཨཱ་ཀརཱཡ་ཛ༔ ཞེས་སོགས་ཀྱིས་ཚོགས་ཞིང་རང་ལ་བསྟིམ། །
གཉིས་སུ་མེད་པར་ཐིམ་པའི་སོགས་ཀྱིས་ལུས་དཀྱིལ་བསྐྱེད། ལམ་དུས་ཀྱི་དབང་བླང་་་་
བ་སོགས་དཀྱུས་བཞིན་རིགས་བདག་གི་རྒྱས་འདེབས་བར་གོང་གཙོ་རྐྱང་དང་འདྲ། དེ་་
ནས་སྤྲོ་ན་ཨཥྛ་ཅུང་ཞིག་བཟླ། བསྔོ་སྨོན་ཇི་ལྟར་རིགས་པ་བྱ། འདི་ནི་རྒྱུད་གསུམ་་་་
མཛེས་རྒྱན་དང་བསྟུན་ཏེ་ངག་དབང་ལེགས་གྲུབ་ཀྱིས་བྲིས་སོ།། ༈ དཔལ་ཀྱེ་རྡོ་རྗེའི་
ཞི་བའི་སྦྱིན་སྲེག་དུས་ཐ་མའི་ཆོ་ག་དང་བཅས་པ་ཡེ་ཤེས་མེ་འོད་ཅེས་བྱ་བ་བཞུགས་སོ། །
༄༅༑ །ན་མོ་གུ་ར་ཝེ། །ལས་དང་ཉོན་མོངས་བག་ཆགས་བུད་ཤིང་ཀུན། །སྣ་་་་
ཚོགས་ཐབས་ལ་མཁས་པའི་ཆོ་ག་ཡིས། །སྐད་ཅིག་གཅིག་ལ་ཐལ་བར་སྲེག་མཛད་པ། །
བཅོམ་ལྡན་ཡེ་ཤེས་མེ་དེ་ལ་བཏུད་ནས། །སྔགས་ཀྱི་ནུས་པ་དབྱུང་དང་ལས་བཞི་ཡི། །
ཕྲིན་ལས་ཐོགས་པ་མེད་པར་བསྒྲུབ་པའི་ཕྱིར། །དཔལ་ལྡན་དགྱེས་པ་རྡོ་རྗེའི་དཀྱིལ་་་་་
འཁོར་གྱི། །ཞི་བའི་སྦྱིན་སྲེག་ལག་ལེན་གསལ་བར་བཤད། །དེ་ལ་ཆོ་ག་སྦྱོར་དངོས་
རྗེས་གསུམ་ལས། །སྦྱོར་བ་ཐབ་དང་བུད་ཤིང་སྦར་བ་མེ། །རྫས་དང་བཤམ་ཐབས་་་་
སྒྲུབ་པ་པོ་སྟེ་དྲུག །ཅེས་པའི་དང་པོ་ནི། ཡིད་དང་མཐུན་པའི་གནས་སུ་གཟའ་ཚེས་་་
འཛོམ་པའི་དུས་ལ། སྔར་ས་ཆོག་མ་བྱས་པའི་སར་ངེས་པར་དགོས་པས། དབང་་་་
བཞིའམ་༑ དེ་ཙམ་མི་ནུས་པས་གང་དུ་ཐབ་བྱ་བའི་གཞི་དེ་ཉིད་ཀྱི་དབུས་སུ་དྲི་བཟང་གི་་
446

ཐིག་ལེ་བྱ། མེ་ཏོག་གི་ཚོམ་བུ་དགོད། དེའི་མཐར་ཆུ་བཞི་ཉེར་མཆོད་ལྔ་དང་།
གཏོར་མ་གཅིག །རང་ཉིད་ཁ་ཤར་དུ་ཕྱོགས་པའི་མདུན་དུ་རྡོར་དྲིལ་དང་ནང་མཆོད་་་་
བཤམས་ལ། སྐྱབས་འགྲོ་ནས་བདག་བསྐྱེད་བཟླས་པ་ཅུང་ཟད་བྱས་ལ། ཞལ་་་་་
གཅིག་ཕྱག་གཉིས་པར་བསྡུ། དེའི་ང་རྒྱལ་གྱིས་མདུན་གྱི་ཚོམ་བུ་བསང་སྦྱང་། སྟོད་་་་
པའི་ངང་ལས་བཾ་ལས་ས་ལྷ་བསྐྱེད་པ་ནས་གསོལ་གདབ་ཀྱི་བར་དཀྱིལ་ཆོག་བཞིན་ལ།
གསོལ་གདབ་ཀྱི་ཚིག་ནི། སའི་ཕྱོགས་འདིར་ཀྱེ་རྡོ་རྗེའི་ལྷ་ཚོགས་མཉེས་པར་བྱེད་པའི་་་་
སྦྱིན་སྲེག་བགྱིད་པར་འཚལ་ན། ཞེས་པ་མ་གཏོགས་འདྲ། དེ་ནས་ལྷ་མོ་འཁོར་་་་་
བཅས་ཀྱིས་གནང་བ་བྱིན་པར་བསམ། མཐེབ་སྲིན་གྱིས་སེ་གོལ་གཏོག་ཅིང་། ཨོཾ་པྲི་
ཤྲཱི་ཝཱི་དེ་ཝཱི་བཛྲ་མུ སའི་ལྷ་མོ་ས་དེ་ཉིད་ལ་ཐིམ། དེ་ནས་མཆོད་གཏོར་དམན་་་་་་
རྣམས་བསྡུས། རང་ཉིད་ལྷའི་ང་རྒྱལ་དང་ལྡན་པས་གཞི་དེར་དྲི་བཟང་གིས་བྱུགས།
དེའི་སྟེང་དུ་ལག་པ་གཉིས་བཞག་སྟེ། སའི་སྐྱོན་ཐམས་ཅད་སྦྱང་བར་བསམས་ལ།
ཨོཾ་ཧ་ན་ཧ་ན་ཀྲོ་དྷ་ཧཱུྃ་ཕཊ། ཅེས་བརྗོད་ཅིང་མཐའ་སྐོར་དུ་གཅིག །ཡང་ས་དེ་ཉིད་་་་་
ནམ་མཁའི་རང་བཞིན་རྣམ་པར་དག་པར་བསྒོམས་ཏེ། ཨོཾ་བྷུ་ཁཾ། ཞེས་བརྗོད། དེ་
ནས༑ ས་དེ་སྟོང་པའི་ངང་ལས་པཾ་ལས་པདྨ་ཞེས་སོགས་སྲུང་འཁོར་ཐུན་མོང་བ་རཀྟ་་
བར་བསྒོམ་པ་ནི་སའི་ཆོ་གའོ།། ༈ དེར་ཐབ་ཁུང་བྲི་བའི་ཕྱིར། ཚངས་ཟུར་་་་་
ཐིག་ཆེན་བརྒྱད་སྤྱི་དང་མཐུན་པར་གདབ། དབུས་ནས་སོར་མོ་བཅུ་གཉིས་ཀྱི་ཚད་ཀྱིས་
ཟླུམ་པོར་བསྐོར་བ་ནི་ཐབས་ཀྱི་དངོས་གཞི་དང་། དེའི་ཕྱི་རོལ་དུ་སོར་བཞི་བསྐོར་བ་ཁ་
ཁྱེར་དང༌། སླར་ཡང་སོར་བཞི་བསྐོར་བ་མུ་རན། ཟླུམ་པོ་དེ་དང་ཚངས་ཐིག་་་་་་
མཚམས་ནས། ཕྱིར་སོར་གཉིས་ཀྱི་སར་མཚན་མ་བྱ། དེ་དང་དབུས་ཀྱི་མཚན་མའི་
ཚད་དེས། ཕྱོགས་བཞིའི་མཚན་མའི་སྟེང་ནས། ཟུར་བཞིར་བྱ་རྗེས་བྱས་པའི་སྟེང་།
ལོགས་ཐིག་གྲུ་བཞིར་གདབ། གྲྭ་བཞིར་ཟླ་ཕྱེད་རྡོ་རྗེ་རྩེ་མོ་ནང་ངོས་སུ་བསྟན་པ་བྲི།
ཐབ་ཀྱི་དབུས་ནས་སུམ་གཉིས་ཕྱིར་བཞག་པའི་སུམ་ཆ་ཟླུམ་པོར་བསྐོར་བ་ལྟེ་བ་དང་།
ཕྱིའི་སུམ་གཉིས་ལ་པདྨའི་འདབ་མ་བྲིས་པ་ལ་མེ་ཏོག་གི་ཚོམ་བུ་དགོད། ཁ་ཁྱེར་ལ་རྡོ་་་
47

རྗེ་ཁ་ཟུམ་པའི་ཕྲེང་བ་བྲི། ཐབ་ཀྱི་གཞི་ཐམས་ཅད་དཀར་པོ། གཅད་ཚོན་ཐམས་་་་་
ཅད་དང་རྡོ་རྗེ་དམར་སྐྱ་བྱ། གཙོ་བོའི་ཞལ་རང་ལ་གཟིགས་པར་བྱས་པའི་དབང་གིས།
འཇིག་རྟེན་པའི་ནུབ་ངོས་ཀྱི་པད་འདབ་ལ་གོ་རིའི་མཚན་མ་འབྱུང་བ་དང་། དེའི་རིགས་
པས་གཞན་རྣམས་ཀྱི་ཕྱོགས་མཚམས་ཀྱང་ཤེས་པར་བྱའོ།། ༈ གཉིས་པ་བུད་ཤིང་ནི།
གདུག་པ་ཅན་མ་ཡིན་པར་ཤུག་པ་སོགས་འོ་མ་ཅན་ནམ། ནགས་ཀྱི་ལྕི་སྐམ་སྲོག་་་་
ཆགས་མེད་པ་ཁ་ཁྱེར་གྱི་ཟླུམ་སྐོར་དང་མཐུན་པར་དཔངས་ཁྲུ་ཕྱེད་དུ་བརྩིག །དེའི་ཤར་
ལྷོར་མེ་ཚང་ཏིང་ལོ་ཆེ་བ་ཞིག་ཀྱང་འཆའའོ།། ༈ གསུམ་པ་སྦྱར་བ་མེ་ནི། རྡོ་དང་་་་
ལྕགས་གཙུབས་པ་ལས་བྱུང་བ་མ་ཡིན་པར་རྒྱུན་བཞག་གི་མེའམ། འོ་མ་ཅན་གཙུབས་་་་
པ་སོགས་ལས་བྱུང་བའོ།། ༈ བཞི་པ་རྫས་ནི། མཆོད་རྫས་དང་བསྲེག་རྫས་དང་།
གཏོར་མ་དང་། ཀུ་ཤའི་ཆུན་པོ་ལ་སོགས་པ་འོག་ཏུ་དགོས་པའི་ཡོ་བྱད་རྣམས་མ་ཚང་་་་
བར་མེད་པར་གཙང་ཞིང་གྱ་ནོམ་པ་སྟ་གོན་བྱའོ།། ༈ ལྔ་པ་བཤམ་ཐབས་ནི།
ཐབ་ཀྱི་མཐའ་སྐོར་ཐམས་ཅད་བྱི་དོར་ལེགས་པར་བྱས་ལ་དྲི་བཟང་པོས་བྱུག །དེའི་་་་་
མདུན་དུ་རང་གི་སྟན་ནང་ཚངས་ཅན་ཁ་དོག་དཀར་པོ་གདིང་། དེ་དང་ཐབ་ཀྱི་བར་དུ་མེ་
ཡོལ་དཀར་ཞལ་བྱུགས་པར་ཝཾ་གྱིས་མཚན་པ། རང་གི་གཡོན་ཐབ་ཀྱི་གཡས་སུ་་་་་
བཞི༑ ཉེར་སྤྱོད་ལྔ། གཏོར་མ་གཉིས་དང་བཅས་པ། རང་གི་གཡས་ཐབ་ཀྱི་་་་་
གཡོན་དུ་ཡམ་ཤིང་། མར། ཏིལ་ནག །ཟས་མཆོག །འབྲས། སོ་བ། །
ནས༑ སྲན་མ། གྲོ། དཱུརྱ། ཀུ་ཤ་རྣམས་རིམ་པ་ལྟར་བཤམ། དེ་ལ་ཡ་་་་
ཤིང་ནི་འོ་མ་ཅན་གྱི་རྩེ་མོའི་ཆ་ལས་བྱུང་བ། སྦོམ་ཕྲ་མཐེ་བོའམ་མཐེའུ་ཆུང་གི་ཚད།
རིང་ཐུང་ཁུ་ཚུར་བཅངས་པའི་ཁྲུ་གང་པ། མ་གས་པ། རྨ་མེད་པ། མ་རུལ་བ། །
མ་འཁྱོགས་པ། རྩེ་མོ་མར་རམ། སྦྲང་ངམ། འོ་མས་སྦགས་པའོ། །གཞན་ལྕེ་་་
ལྡེ་དང་། མཆེད་སླ་བའི་རྩྭ་སྐམ་པོ། རླུང་གཡབ། འཕྲལ་ལ་གསོ་བའི་བུད་ཤིང་།
ཀུ་ཤའི་ཆུན་པོ་བརྒྱད་དང་བཅས་པ། རང་གི་མདུན་དུ་སྟེགས་ཀྱི་ཁར་གཡས་སུ་བསང་་་
ཆུ་ཀུ་ཤའི་འཐོར་གཡབ་དང་བཅས་པ། དེ་ནས་རིམ་པ་བཞིན་རྡོ་རྗེ། དྲིལ་བུ།
448

ནང་མཆོད་རྣམས་དང་། རྡོར་དྲིལ་གྱི་བར་དུ་དགང་གཟར་བླུགས་གཟར་ཁ་སྦྱར་བ་དང་།
རྫས་ཐམས་ཅད་ལ་བདུད་རྩི་ལྔས་གཏོར་ལ་གཞག་གོ། ༈ དྲུག་པ་སྒྲུབ་པ་པོ་ནི། །
ཕྱི་མ་རེད་ཀྱི་དུས་སུ་རང་ཉིད་ཁྲུས་བྱ། འབྱོར་ན་གོས་རྒྱན་དཀར་པོས་བརྒྱན་ལ།
སྡིག་སྒྲིབ་དང་བར་ཆད་ཞི་བར་འདོད་པའི་བསམ་པས། སྔར་བཤམས་པའི་སྟན་ལ་ཁ་
ཤར་དུ་བལྟས་ཏེ། སྐྱིལ་ཀྲུང་ངམ། པུས་འཁྱུད་དང་བཅས་པའི་ཙོག་པུ་རྐང་པ་གཉིས་
ཅུང་ཟད་བསྣོལ་བ་རིག་བྱེད་འདོན་པ་ལྟ་བུའི་སྤྱོད་ལམ་གྱིས་འདུག་གོ། ༈ རྩ་བའི་་་་
གཉིས་པ་དངོས་གཞི་ལ། བདག་གི་རྣལ་འབྱོར་རྫ་ས་ཡོ་ཐབ་ཁུང་བསང་། ། མེ་བཙལ་
འཇིག་རྟེན་འདས་པའི་མེ་ལྷ་མཆོད། །ཅེས་པའི་དང་པོ་བདག་གི་རྣལ་འབྱོར་ནི། །
སྐྱབས་འགྲོ་ནས་བཟླས་པའི་བར་མངོན་རྟོགས་ཡན་ལག་དྲུག་པ་དཀྱུས་བཞིན་གཞུང་་་་་
བསྲངས་ལ། ༈ ཡིད་ཀྱིས་སྤྲུལ་པའི་མཆོད་པ་རྣམས། ཨ་མྲྀ་ཏས་བསང་། ་་་
བྷ་ཝས་སྦྱང་། སྟོང་པའི་ངང་ལས་ཨ་ལས་བྱུང་བའི་ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་
བ་རྣམས་ཀྱི་ནང་དུ་ཧཱུཾ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་ཞབས་བསིལ། ཞལ་་་་
བསིལ༑ འཐོར་འཐུང་། མཆོད་ཡོན། མེ་ཏོག །བདུག་སྤོས། མར་མེ། དྲི་
མཆོག །ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་པ་ནམ་མཁའི་མཐལ་་་་
ཀླས་པར་གྱུར། ཨོཾ་ནཱི་རཱི་ཧཱུྃ་ཁཾ་སྭཱ་ཧཱ། ནས། ཨོཾ་བཛྲ་ཤབྡ་ཨཱཿཧཱུཾ། གི་བར་སོ་སོའི་
སྔགས་རྒྱས་བྱིན་གྱིས་བརླབས་ལ། ཨོ་བྷ་ག་ཝཱན་མ་ཧཱ་ཀཱ་རུ་ཎི་ཀ་ཧེ་བཛྲ་ས་པ་རི་ཝཱ་ར་་་་
ཞེས་པའི་མཚན་སྔགས་རེ་རེའི་མགོར་སྦྱར་བའི་ཨོ་ནཱི་རཱི་ཧཱུྃ་ཁཾ་སྭཱ་ཧཱ། ནས། ཨོཾ་བཛྲ་་་
ཤརྡ་ཨཱཿཧཱུྃ་སྭཱ་ཧཱའི་བར་ཆུ་བཞི་ཉེར་སྤྱོད་རོལ་མོ་དང་བཅས་པས་མཆོད། ཧཱུྃ་ཨོཾ་གཾ་ཙི་་་་
གྷོ་པཾ་ཤཾ་ལཾ་ཌི་ཨོ་ཨཱ་ཧཱུྃ་ཞེས་པས་ནང་མཆོད་དབུལ། ཐལ་མོ་སྦྱར་ལ། དཀར་མོ་་་་
དྭགས་སོགས་ནས་འཁྱུད་པ་ཉིད། །བར་གྱིས་མཆོད། ཁྱོད་ནི་རྣལ་འབྱོར་མ་ཚོགས་་་་
སོགས་ནས་ཡིད་ཀྱིས་དགེས། །བར་གྱིས་བསྟོད། རང་གི་སྙིང་གའི་ས་བོན་ལས་འོད་
ཟེར་འཕྲོས་པས་ནས་ལྷ་མོ་བརྒྱད་ཞལ་བརྒྱད་ལ་ཐིམ་པའི་བར་སྣོད་བཅུད་དང་དཀྱིལ་་་་་་
འཁོར་འཁོར་བཅས་རིམ་གྱིས་བསྡུས་ལ། ཡུམ་ཡབ་ལ་ཐིམ། ཞལ་ཕྱག་ལྷག་མ་་་་་
449

རྣམས་རྩ་བའི་ཞལ་ཕྱག་ལ་ཐིམ་སྟེ། རང་ཧེ་རུ་ཀ་ཞལ་གཅིག་ཕྱག་གཉིས་པར་གྱུར་པར་
བསམ༑ འདི་ནས་བརྩམས་ཏེ་སྦྱིན་སྲེག་གི་ཆོ་ག་མ་གྲུབ་ཀྱི་བར་ལ་ལག་གཉིས་པུས་མོ་
ལས་ཕྱིར་མི་འདའ་བར་བྱའོ་གསུང་ངོ༌།། ༈ གཉིས་པ་རྫས་དང་ཡོ་བྱད་བསང་བ་ལ།
ཐོག་མར་བསང་ཆུ་བསྒྲུབ་པ་ནི། རང་ཉིད་ལྷའི་ང་རྒྱལ་གྱིས་བསང་ཆུ་ལ་རྡོ་རྗེའི་རྩེ་
ནང་མཆོད་གཏོར་ཞིང་། ཨ་མྲྀ་ཏས་བསང་། སྭ་བྷཱ་ཝས་སྦྱང་། སྟོང་པའི་ངང་ལས་་
ཤཾ་ལས་བྱུང་བའི་དུང་ཕོར་མཚན་ཉིད་ཐམས་ཅད་ཡོངས་སུ་རྫོགས་པའི་ནང་དུ། ཧཱུྃ་ལས་
བྱུང་བའི་བསང་ཆུ་དྭངས་ཤིང་ཐོགས་པ་མེད་པ། རྗེས་ཐམས་ཅད་ཀྱི་མ་དག་པ་སེལ་་་་་
བའི་ནུས་པ་དང་ལྡན་པར་གྱུར། ཨ་མྲྀ་ཏ་ཉེར་གཅིག་བཟླ། དེ་ནས་ལག་པ་གཡས་་་་
པས་གཡས་སྐོར་གྱི་རིམ་པས་མཆོད་རྫས་དང་བསྲེག་རྫས་ཐམས་ཅད་ལ་བསང་ཆུ་གཏོར་་་
ཞིང་༑ ཨ་མྲྀ་ཏས་བསང་། སྭ་བྷཱ་ཝས་སྦྱང་། སྟོང་པའི་ངང་ལས་ཨ་ལས་བྱུང་བའི་
ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཧཱུྃ་ཞུ་བ་ལས་བྱུང་བའི་ལྷ་་་་
རྫས་ལས་གྲུབ་པའི་བསྲེག་རྫས་དང་མཆོད་རྫས་རྣམས་དྭངས་ཤིང་ཐོགས་པ་མེད་པ་ལྷ་་་་
མཉེས་པ་དང་སོ་སོའི་ལས་སྒྲུབ་པའི་ནུས་པ་དང་ལྡན་པར་གྱུར་པར་བསམས་ལ། ཨོ་་་་
ཨཱཧཱུྃ་སྭཱ་ཧཱས་ཡམ་ཤིང་། ཨོཾ་ཧཱུཾ་སྭཱ་ཧཱས་མར། ཨོ་ཛཱི་སཱ་ཧཱས་འབྲུ། ཨོཾ་སྭ་སྭཱ་ཧཱ་་་་་
རྫས་ཐམས་ཅད་བཀྲུ། ཨོ་ཀུ་རུ་ཀུ་རུ་སྭཱ་ཧཱས་རྫས་ཐམས་ཅད་སྦྱང་། ཨོཾ་ནི་རཱི་ཧཱུྃ་ཁཾ་སྭཱ་
ཧཱ༑ ཞེས་སོགས་མཆོད་པ་རྣམས་ཀྱང་སོ་སོའི་སྔགས་རྒྱས་བྱིན་གྱིས་བརླབ།། ༈
གསུམ་པ་ཐབ་ཁུང་མངོན་པར་འདུ་བྱ་བ་ནི། ཐབ་སྔར་བཞིན་བསང་སྦྱང་། སྟོང་པའི་་
ངང་ལས་པཾ་ལས་པདྨ་དང་རཾ་ལས་ཉི་མའི་དཀྱིལ་འཁོར་གྱི་སྟེང་དུ། ཧཱུྃ་ལས་བྱུང་བའི་ཞི་
བའི་ཐབ་ཁུང་ཟླུམ་པོ་དཀར་པོ། རྒྱུར་ཁྲུ་གང་པ། དཔངས་སུ་ཁྲུ་ཕྱེད་པ། མུ་ར་་་་
སོར་བཞི་པ། ཁ་ཁྱེར་སོར་བཞི་པ་ལ་རྡོ་རྗེའི་ཕྲེང་བ་ཟླུམ་པོས་བསྐོར་བ། ཕྱི་རོལ་དུ་་
སྟེགས་བུ་གྲུ་བཞི་པའི་གྲྭ་བཞིར་ཟླ་ཕྱེད་རྡོ་རྗེས་མཚན་པ། དྭངས་ཤིང་ཐོགས་པ་མེད་པ།
ནང་ལྷ་རྫས་ཀྱི་བུད་ཤིང་གིས་ཡོངས་སུ་གང་བར་གྱུར།། ༈ བཞི་པ་མེ་བཙལ་ཞིང་་་་་
བསྒྲུབ་པ་ནི། ལྕེ་ལྡེ་ལ་གོང་དུ་བཤད་པའི་མེ་སྦར་ཏེ། ལག་པ་གཉིས་ཀས་བཟུང་་་་་
450

ནས་གུས་པའི་ཚུལ་གྱིས་དེ་ཝ་པི་ཅུ་ཟློས་ཀྱིན་ཐབ་ལ་གཡས་སུ་ལན་གསུམ་བསྐོར་ཞིང་།
ཨོཾ་བཛྲ་ཛྭ་ལ་རཾ། ཞེས་བརྗོད་དེ་ཐབ་ནང་གི་ཏིང་ལོ་སྦྱར་ལ། ཡམ་ཤིང་མར་ལ་་་་་
སྦགས་པའམ་རྩྭ་སྐམ་པོ་ཅུང་ཟད་གཞུག་གོ། ༈ དེ་ནས་ལག་གཉིས་ཁུ་ཚུར་བཅངས་་་་4 ，
པའི་མཐེ་བོང་བརྐྱངས་པ་བྱང་ཆུབ་མཆོག་གི་ཕྱག་རྒྱས་དགང་བླུགས་བཟུང་ལ། བླུགས་
གཟར་མར་དང་བཅས་པས་དགང་གཟར་གྱི་ཁ་ལ་རེག་ཅིང་། ཨོཾ་བཛྲ་ཛྭ་ལ་རཾ། ཞེས་་
བརྗོད་དོ། །བླུགས་གཟར་གྱིས་མར་བུད་ཤིང་ཐམས་ཅད་ལ་ཁྱབ་པར་བླུགས་ཏེ་མེ་
གསོའོ༑ །དེ་ནས་བཟུང་རླུང་གཡབ་ཀྱི་དཀྱིལ་འཁོར་གྱིས་སྦྱར་བ་ལས་ཁས་འབུད་དུ་མི་
རུང་ངོ༌།། ༈ ལྔ་པ་འཇིག་རྟེན་པའི་མེ་ལྷ་མཆོད་པ་ནི། དེ་ནས་མེ་དེ་ཉིད་བསད་་་་་
སྦྱང་། སྟོང་པའི་ངང་ལས་མེ་འབར་བའི་དབུས་སུ་པཾ་ལས་པདྨ་དང་རཾ་ལས་ཉི་མ་་་་་
དཀྱིལ་འཁོར་གྱི་སྟེང་དུ། རཾ་ལས་བགྲང་ཕྲེང་རཾ་གྱིས་མཚན་པ་ལས་འོད་ཟེར་འཕྲོས་་་་་
འདུས་གཅིག་ཏུ་གྱུར་པ་ལས། མེ་ལྷ་དམར་པོ་ར་སྐྱེས་ལ་ཞོན་པ། དཀར་ལ་འཛུམ་་་་
པའི་ཞལ་གཅིག་པ། ཕྱག་བཞིའི་གཡས་གཉིས་ན་མཆོག་སྦྱིན་དང་བགྲང་ཕྲེང་།
གཡོན་གཉིས་ན་དབྱུ་གུ་རྩེ་གསུམ་པ་དང་རིལ་བ་སྤྱི་བླུགས་འཛིན་པ། གསུས་ཁྱིམ་་་་་
བ༑ དབུ་སྐྲ་རལ་པའི་ཐོར་ཅོག་ཅན། ཨག་ཚོམ་དང་། ཚངས་པའི་སྐུད་པ་འཆང་་་་
བ༑ སྐུ་ལས་མདངས་དང་འོད་ཟེར་དཀར་པོ་འཕྲོ་བ། དྲང་སྲོང་གི་ཚོགས་ཀྱིས་བསྐོར་
བའོ༑ །དེའི་མིག་ཏུ་གཏི་མུག་རྡོ་རྗེ་མ། །ནས། ཐུགས་ཀར་ཐུགས་རྡོ་རྗེ་མ།
ཞེས་པའི་བར་གྱིས་སྐྱེ་མཆེད་སྐུ་གསུང་ཐུགས་བྱིན་གྱིས་བརླབ། རང་གི་སྙིང་གའི་ཧཱུྃ་
ལས་འོད་ཟེར་འཕྲོས་པས་ཤར་ལྷོ་ནས་མེ་ལྷ་དྲང་སྲོང་གི་ཚོགས་ཀྱིས་བསྐོར་བ་ཨོཾ་བཛྲ་ས་་་
མཱ་ཛཞེས་དང་། ལག་པ་གཉིས་ཀྱི་མཐེ་བོ་གུང་མོའི་རྩར་གཞག །མཛུབ་མོས་གུད་་་་་
མོའི་རྒྱབ་ནས་བཀབ་པ་དབྱུ་གུ་རྩེ་གསུམ་པའི་ཕྱག་རྒྱ་རྣ་བའི་དྲུང་དུ་གཡབ་ཅིང་། ཨོ།
ཚུར་སྤྱོན་ཚུར་སྤྱོན་འབྱུང་པོ་ཆེ། །མེ་ལྷའི་རྒྱལ་པོ་དྲང་སྲོང་མཆོག །བསྲེག་བླུགས་་་་་
ཞལ་ཟས་བཞེས་སླད་དུ། །འདི་ཉིད་དུ་ནི་བཞུགས་སུ་གསོལ། །གཟི་བརྗིད་ཆེན་པོ་་་
མེ་ཡི་ལྷ། །འདོད་པ་ཐམས་ཅད་སྒྲུབ་པ་པོ། །ཐུགས་རྗེས་སེམས་ཅན་དོན་མཛད་པ། །
451

འདི་ཉིད་དུ་ནི་བཞུགས་སུ་གསོལ། །ཨོཾ་ཨགྷ་ཡེ་མ་ཧཱ་ཏེ་ཛ སརྦ་ཀརྨ་པྲ་སཱ་དྷ་ཀཿ
མ་ཧཱ་བྷཱ་ཏ་དེ་ཝ་རི་ཎི་དཱི་ཛ་ས་ཏ་མ། གྲི་ཧཱི་ཏཱ་ཨཱ་ཧུ་ཏི་ཨཱ་ཧ་ར། ཨསྨིནྣནྟི་ཧི་ཏོ་བྷ་ཝ།
ཞེས་པས་སྤྱན་དྲང་། ཐབ་ཀྱི་ཤར་ལྷོར་བྱོན་པ་ལ། ཐབ་ཏུ་ནས་འབྲུ་ཞིག་གཏོར་ཏེ།
ཨོཾ་པདྨ་ཀ་མ་ལཱ་ཡ་ཧཱུཾ། ཞེས་བརྗོད་པས་ཐབ་ཀྱི་ཤར་ལྷོར་པདྨའི་གདན་ལ་བཞུགས་་་་་
པར་བསམ། ཨོཾ་ཨགྷ་ཡེ་ས་པ་རི་ཝཱ་ར་སྔོན་དུ་སོང་བའི་ཆུ་བཞི་ཕྱག་རྒྱ་དང་བཅས་པས་་་
ཕུལ་ལ། རྡོ་རྗེ་རྩེ་ལྔ་པའི་ཕྱག་རྒྱ་དང་བཅས་ཏེ། ཨོཾ་བཛྲ་ཨཱ་ན་ལ་མ་ཧཱ་བྷ་ཏ་ཛཱ་ལཱ་ཡ་་་
སརྦ་བྷསྨི། ཀུ་རུ་སརྦ་དུ་ཉན་ཧཱུྃ་ཕཊ་ཀྱིས་ཕྲིན་ལས་གཞོལ། དྲི་བྱ་ཛ༔ཧཱུྃ་བཾ་ཧོ༔ ས་
མ་ཡ་ནྟཾ་གྱིས་དམ་ལ་གཞག །ཨོཾ་བཛྲ་གོ་རཱི་ཨཱ་ཀར་ཡ་ཛ༔ ཞེས་སོགས་ལྷ་མོ་བཞིས་་་་
སྔགས་རྒྱས་དགུག་གཞུག་བཅིང་དབང་བྱས་ཏེ་དམ་ཚིག་པ་དང་གཉིས་སུ་མེད་པར་བསྟིམ།
སླར་ཡང་སྙིང་གའི་ཧཱུྃ་ལས་འོད་ཟེར་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་་་་
པ་ཨོཾ་བཛྲ་ས་མཱ་ཛས་སྤྱན་དྲང་། དེ་བཞིན་གཤེགས་པ་ཐམས་ཅད་ཀྱིས་འདི་ལ་མངོན་་་་
པར་དབང་བསྐུར་དུ་གསོལ། ཞེས་གསོལ་བ་གདབ། དེ་རྣམས་ཀྱིས། ཨོཾ་བཛཱི་བྷ་་
ཝ་ཨ་བྷི་ཥིཉྩ་ཧཱུཾ། ཞེས་གསུང་ཞིང་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང་།
དྲི་མ་དག །ཆུ་ལྷ་མ་ཡར་ལུད་པ་ལས་རྣམ་པར་སྣང་མཛད་ཀྱིས་དབུར་བརྒྱན་པར་་་་་
བསམ༑། ༈ ཨོ་ཨ་ཡེ་ས་པ་རི་ཝཱ་ར་ཞེས་པའི་མཚན་སྔགས་རེ་རེའི་མགོར་སྦྱར་་་་་
བའི་ཉེར་སྤྱོད་ལྔ་རོལ་མོ་གྷཎེར་ནི་དང་བཅས་པས་ཕྱི་མཆོད། ཨོཾ་ཨགྷ་ཡེ་ས་པ་རི་ཝཱ་ར་་་
ཨོ་ཨཱ༔ཧཱུྃ་གིས་ནང་མཆོད་དང༌། རྡོ་རྗེ་དྲིལ་བུ་འཛིན་པས། དཀར་མོ་རི་དྭགས་སོགས་་
དང་༑ འཇིག་རྟེན་དབང་ཕྱུག་ཚངས་དབང་མགོན་གྱི་སྲས། །མེ་ལྷའི་རྒྱལ་པོར་་་་་
ཀིས་དབང་བསྐུར་བ། །ཤེས་རབ་མཆོག་གིས་ཉོན་མོངས་ཐམས་ཅད་སྲེག །འཇིགས་
བྱེད་མེ་ལྷ་ཉིད་ལ་རྣམ་པར་འདུད། ། ཚངས་པ་འཇིག་རྟེན་མགོན་གྱི་སྲས། །མེ་ལྷ་་་
རྒྱལ་པོ་དྲང་སྲོང་མཆོག །འབྱུང་པོ་ཡོངས་སུ་བསྐྱབ་པའི་ཕྱིར། །ཐུགས་རྗེའི་དབང་་་་
གིས་སྐུར་སྤྲུལ་པ། །རིག་སྔགས་གྲུབ་པའི་དྲང་སྲོང་ཚུལ། ། ཉོན་མོངས་སྲེག་པ་་་་་་
ཤེས་རབ་འོད། །བསྐལ་བའི་མེ་ལྟར་གཟི་བརྗིད་འབར། ། མངོན་ཤེས་རྫུ་འཕྲུལ་་་་་

ཞབས་དང་ལྡན། །ཐབས་ཀྱིས་སྤྲུལ་པའི་ཐེག་པར་བཅིབས། །རིག་སྔགས་གསུང་གི་
བགྲང་ཕྲེང་འཛིན། །བདུད་རྩིའི་བཅུད་ལྡན་གུམྦྷེ་བསྣམས། །ཆོས་ཀྱི་བདུད་རྩི་ཡོངས་
ལ་བསིལ། །ཉེས་པའི་སྐྱོན་བྲལ་ཚངས་པར་སྤྱོད། །འཇིག་རྟེན་གནས་ཀྱང་མྱ་ངན་་་་
འདས༑ ། ཞི་བ་བརྙེས་ཀྱང་ཐུགས་རྗེ་ཆེ། །དེ་བས་བསྟོད་དེ་ཕྱག་ཀྱང་འཚལ། །
ཞེས་བསྟོད། དེ་ནས་སྔར་གྱི་སྐུ་ཤའི་ཆུན་པོ་བརྒྱད་ལག་པ་གཡོན་དུ་གཟུང་ལ།
བསང་སྦྱང་། སྟོང་པའི་ངང་ལས་ཧཱུྃ་ལས་བྱུང་བའི་ཀུ་ཤ་སྔོ་ལྗང་རྩ་བ་དང་རྩེ་མོ་་་་
ཉམས་པ་དྭངས་ཤིང་ཐོགས་པ་མེད་པ་ལས་སྒྲུབ་པའི་ནུས་པ་དང་ལྡན་པར་གྱུར་པར་་་་་
བསམས་ལ། ཨོ། ཀུ་ཤ་འདི་ནི་གཙང་ཞིང་དགེ ། ས་ལས་སྐྱེས་པའི་སྙིང་པོ་མཆོག །
དཀོན་མཆོག་གསུམ་གྱི་དག་བྱེད་དེ། །ཚངས་པ་ཡི་ཡང་དག་བྱེད་ཡིན། །འདི་་་་་
བདག་ལ་བགེགས་མེད་ཅིང་ལས་ཀྱི་དངོས་གྲུབ་ཀྱང་སྩལ་དུ་གསོལ། ཨོཾ་བཛྲ་ས་ཏྭ་ཨཱཿ
ཞེས་ལན་བརྒྱད་བརྗོད་ཅིང་ཐབ་ཀྱི་མདུན་ནས་གཡས་སྐོར་གྱིས་སྔ་མ་སྔ་མའི་རྩེ་མོ་ཕྱི་མ་་་་
ཕྱི་མའི་རྩ་བས་ནོན་པར་དགྲམ་མོ། །དེ་ནས་བྱོན་ཟན་དབུལ་བ་ནི། གཟར་བུ་གཉིས་
བྱང་ཆུབ་མཆོག་གི་ཕྱག་རྒྱས་པུས་མོ་གཉིས་ཀྱི་བར་དུ་བཟུང་སྟེ། མེ་ལྷའི་ཞལ་ཅུང་ཟད་་
གདངས་པའི་ལྗགས་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ལ་རི་དང་། དགང་བླུགས་ཀྱི་གཟར་་
བུའི་ཁ་ལའང་རི་ཡིག་རེས་མཚན་པར་གྱུར་པར་བསམས་ཏེ། ཨོཾ་ཨག་ཡེ་སྭཱ་ཧཱ། ཞེས་
ལན་བདུན་བརྗོད་ཅིང་མར་བླུགས་གཟར་བདུན་གྱིས་དགང་གཟར་བཀང་ལ། མཐར།
ཨོཾ་ཨག་ཡེ་ཨཱ་དཱི་བྱ་ཨཱ་དཱི་བྱ་མ་ཧཱ་ཤྲཱི་ཡེ། ཧ་བྱ་ཀ་བྱ་བཱ་ཧ་ནཱ་ཡ་སྭཱ་ཧཱ། ཞེས་བརྗོད་་་་་
གཟར་བུ་གཉིས་ཁ་སྦྱར་ལ་ཐབ་ལ་གཡས་སུ་བསྐོར་ཞིང་མེ་ལྷའི་ཞལ་དུ་ཕུལ་བར་བསམ།
དེ་ལྟ་བུ་ལན་གསུམ་གྱིས་བྱོན་ཟན་དབུལ། སྐབས་འདིར་མེ་པྲ་བརྟགས་ཏེ། ངན་་་་་
ཧཱུྃ་ཞེས་བརྗོད་ཅིང་བསང་ཆུ་ཕྱོགས་ཀུན་ཏུ་གཏོར་ཏེ་བགེགས་བསལ་ལོ།། ༈ དེ་ནས་
མེ་ཏོག་ལ་སོགས་པའི་མཆོད་པ་ལྔས་མཆོད་ལ། བསྲེག་རྫས་རྣམས་སྣོད་དང་བཅས་་་་
པས་རིམ་པ་བཞིན་ལག་པ་གཡོན་དུ་གཟུང་། གཡས་པའི་མཐེབ་སྲིན་གྱིས་སྟེང་ནས་་་་་
བླངས་ཤིང་། འོག་ནས་ཅུང་ཟད་བསྐོར་ཏེ། མཆོག་སྦྱིན་གྱི་ཕྱག་རྒྱས་དབུལ།
453

དེའང་རྗེས་སྔགས་རེ་རེ་བཞིན་གྱི་སྔོན་དུ་ཨོཾ་ཨག་ཡེ་འགྲོ་བའི། ཡམ་ཤིང་བྱང་ཆུབ་ཀྱི་ས་
ཤིང་དུ་མོས་ཏེ། ཨོཾ་བོ་དྷི་བྲིཀཱ་ཡ་སྭཱཧཱ། ཞེས་པ་བདུན་ནམ་ཉེར་གཅིག་ལ་སོགས་པ་་་
ཕུལ་བའི་མཐར། ཨོཾ་བོ་དྷི་བྲྀཀྵ་ཡ། བདག་གིའམ། ཆེ་གེ་མོའི་ཚེ་འཁོར་བ་ཐོག་མ་
མེད་པ་ནས་བསགས་པའི་སྡིག་སྒྲིབ་བག་ཆགས་བར་དུ་གཅོད་པ་ཐམས་ཅད་དང་།
གསང་སྔགས་ཀྱི་ལྷག་ཆད་ལ་སོགས་པའི་ཉེས་པ་ཐམས་ཅད་ཤཱནྟིཀུ་རུ་སྭཱ་ཧཱ། དེ་བཞིན་་
དུ་འོག་མ་རྣམས་ལའང་དེའི་རིགས་འགྲེས་སྦྱར་ཤེས་པར་བྱས་ལ། ཨོཾ་ཨགྷ་ཡེ་སྭཱ་ཧཱ་་་་
ཞེས་པས་མར། ཨོཾ་སརྦ་པཱ་པཾ་ད་ཧ་ན་བཛྲ་ཡ་སྭཱ་ཧཱ་ཞེས་པས་ཏིལ་ལམ་ཡུངས་ཀར། །
ཨོཾ་སརྦ་སཾ་པ་དེ་སྭཱ་ཧཱས་ཟས་མཆོག ས
 །ཨོཾ་བཛྲ་པུཥྛ་ཡེ་སྭཱ་ཧཱས་འབྲས། ཨོཾ་བཛྲ་བི་ཛཱ་ཡ་
སྭཱ་ཧཱས་སོ་བ། ཨོཾ་མ་ཧཱ་བེ་གཱ་ཡ་སྭཱ་ཧཱས་ནས། ཨོཾ་མ་ཧཱ་བ་ལཱ་ཡ་སྭཱ་ཧཱས་སྲན་མ། ཨོཾ་
བཛྲ་གྷསྨ་རཱ་ཡ་སྭཱ་ཧཱས་གྲོ། ཨོ་བཛྲ་ཨཱ་ཡུཥ་སྭཱ་ཧཱས་དྷཱརཱ། ཨོཾ་ཨ་པྲ་ཏི་ཧ་ཏ་བཛྲ་ཡ་སྭཱ་
ཧཱས་ཀུ་ཤ་རྣམས་ཕུལ་ལ། སྡེ་ཚན་རེ་རེ་བཞིན་ཉེར་གཅིག་རེ་ལ་སོགས་པའི་མཇུག་ཏུ་་་
སྤེལ་ཚིག་ཀྱང་སྦྱར། དེ་ནས་གོང་ལྟར་ཕྱི་ནང་ཡིད་བྱུང་གིས་མཆོད། འཇིག་རྟེན་་་་་
དབང་ཕྱུག་སོགས་ཤློ་ཀ་གཅིག་གིས་བསྟོད་ལ། ཨོ་སྔོཀྵ་ནཾ་པྲ་ཏིཙྪ་སྭཱ་ཧཱས་བསང་གཏོར་་
དང་༑ ཨོ་ནཱི་རཱི་ཧཱུྃ་ཁཾ་སྭཱ་ཧཱ། ཞེས་པས་ཞབས་བསིལ་ཕུལ་ལ། མར་བླུགས་གཟར་་་
གང་ཐབ་ཏུ་བླུགས་ཏེ། ཨོཾ་བཛྲ་ཛྭ་ལ་རཾ། ཞེས་བརྗོད་པས། མེ་ལྷ་འབར་བའི་རྣམ་་
པར་གྱུར་པར་བསམ་མོ།། ༈ དྲུག་པ་འདས་པའི་མེ་ལྷ་མཆོད་པ་ནི། མེ་དེ་ཉིད་་་་་
བསང་སྦྱང་། སྟོང་པའི་ངང་ལས་པཾ་ལས་པདྨ་དང་རཾ་ལས་ཉི་མའི་དཀྱིལ་འཁོར་གྱི་སྟེང་་་
དུ་ཧཱུྃ་ལས་སྣ་ཚོགས་རྡོ་རྗེ་ཞེས་པ་ནས། ཨོཾ་བཛྲ་རཀྵ་རཀྟ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱའི་བར་སྲུང་་་
འཁོར་ཐུན་མོང་བ་གསལ་གདབ། སྤྲོ་ན། དེ་ལྟ་བུའི་སྲུང་བའི་འཁོར་ལོའི་ནང་དུ་ཨེ་་་
ལས་ཆོས་ཀྱི་འབྱུང་གནས་ཡངས་ཤིང་རྒྱ་ཆེ་བའི་ནང་དུ་ཧཱུཾ་ལས་རིན་པོ་ཆེ་སྣ་ཚོགས་ལས་་་་
གྲུབ་པའི་གཞལ་ཡས་ཁང་ལྷའི་གདན་དང་བཅས་པ་བསྐྱེད། དེ་ཙམ་མི་ནུས་ན། དེ་་་
ལྟ་བུའི་སྲུང་བའི་འཁོར་ལོའི་ནང་དུ་པཾ་ལས་པདྨ་འདབ་མ་བརྒྱད་པའི་ལྟེ་བར་རཾ་ལས་ཉི་་་་
མའི་དཀྱིལ་འཁོར་གྱི་སྟེང་དུ། བདུད་བཞིའི་ངོ་བོ་ཚངས་པ་སེར་པོ་ཞེས་པ་ནས། །
454

ནུབ་བྱང་དུ་ཐགས་ཟངས་རིས་དུད་ཀ་རྣམས་འགྱེལ་ཞིང་གདོང་གྱེན་དུ་ཕྱོགས་པའི་གདན་་་
དང་བཅས་པར་གྱུར། ཅེས་པའི་བར་བརྗོད་ཅིང་གསལ་གདབ། དེ་ནས་། ཧཱུྃ་ཤྲཱི་ཧེ་
བཛྲ་ཡེ་ནཱ་མ༔ དབུས་ཀྱི་གདན་གྱི་སྟེང་དུ་བཅོམ་ལྡན་འདས་སྙིང་པོ་ཀྱེ་རྡོ་རྗེ་སྐུ་མདོག་་་་
སྔོན་པོ་ཞལ་བརྒྱད། ཕྱག་བཅུ་དྲུག་པ། ནས། གར་དགུའི་རོ་དང་ལྡན་པ་ཉིད།
ནཾ་ནེརཱཏྨ་ཡེ་ན་མཿ དེའི་པང་ན་ཡུམ་རྡོ་རྗེ་བདག་མེད་མ་སྐུ་མདོག་སྔོན་མོ། ནས།
གཉིས་ཀའང་ཡེ་ཤེས་ཀྱི་མེ་འབར་བའི་དབུས་ན་བཞུགས་པའོ། །ཞེས་པའི་བར་གྱིས་་་་་
གཙོ་བོ་ཡབ་ཡུམ་དང༌། དེ་བཞིན་དུ། གོ་གོ་རཱི་ཡེ་ན་མཿ ཤར་དུ་གོ་རཱི་ནག་མ་་་་་
སོགས་དང་། རྩི་ཙོ་རི་ཡེ་ན་མཿ ལྷོར་ཙོ་རཱི་དམར་མོ་སོགས་དང་། བོ་བེ་ཏཱ་ལཱི་ཡེ་ནཱ་
ནུབ་ཏུ་བེ་ཏཱ་ལི་སོགས་དང་། གྷོ་གྷསྨ་རཱི་ཡེ་ནཱ་མ༔ བྱང་དུ་གྷསྨ་རཱི་ལྗང་གུ་་་་
སོགས་དང༌། པོ་པུཀྐ་སཱི་ཡེ་ནཱ་མ༔ བྱང་ཤར་དུ་པུཀྐ་སཱི་སྔོན་མོ་སོགས་དང་། ཤཾ་ཤ་
ཝ་རཱི་ཡེ་ནཱ་མ༔ ཤར་ལྷོར་རི་ཁྲོད་མ་དཀར་མོ་སོགས་དང་། ལོ་ཙཎྜ་ལཱི་ཡེ་ནཱ་མ༔
ལྷོ་ནུབ་ཏུ་གདོལ་པ་མོ་སྔོ་དམར་སོགས་དང་། ཌི་ཌོམྦི་ནཱི་ཡེ་ནཱ་མ༔ ནུབ་བྱང་ད་་་་་
གཡུང་མོ་ཁ་དོག་སྣ་ཚོགས་པ་གཡས་རྡོ་རྗེ། གཡོན་སྡིགས་མཛུབ་མཛད་པ། ཐམས་་་
ཅད་ཀྱང་ཞལ་གཅིག་ཕྱག་གཉིས་སྤྱན་གསུམ་མ། སོགས་ནས། སྐྱིལ་ཀྲུང་ཕྱེད་པའི་་་
གར་སྟབས་ཀྱིས་ཡེ་ཤེས་ཀྱི་མེ་འབར་བའི་དབུས་ན་བཞུགས་པ། ཞེས་པའི་བར་གྱིས་་་་
འཁོར་ལྷ་མོ་བརྒྱད་བཅས་བསྐྱེད་ཅིང་། གཙོ་འཁོར་ཐམས་ཅད་ཀྱང་མདངས་དང་འོད་་་་
ཟེར་དཀར་པོ་འཕྲོ་བར་གྱུར་པར་བསམ་མོ། །དེ་ནས་དེ་ཐམས་ཅད་ཀྱི་མིག་ཏུ་གཏི་མུག་
རྡོ་རྗེ་མ། ནས། ཐུགས་ཀར་ཐུགས་རྡོ་རྗེ་མ། རང་གི་སྙིང་གའི་ཧཱུྃ་ལས་འོད་ཟེར་་་་
འཕྲོས་པས། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱེ་རྡོ་རྗེ་་
ལྷ་དགུའི་དཀྱིལ་འཁོར་གྱི་ལྷ་ཚོགས་ཀྱི་རྣམ་པར་ཨོཾ་བཛྲ་ས་མཱ་ཛ༔ ཞེས་དང་། རྡོ་རྗེ་་་
བསྡུ་བའི་ཕྱག་རྒྱས་སྤྱན་དྲང་། སྤྲོ་ན་སྤོས་དང་བཅས་པའི་རྡོར་དྲིལ་འཛིན་པས།
དམིགས་མེད་མཁའ་ལྟར་དག་ཅིང་ཁྱབ་པ་ཡི། །ཆོས་སྐུ་ནམ་མཁའ་ལྟ་བུར་དབྱེར་མེད་་་་
ཀྱང་། །ཐབས་དང་ཤེས་རབ་གཟུགས་བརྙན་སྐུར་སྟོན་པའི། །བཅོམ་ལྡན་འཁོར་་་་་
455

བཅས་འདིར་ནི་གཤེགས་སུ་གསོལ། །ཞེས་དང༌། མ་ལུས་སེམས་ཅན་ཀུན་གྱི་མགོན་
གྱུར་ཅིང་། །ཞེས་སོགས་ཚིགས་བཅད་གཅིག་གི་མཐར། ཨོཾ་ཨེ་ཧྱ་ཧི་བྷ་ག་ཝཱན་ས་མ་
ཡ་ཨརྩ་མ་ན། ཨགྷོ་པཱ་ཏྱཾ་པྲ་ཏིཙྪ་པཱུ་ཛ་ནོ་པ་ཙརྱ་པྲ་སིདྡྷིམྨེ། ཞེས་བརྗོད་ལ།
དཀར་མོ་རི་དྭགས་དང་། ཁྱོད་ནི་རྣལ་འབྱོར་མ་ཚོགས་སོགས་ཀྱིས་མཆོད་བསྟོད་བྱས་་་་
ཏེ༑ ཨོཾ་བཛྲ་གོ་རཱི་ཨཱ་ཀར་ཡ་ཛ༔ སོགས་ཀྱིས་བསྟིམ། སླར་ཡང་སྙིང་གའི་ཧཱུྃ་ལས་་་་
འོད་ཟེར་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་ཨོཾ་བཛྲ་ས་མཱ་ཛས་སྤྱན་་་་
དྲང་༑ དཀར་མོ་རི་དྭགས་སོགས་ཀྱིས་མཆོད། iཞེ་སྡང་རྡོ་རྗེར་ཕྱག་འཚལ་བསྟོད། །
ཅེས་སོགས་ཀྱིས་བསྟོད་ཅིང་། བཅོམ་ལྡན་དེ་བཞིན་གཤེགས་པ་ཀུན། །ཞེས་སོགས་་
ཀྱིས་གསོལ་བ་བཏབ་པས། དེ་རྣམས་ཀྱིས། སངས་རྒྱས་རྣམས་ནི་ནས། ཨོཾ་བཛཱི་
བྷ་ཝ་ཨ་བྷི་ཥིཉྩ་ཧཱུྃ། ཞེས་གསུངས་ཞིང་དབང་བསྐུར། སྐུ་གང་། དྲི་མ་དག ། ཆུ་་
ལྷག་མ་ཡར་ལུད་པ་ལས་གཙོ་བོ་ལ་རྣམ་པར་སྣང་མཛད། ཡུམ་དང་། གོ་རཱི་དང་། །
པུཀྐ་སཱི་ལ་མི་བསྐྱོད་པ་ཞེས་སོགས་ནས། ཌོམྦི་ནཱི་ལ་འོད་དཔག་མེད་ཀྱིས་དབུར་་་་་
བརྒྱན༑ ཞེས་པའི་བར་གྱིས་རྒྱས་གདབ། ལྷ་ཐམས་ཅད་འཛུམ་ཞིང་ཞི་བ། འོད་་་་
ཟེར་དཀར་པོ་སྤྲོ་བ་དང་སྡུད་པའི་སྒོ་ནས་བདག་དང་སེམས་ཅན་ཐམས་ཅད་ཀྱི་སྡིག་སྒྲིལ་་་་
བར་ཆད་ཐམས་ཅད་ཞི་བའི་ལས་མཛད་པར་བསམས་ལ། སླར་ཡང་ཧཱུྃ་ཞེས་བརྗོད་ཅིང་
ཐབ་དང་ཡོ་བྱད་ཐམས་ཅད་ལ་བསང་ཆུ་གཏོར་ཏེ། མི་གཙང་བ་དང་ཉེས་པ་ཐམས་ཅད་
དག་པར་གྱུར་པར་བསམ། ༈ དེ་ནས་གཟར་བུ་གཉིས་བླངས་ཏེ། ལྷ་ཐམས་ཅད་
ཀྱི་ཞལ་ཅུང་ཟད་གདངས་པའི་ལྗགས་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ལ་རཾ་དང༌། དགང་་
བླུགས་ཀྱི་གཟར་བུའི་ཁ་ལའང་རི་ཡིག་རེས་མཚན་པར་གྱུར་པར་བསམ་ཞིང་། ཨོ་དེ་ཝ་
པི་ཙུ་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཞེས་ལན་གསུམ་གྱིས་མར་ལ་བསྔགས་ཏེ། ཨོཾ་ཨགྷ་ཡེ་་
སྭཱ་ཧཱ་ཞེས་བརྗོད་ཅིང་མར་བླུགས་གཟར་བདུན་གྱིས་དགང་གཟར་བཀང་ལ། མཐར།
ཨོ་ཨག་ཡེ་ཨཱ་དཱི་པ་ཨཱ་དཱི་པྱ་ཞེས་སོགས་དང་སྤེལ་ཚིག་གོང་ལྟར་བརྗོད་དེ། གཟར་་་་
གཉིས་ཁ་སྦྱར་ལ། ལྷ་ཐམས་ཅད་ཀྱི་ཞལ་དུ་དུས་གཅིག་ལ་ཕུལ་བར་བསམ་མོ། །དེ་་
56

ལྟ་བུ་ལན་གསུམ་གྱིས་བྱོན་སྐྱེམས་ཕུལ་ལ། གོང་དུ་བཤད་པ་ལྟར་ཕྱི་ནང་ཡིད་བྱུང་་་་་
བསྟོད་པ་རྣམས་བྱའོ།། ༈ དེ་ནས་ཡམ་ཤིང་ནས་བརྩམས་ཏེ་ཀུ་ཤའི་བར་ལྷ་སྔགས་་་་
དེ་ཝ་པི་ཙུ་དང་རྫས་སྔགས་སྤེལ་ལ་ལན་ཉེར་གཅིག་ཙམ་རེའི་མཇུག་ཏུ་སྤེལ་ཚིག་དང་་་་
བཅས་ནས་བརྒྱ་རྩ་ལ་སོགས་པ་ཅི་ཙམ་འབྱོར་པ་ཚར་གཅིག་དབུལ།། ༈ བསྙེན་པ་
ཁ་གསོ་ལ་སོགས་པའི་དུས་སུ། དེ་ཝ་པི་ཙུ་དང་ཏིལ་སྔགས་སྤེལ་བ་ལ་གྲངས་བཟུང་སྟེ་་
ནུབ་རེར་སྟོང་ཕྲག་ལྔའམ། ཁྲི་ལ་སོགས་པ་ཅི་ནུས་བར་སྐབས་སུ་སྤེལ་ཚིག་ཀྱང་སྦྱར་་་་
ལ་དབུལ་ལོ། །བར་བར་དུ་ཡམ་ཤིང་དང་མར་ཡང་ཅི་འབྱོར་པ་དབུལ། སྒྲུབ་གཡོག་
གིས་མེ་རྒྱུན་མ་ཆད་ཙམ་དུ་བུད་ཤིང་ཡང་གཞུག་གོ། ༈ དེ་ལ་ཡམ་ཤིང་ནི་མེ་འོད་་་་་
འབར་བ་ལ། ཞུ་བའི་རྫས་རྣམས་ནི་ལྷ་ཐམས་ཅད་ཀྱི་ཞལ་དུ། གོང་བུའི་རྫས་རྣམས་་
ནི་ཕྱག་ཏུ། ཀུ་ཤ་ནི་དབུའི་གཙུག་ཏོར་ལ་ཕུལ་བར་བསམ་པ་ཡིན་ནོ།། ༈ དེ་ལྟར་་
བསྲེག་རྫས་རྣམས་རྫོགས་པའི་མཐར། གཤེགས་སྐྱེམས་སུ་མར་བདུན་ཚན་གསུམ་གོང་
བྱོན་སྐྱེམས་སྐབས་ལྟར་དབུལ།། ༈ མཆོད་པ་རྣམས་ཁ་གསོས་ལ། བསང་སྦྱང་།
སྟོང་པའི་ངང་ལས་ཨ་ལས་ཡེ་ཤེས་ཀྱི་ཀ་པཱ་ལ་ནས་ཤབྡ་ཨཱཿཧཱུྃ་གི་བར་གྱིས་བྱིན་གྱིས་་་་་
བརླབས་ཏེ། རྒྱས་པར་སྤྲོ་ན། དྲི་མེད་ཡིད་འོང་ནས་བསྟོད་ཐུང་མཇུག་གི་སྟུ་ཏི་བཛྲ་་་
སྭ་བྷཱ་ཝ་ཨཏྨ་ཀོཉཧཾ། ཞེས་པའི་བར་གྱི་ཆུ་བཞི། ཉེར་སྤྱོད་ལྔ། རོལ་མོ། གོས་་་་
ཟུང་བཅས་ཚིགས་བཅད་སྔགས་དང་སྦྲེལ་བ། ནང་མཆོད་ཀྱི་ཕུད་ནས་རྩ་བརྒྱུད་ཀྱི་བླ་་་
མ༑ ཡི་དམ་སྒེར་སྤྱི། འདས་གཏོར་ལ་བར་ཕུད། ལྷག་མས་ཆོས་སྐྱོང་། འབྱུང་་་་
པོ༑ རིགས་དྲུག་ལ་སོགས་པ་མཆོད་ཅིང་། རང་གི་སྙིང་གའི་ཧཱུྃ་ལྷ་ཐམས་ཅད་ཀྱི་་་་
བོ་མཆོད་པར་བསམས་ཏེ་བདུད་རྩི་ལྕེ་ལ་མྱངས་ནས། རྡོར་དྲིལ་བཅས་ཏེ་ལྷ་མོ་བརྒྱད་་་་
ཀྱིས་མཆོད་པ་དང་། བསྟོད་ཐུང་བཅས་སྒྲུབ་མཆོད་ཇི་ལྟ་བ་དང་། དེ་ནས་བསྟོད་རིང་
གཉིས་གང་རུང་ཞིག་བྱ། བསྡུ་ན། ཨོ་བྷ་ག་ཝཱན་སོགས་མཚན་སྔགས་རེ་རེའི་མགོར་་
སྦྱར་བའི་ཆུ་བཞི། ཉེར་སྤྱོད། རོལ་མོ། གྷནྡྷེ་ར་ཎི་དང་བཅས་པས་མཆོད།
མཎྜལ་མཆོད་ཆོག་ལྟར་ནང་མཆོད་རྒྱས་པ་དབུལ། རྡོ་རྗེ་དྲིལ་བུ་འཛིན་པས། དཀར་་
457

མོ་རི་དྭགས་ཀྱི་མཆོད་པ་དང་། ཁྱོད་ནི་རྣལ་འབྱོར་མའི་བསྟོད་པ་བྱ། ༈ གཏོར་མ་
དང་པོ་ནང་མཆོད་ལྟར་བྱིན་གྱིས་བརླབས་ལ། ཨོ་བྷ་ག་ཝཱན་མ་ཧཱ་ཀཱ་རུ་ཎི་ཀ་ཧེ་བཛྲ་ས་་་
པ་རི་ཝཱ་ར་ཨོཾ་ནི་རཱི་ཧཱུྃ་ཁཾ་སྭཱ་ཧཱ། ཞེས་སོགས་ཀྱིས་ཆུ་བཞི་དང་། མཚན་སྔགས་དེ་ཀའི་་
མཐར་ཨི་དཾ། བ་ལཾ། བྷུཉྫ་སོགས་བཏགས་པ་གསུམ་མམ་ལྔ་ལ་སོགས་པ་ཕྱག་རྒྱ་་་་
དང་བཅས་པས་དབུལ། མེ་ཏོག་ལ་སོགས་པ་ལྔས་མཆོད། ས་བོན་རྣམས་ཀྱི་མཐར། །
ཨོཾ་ཨཱ༔ཧཱུྃ་གིས་ནང་མཆོད་དབུལ། དཀར་མོ་རི་དྭགས་སོགས་ཀྱིས་མཆོད། ཁྱོད་་་་་་
རྣལ་འབྱོར་མ་ཚོགས་ཀྱིས་བསྟོད་ལ། ཀྱེ་ཡི་རྡོ་རྗེ་འཁོར་བཅས་རྣམས། །མཆོད་སྦྱིན་་
གཏོར་མ་འདི་བཞེས་ལ། །ནས། ཡིད་ལ་འདོད་པ་ཀུན་འགྲུབ་ཤོག །བར་གྱི་་་་་
ཕྲིན་ལས་གསོལ། དེ་ནས་ཐལ་མོ་སྦྱར་ཏེ། མགོན་པོ་ཐུགས་རྗེ་ཆེན་པོ་དང་ལྡན་པ་
ཁྱེད་རྣམས་ཀྱིས་བདག་གི་རྒྱུད་བྱིན་གྱིས་བརླབ་ཏུ་གསོལ། ཆེ་གེ་མོའི་ཚེ་འཁོར་བ་ཐོག་་
མ་མེད་པ་ནས་བསགས་པའི་སྡིག་སྒྲིབ་ཐམས་ཅད་བྱང་ཞིང་དག་པར་མཛད་དུ་གསོལ། །
ཞེས་རང་གི་ཡིད་ལ་གང་འདོད་པའི་དོན་ལ་གསོལ་བ་བཏབ་ལ། ཡི་གེ་བརྒྱ་པ་ལན་་་་་
གསུམ་གྱི་མཐར། མ་འབྱོར་པ་དང་སོགས་དང༌། བདག་ཅག་ལས་དང་པོ་པའི་རྟེན་་་་
གྱི་གང་ཟག་ཏུ་གྱུར་པས་སེམས་སྒྲིབ་པ་དང་ལྡན་པའི་དབང་གིས་ཏིང་ངེ་འཛིན་མི་གསལ་་་་་
བ་དང་། བྱིང་བ་དང་། རྒོད་པའི་དབང་གིས་ཆོ་ག་ལྷག་ཆད་དུ་གྱུར་པ་ཐམས་ཅད་་་་
བཟོད་པར་མཛད་དུ་གསོལ། ཨོ། ཁྱེད་ཀྱིས་སོགས་ཀྱི་རྗེས་སུ། གྲུབ་ན་གུར་ནས་་
བྱུང་བའི་ཡིག་བརྒྱའི་མཐར། ཨོཾ་ཨཱ་ཧཱུྃ་བཛྲ་མུཞེས་དང་། མཐེབ་སྲིན་གྱིས་སེ་གོལ་་་
གྱི་སྒྲས། ཡེ་ཤེས་པ་རྣམས་རང་བཞིན་གྱི་གནས་སུ་གཤེགས་པར་བསམ། སྲིན་ལག་
གིས་ཐབ་ཀྱི་ཐལ་བ་ཅུང་ཟད་བླངས་ལ་དཔྲལ་བར་བསྐུས་ཏེ། དམ་ཚིག་པ་རྣམས་རང་་་་
ལ་གཉིས་སུ་མེད་པར་ཐིམ་པར་གྱུར་པར་བསམ་མོ།། ༈ རྩ་བའི་གསུམ་པ་རྗེས་ལ།
མེ་ལྷ་ལྷག་མས་མཆོད་དང་གཏོར་མ་གཏང་། །འདོད་གསོལ་ལྷག་ཆད་ཁ་བསྐང་་་་་་
གཤེགས་སུ་གསོལ། །ལས་ཀྱི་རྗེས་བསྡུ་བ་དང་དྲུག་ཡོད་པའི། །དང་པོ་སླར་ཡང་་་་་
འཇིག་རྟེན་པའི་མེ་ལྷ་མཆོད་པ་ནི། ཨོཾ་ཨགྷ་ཡེ་ཛྭ་ལ་རཾ། ཞེས་བརྗོད་དེ། ཐབ་་་
458

མར་བླུགས་གཟར་གང་དགང་གཟར་ལ་རེག་པ་དང་བཅས་པས་བླུགས་པའི་རྐྱེན་གྱིས།
མེ་ལྷ་འབར་བའི་རྣམ་པ་ལས་སྐད་ཅིག་གིས་རང་གཟུགས་ཞལ་ཕྱག་གི་རྣམ་པ་ཅན་དུ་བྱོན་་
པར་གྱུར་པ་ལ། ཡམ་ཤིང་ནས་ཀུ་ཤའི་བར་གྱི་བསྲེག་རྫས་ལྷག་མ་རྣམས་གསུམ་མམ།
ལྔའམ༔ བདུན་ལ་སོགས་པ་ཅི་འབྱོར་ཕུལ་མཐར། སྔར་བྱོན་ཟན་གྱི་སྐབས་ལྟར་་་་་
གཤེགས་སྐྱེམས་ཀྱི་མར་དགང་བླུགས་གསུམ་གང་བའི་སྦྱིན་སྲེག་ཏུ་དབུལ། ཡོན་་་་་
བདག་སོགས་ཀྱི་དོན་དུ་བྱེད་ན། དེའི་ལག་པ་གཡས་པའི་མཐེ་བོང་དགང་གཟར་དང་་་་
ལྷན་ཅིག་ཏུ་བཟུང་ལ། གང་བའི་སྦྱིན་སྲེག་ཕུལ་བའི་མཐར། བདག་གམ། ཡོན་་་་
བདག་མིང་འདི་ཞེས་བྱ་བའི་ནད་དང་། གདོན་དང་། བཀྲ་མི་ཤིས་པ་དང་། བྱུར་་་་
དང་༑ སྐལ་པ་ངན་པ་ཐམས་ཅད་ཤཱནྟཾ་ཀུ་རུ་སྭཱ་ཧཱ། ཞེས་བདུན་ཚན་གསུམ་པོ་རེ་རེའི་་
མཐར་བྱའོ།། ༈ གཉིས་པ་ནི། གཏོར་མ་གཉིས་པ་བསང་སྦྱང་། སྟོང་པའི་ངང་
ལས་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བའི་ནང་དུ་གཏོར་མ་ཁ་དོག་དྲི་རོ་་་་
ནུས་མཐུ་ཕུན་སུམ་ཚོགས་པ་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ། ཞེས་པས་་
བྱིན་གྱིས་བརླབ། ལག་པ་གཡས་མཆོག་སྦྱིན་བྱས་ཏེ། ཨོཾ་ཨགྷ་ཡེ་ས་པ་རི་ཝཱ་ར་ཨོ་་་
ཨ་ཀཱ་རོ་མུ་ཁཾ་ཞེས་སོགས་གསུམ་མམ་ལྔས་ཕུལ། ཨོཾ་ཨགྷ་ཡེ་ས་པ་རི་ཝཱ་ར་རེ་རེ་ནས་་་་
སྔོན་སོང་གི་ཆུ་བཞི། ཉེར་སྤྱོད་ལྔ། རོལ་མོ། ནང་མཆོད། ལྷ་མོ་བརྒྱད་ཀྱི་་་་་
མཆོད་པ་རྣམས་སྔར་ལྟར་བྱ། བསྟོད་པ་རྒྱས་པ་སྔར་བཞིན་ནམ། ཡང་ན། མེ་སྟེ་་་
བསྲེག་བྱ་ཟ་བའི་ལྷ། །དྲང་སྲོང་རྒྱལ་པོ་གདོན་གྱི་བདག །ཤར་ལྷོ་མེ་ལྷའི་ཚོགས་་་་་
བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །ཞེས་པས་བསྟོད། མེ་ལྷ་་་་
རྒྱལ་པོ་འཁོར་བཅས་རྣམས། །མཆོད་སྦྱིན་གཏོར་མ་འདི་སྣོམས་ལ། །ནས། ཡིད་
ལ་འདོད་པ་ཀུན་འགྲུབ་མཛོད། །ཀྱིས་ཕྲིན་ལས་བཅོལ།། ༈ གསུམ་པ་ནི། མེ་་
ལྷའི་རྒྱལ་པོ་འཁོར་དང་བཅས་པ་ཁྱེད་རྣམས་བདག་ལ་དགོངས་སུ་གསོལ། ཆེ་གེ་མོའི་
སྡིག་སྒྲིབ་ཐམས་ཅད་བྱང་ཞིང་དག་པར་མཛད་དུ་གསོལ། ཞེས་གསོལ་བ་གདབ།། ༈
བཞི་པ་ནི། ཡིག་བརྒྱ་ལན་གསུམ་གྱིས་ལྷག་ཆད་ཁ་བསྐང་། མ་འབྱོར་པ་སོགས་་་་
459

ཀྱིས་ནོངས་པ་བཤགས། ཨོཾ་པྲིཀྐཱ་ཎཾ་པྲ་ཏཱིཙྪ་སྭཱ་ཧཱས་བསང་གཏོར་དང་། ཨོཾ་སརྦ་སཾ་ཤོ་
དྷ་ནེ་སྭཱ་ཧཱས་འཐོར་འཐུང་ཕུལ་ལོ།། ༈ ལྔ་པ་ནི། བདག་གི་དོན་དང་གཞན་གྱི་་་༌་
དོན༑ །བྱིན་ཟ་ཁྱོད་ཀྱིས་བསྒྲུབས་ཀྱི་གཤེགས། །ཇི་བཞིན་དུས་སུ་སླར་གཤེགས་ཏེ། །
བདག་གི་དངོས་གྲུབ་ཐམས་ཅད་སྒྲུབས། ། ཨོཾ་ཨ་ཡེ་ཡ་ཧི་གཙྪ། དབྱུ་གུ་གསུམ་པའི་
ཕྱག་རྒྱ་ཕྱིར་བསྐྱེད་དེ། མེ་ལྷ་ཡེ་ཤེས་པ་རང་བཞིན་གྱི་གནས་སུ་གཤེགས། དམ་་་་་
ཚིག་པ་ཛཧཱུྃ་བཾ་ཧོརང་ལ་གཉིས་སུ་མེད་པར་ཐིམ། རང་གི་མིག་ཏུ་གཏི་མུག་རྡོ་རྗེ་་་་
སོགས་ཀྱིས་སྐྱེ་མཆེད་དང་གནས་གསུམ་བསྲུང་། དགེ་རྩ་བསྔོ་སྨོན་དང་། བཀྲ་ཤིས་་
ཅི་ཤེས་པར་བྱའོ།། ༈ དྲུག་པ་རྗེས་བསྡུ་བ་ནི། མཆོག་གི་དངོས་གྲུབ་སྒྲུབ་པ་ཡིན་
ན་མེ་མ་ཤིའི་བར་དུ་མི་སྒུལ། ཤི་བ་དང་གཞན་རེག་ཏུ་མི་འཇུག་པར་རང་གིས་ཕྱགས་་་་
ལ་གནས་དབེན་པར་བསྐྱལ། ཐུན་མོང་གི་དངོས་གྲུབ་ཙམ་ལ་འཕྲལ་དུ་འོ་མའི་ཆུ་་་་་
གཞིལ་ལ། ཐལ་བ་སྣོད་གཙང་མར་བླུགས་ཏེ། རྒྱ་མཚོར་འབབས་པའི་ཆུ་བོར་དོར་་་་
བའམ༑ སྐྱེ་བོས་མི་འགོངས་པའི་གནས་དབེན་པར་བསྐྱལ། ཐབ་ཀྱི་ཤུལ་དང་ཉེ་་་་
འཁོར་ཐམས་ཅད་དྲི་ཞིམ་པོའི་ཆུས་བྱུགས་ཏེ། མེ་ཏོག་ལ་སོགས་པ་གཏོར་ལ་བཀྲ་ཤིས་
པར་བྱའོ། །འདི་ལ་བརྟེན་ནས་རོ་བསྲེག་བྱ་བར་འདོད་ན། ས་ཆོག་ནས་བདག་་་་་
བསྐྱེད་བསྡུ་བའི་བར་གོང་དང་འདྲ་བར་བྱས་ལ། མདུན་དུ་བུམ་པ་མཚན་ཉིད་དང་ལྡན་་་་
པ་ཁ་རྒྱན་དང་། མགུལ་ཆིངས། དུང་ཆོས། གཟུངས་ཐག་དང་བཅས་པ། དེའི་་་་
མདུན་དུ་ཆུ་བཞི་ཉེར་སྤྱོད་ལྔ་བཤམ། བུམ་པ་ལ་རྡོ་རྗེའི་རྗེས་ནང་མཆོད་གཏོར་ཞིང་།
ཨ་མྲྀ་ཏས་བསང་། སྭ་བྷ་ཝས་སྦྱང་། སྟོང་པའི་ངང་ལས་པཾ་ལས་པདྨ་དང་ཨ་ལས་ཟླ་་
བའི་དཀྱིལ་འཁོར་གྱི་སྟེང་དུ། བྷཾ་ལས་རིན་པོ་ཆེའི་བུམ་པ་ཡངས་ཤིང་རྒྱ་ཆེ་བ། །
ཞབས་ཞུམ་པ། ལྟོ་བ་ལྡིར་བ། མགྲིན་པ་ཕྲ་བ། ཁ་གཡེལ་བ། མཆུ་འཕྱང་བ།
ལྷའི་གོས་ཀྱིས་མགུལ་པ་བཅིངས་པ། དཔག་བསམ་གྱི་ཤིང་གིས་ཁ་བརྒྱན་པ། ནང་་་
ཆུ་དང་བཅུད་སྣ་ཚོགས་ཀྱིས་ཡོངས་སུ་གང་བའི་དབུས་སུ། པདྨ་དང་ཉི་མའི་སྟེང་དུ་ཧཱུྃ་་་
ལས་ཁྲོ་བོ་བདུད་རྩི་འཁྱིལ་པ་སྐུ་མདོག་ལྗང་གུ་ཞལ་གཅིག་ཕྱག་གཉིས་པ། གཡས་སྣ་་
460

ཚོགས་རྡོ་རྗེ་དང་། གཡོན་དེས་ཡུ་བ་བྱས་པའི་དྲིལ་བུ་དཀུར་བརྟེན་པ། རིན་པོ་་་་
དང་སྦྲུལ་གྱིས་བརྒྱན་པ། སྟག་གི་པགས་པའི་ཤམ་ཐབས་ཅན། ཞབས་གཡོན་བརྐྱང་
ཞིང་གཡས་བསྐུམ་པའི་སྟབས་ཀྱིས་ཡེ་ཤེས་ཀྱི་མེ་འབར་བའི་དབུས་ན་བཞུགས་པའོ། །
དེའི་མིག་ཏུ་གཏི་མུག་རྡོ་རྗེ་མ། ནས། ཐུགས་ཀར་ཐུགས་རྡོ་རྗེ་མ། རང་གི་ཐུགས་
ཀའི་ཧཱུཾ་ལས་འོད་འཕྲོས་པས། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་་་་
ཐམས་ཅད་ཁྲོ་བོ་བདུད་རྩི་འཁྱིལ་པའི་རྣམ་པར་ཨོཾ་བཛྲ་ས་མཱ་ཛ༔ ཨོ་ནཱི་རཱི་ཧཱུྃ་སོགས་་་་་
ཀྱིས་མཆོད། གོ་རཱི་སོགས་ཀྱིས་སྔགས་རྒྱས་བསྟིམ། དབང་ལྷ་སྤྱན་དྲང་། མཆོད་་་་
ནས༑ གསོལ་བ་གདབ། དབང་བསྐུར། ཆུ་ལྷག་མ་ཡར་ལུད་པ་ལས་དོན་ཡོད་་་་
གྲུབ་པས་དབུར་བརྒྱན། ཨོཾ་བཛྲ་མ་ཧཱ་ཀྲོ་དྷ་རཱ་ཛ་ས་པ་རི་ཝཱ་ར་ཨོ་ནཱི་རཱི་ཧཱུྃ་ཁཾ་སྭཱ་ཧཱ།
ནས་རེ་རེ་བཞིན་མཚན་སྔགས་སྦྱར་བའི། ཤརྡའི་བར་གྱིས་མཆོད། ཧཱུྃ་ཨོཾ་ཨཱཿཧཱུྃ་གིས་
ནང་མཆོད་དབུལ། དཀར་མོ་རི་དྭགས་སོགས་དང་། འཇིགས་པའི་ཧཱུཾ་སྒྲས་བསྟོད།
གཟུངས་ཐག་ནས་བཟུང་ཞིང་དམིགས་པ་དཀྱུས་བཞིན་ལ། ཨ་མྲྀ་ཏ་ཅི་ནུས་བཟླ།
སྔར་བཞིན་མཆོད་བསྟོད་བྱ། ཡིག་བརྒྱ་བཟླ་ཞིང་གཟུངས་ཐག་བསྡུ། དུང་ཆོས་ཀྱི་ཆུ་་
ཕུལ་ལ། ལྷ་ཞུ་བ་ལས་བདུད་རྩིའི་ཆུར་གྱུར། ཅེས་བརྗོད་དོ། །འདི་ནི་ལས་བུམ་་་་་
རྐྱང་པ་སྒྲུབ་ཚུལ་ཡིན་ལ། ཕུང་པོར་དབང་བསྐུར་སོགས་བྱེད་ན་དཀྱུས་མས་ཆོག་གོ།
༈ དེ་ནས་རྟེན་རོ་སྟན་སྲབ་མོའི་སྟེང་དུ་བཞག་ལ། ཨ་མྲྀ་ཏ་བཟླ་ཞིང་བུམ་ཆུས་བཀྲུ།
དྲི་ཞིམ་པོས་བྱུགས་པ་ལ་སྤྱི་བོར་རྩ་སྔགས་དང་ཨོཾ། མགྲིན་པར་སྙིང་པོ་དང་ སྙིང་་
གར་ཉེ་སྙིང་དང་ཧཱུྃ་རྣམས་སྦྲང་ལ་སོགས་པས་ཁ་ནང་དུ་བསྟན་ལ་སྦྱར། རས་ལ་སོགས་་
པས་གྲིལ་ཞིང་ཆས་ལེགས་པར་བྱ། ཤིང་སྟེགས་སོགས་ལ་གཞག །དེའི་མདུན་དུ་ཆུ་་་
བཞི་ཉེར་སྤྱོད་ལྔ་ལ་སོགས་པ་ཅི་འབྱོར་བཤམ། དེ་ནས་ཕུང་པོ་བསང་སྦྱང་། སྟོང་་་་
པའི་ངང་ལས་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཧཱུཾ་ལས་འཁོར་ལོ་
JFa
 བྷཾ་གྱིས་མཚན་པ། དེ་ཡོངས་སུ་གྱུར་པ་ལས་རྣམ་པར་སྣང་མཛད་ཀྱེ་རྡོ་རྗེ་སྐུ་མདོག་་་་
དཀར་པོ་ཞལ་བརྒྱད་ཕྱག་བཅུ་དྲུག་པ། གཡས་བརྒྱད་ན་འཁོར་ལོ་དང༌། གཡོན་་་་་
461

བརྒྱད་ན་དེས་ཡུ་བ་བྱས་པའི་དྲིལ་བུ་འཛིན་པ། ཡུམ་སངས་རྒྱས་སྤྱན་མ་དཀར་པོ་་་་་
གུག་དང་ཐོད་པ་འཛིན་པ་དང་མཉམ་པར་སྦྱོར་བ། གཉིས་ཀའང་རུས་པའི་རྒྱན་གྱི་
བརྒྱན་པའི་མིག་ཏུ་གཏི་མུག་རྡོ་རྗེ་མ། སོགས་སྐྱེ་མཆེད་དང་སྐུ་གསུང་ཐུགས་བྱིན་གྱིས་
བརླབ༑ རང་གི་སྙིང་ག་ནས་འོད་ཟེར་འཕྲོས་པས་ཕྱོགས་བཅུའི་དེ་བཞིན་གཤེགས་པ་་་
ཐམས་ཅད་རྣམ་པར་སྣང་མཛད་ཀྱི་རྣམ་པར་ཨོཾ་བཛྲ་ས་མཱ་ཛ༔ ཨོཾ་བཛྲ་གོ་རཱི་ཨཱ་ཀཆུ་ཡ་་་
པཿ སོགས་ཀྱིས་བསྟིམ། གོང་བཞིན་དབང་ལྷ་སྤྱན་དྲང་སོགས་བྱས་ལ་རྣམ་སྣང་གིས་
དབུར་བརྒྱན། ཨོཾ་བཛྲ་བེ་རོ་ཙ་ནི་ཨོ་ནི་རི་ཧཱུྃ་སོགས་མཚན་སྔགས་རེ་རེ་བཞིན་སྦྱར་བའི་་
ཆུ་བཞི། ཉེར་སྤྱོད་ལྔ། རོལ་མོ་དང་བཅས་པས་མཆོད། རྣམ་པར་སྣང་མཛད་དག་་
པ་ཆེ། །སོགས་ཚིགས་བཅད་གཅིག་གིས་བསྟོད། དེ་ནས་རོའི་སྙིང་གར་གཟུངས་་་་་
ཐག་བཏགས་པ་ནས་བཟུང་ལ། ཨོཾ་ཨཱཧཱུཾ་ཧཱུཾ་ཕཊ་སྭཱ་ཧཱ། ཞེས་པ་བརྒྱ་རྩ་སོགས་་་་་
ནུས་བཟླ། སླར་མཆོད་བསྟོད་གོང་བཞིན་བྱས་ལ། གཟུངས་ཐག་བསྡུ། ལོང་ཡོད་
ན་དེ་ལྟ་བུ་ཐུན་བཞིར་བྱས་ལ་ཞག་ཁ་ཡར་བཟླས་པ་བྱ་བར་གསུངས། མེད་ན་ཚར་་་་་
གཅིག་ལ་སོགས་པ་བྱ། དེ་ནས་རྟེན་དེ་སླར། ཨ་མྲྀ་ཏས་བསང་། སྭ་བྷཱ་ཝས་སྦྱང་།
སྟོང་པའི་ངང་ལས་སྦྱོང་སྟེགས་ཀྱི་སྟེང་དུ་ཎིའམ་མིང་ཡིག་དང་པོ་ལས་ཚེ་ལས་འདས་པ་
འདི་ཞེས་བྱ་བ་ཕུང་པོ་ཁམས་དང་སྐྱེ་མཆེད་ཐམས་ཅད་ཡོངས་སུ་རྫོགས་པ་གསོན་པོ་་་་་
རྣམ་པ་ཇི་ལྟ་བ་བཞིན་དུ་གྱུར། ཅེས་བསྐྱེད། ཧཱུྃ་མཛད་ཀྱི་ཕྱག་རྒྱ་སྙིང་གར་བཅས་ལ།
རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་
པ་དང་། སངས་རྒྱས་ཀྱི༔ ཆོས་ཀྱི དགེ་འདུན་གྱི༴ གསང་སྔགས་དང་རིག་་་་་
སྔགས་ཀྱི་རྒྱལ་པོ་ཁྲོ་བོ་ཁྲོ་མོ་རྣམས་ཀྱི༴ དཔལ་ཀྱེ་རྡོ་རྗེ་ལྷ་དགུའི་དཀྱིལ་འཁོར་གྱི་ལྷ་་་
ཚོགས་འཁོར་དང་བཅས་པ་རྣམས་ཀྱི༴ བདེན་པ་ཆེན་པོའི་བྱིན་གྱི་བརླབས་ཀྱིས། ཚེ་
ལས་འདས་པ་ཆེ་གེ་མོ་ཞེས་བྱ་བ་ཁམས་གསུམ། རིགས་དྲུག །སྐྱེ་གནས་བཞི། །
སྲིད་པ་བར་དོ་གང་ན་གནས་པ་ནས་སྐད་ཅིག་ལ་འདིར་མཆིས་པར་གྱུར་ཅིག ། ཨོཾ་བཛྲ་་
གོ་རཱི་ཨཱ་ཀར་ཡ་ཛ༔ སོགས་དགུག་གཞུག་ལན་གསུམ་བྱའོ། །དེ་ནས་སྦྱོང་ཆས་་་་་
462

རྣམས་བཤམས་ལ། ཨོཾ་སརྦ་བིགྷཱན་སོགས་ཞི་བ་དང་། སུམྦྷ་ནི་སོགས་ཞི་དྲག་ཕྱེད་་་་
མ་ལན་གསུམ་གྱི་རྗེས་སུ། ཚེ་ལས་འདས་པ་མིང་འདི་ཞེས་བྱ་བ་ལ་གསོན་གྱི་དུས་ན་ཚེ་
གནས་པ་ལ་བར་དུ་གཅོད་ཅིང་། གཤིན་གྱི་དུས་ན་སྡིག་པ་སྦྱོང་བ་ལ་བར་དུ་གཅོད་པར་
བྱེད་པའི་གདོན་བགེགས་ལོག་པར་འདྲེན་པ་གང་ཡིན་པ་དེ་དག་ཐམས་ཅད་གཏོར་མ་ལམ་
བརྔན༑ ཏིང་ལོ་ལམ་སྒྲོན། ཆང་བུ་ལམ་རྒྱགས་ཀྱི་ཚུལ་དུ་འཁྱེར་ལ་སའི་ཕྱོགས་་་་་
འདིར་མ་གནས་པར་གཞན་དུ་སོང་ཞིག །ཅེས་བརྗོད་ལ་གཏོར་མ་ཕྱིར་དོར། སྤྲོ་ན།
ཁྲོ་བོ་སྤྱན་འདྲེན་དང་བསྟོད་པ་སོགས་ཀུན་རིག་ལྟར་བྱས་པས་རུང་། བསྡུ་ན། གང་་་་
དག་མི་འགྲོ་བ་དེ་དག་དེ་བཞིན་གཤེགས་པ་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་་་
ཤེས་ལས་བྱུང་བའི་ཁྲོ་བོའི་རྡོ་རྗེ་ཡེ་ཤེས་ཀྱི་མེ་འབར་ཞིང་རབ་ཏུ་འབར་བ་འདིས་ཁྱེད་་་་་་
རྣམས་ཀྱི་མགོ་བོ་ཚལ་པ་བརྒྱར་དགས་པར་བྱའོ། །ཞེས་དང་། རྟེན་ལ་གུ་གུལ་གྱིས་
བདུག །ཡུངས་ཀར་གྱིས་བྲབ། རོལ་མོ་དྲག་ཏུ་བྱ་ཞིང་། རྩ་སྔགས་དང་བདུད་རྩི་་་
འཁྱིལ་པ་མང་དུ་བཟླས་ཏེ་དྲག་པོས་སྦྱང་། དེ་ནས་བྱེ་མའམ་ཡུངས་ཀར་ལ་རྩ་སྔགས་་་་
དང་ཡིག་བརྒྱ་མང་དུ་བཟླས་ཏེ། རྟེན་ལ་བྲབ་པ་ནི་སྡིག་པ་སྦྱང་བའོ།། ༈ དེ་ནས་་་
དབང་བསྐུར་བྱེད་ན་གཞན་ཕན་བདུད་རྩི་བཞིན་བྱ་དགོས་ལ། མི་བྱེད་ན་སྔར་ཞི་བའི་་་་
སྦྱིན་སྲེག་དཀྱུས་མ་བཞིན་ཐབ་རྡུལ་ཚོན་གྱིས་བྲི་བའམ། མ་གྲུབ་ན་རས་སམ་ཤོག་བུ་་་
ལ་བྲིས་པའང་བྱེད་ཅིང་འདུག །གང་ལྟར་ཡང་། དེའི་སྟེང་དུ་སྟན་ཤིང་གི་སྟེང་དུ་་་་
དེ་ཅུང་ཟད་སྒྱུར་བར་བཞག་པའི་མཐར། བུད་ཤིང་རྣམས་བརྩེགས་པའི་ཕྱི་ནས་ཐབ་ཀྱི་་
དཀྱིལ་འཁོར་ལ་མི་གནོད་པར་བསྲེག་ཁང་ཇི་ལྟར་འོས་པ་བརྩིགས་ལ། འཇིག་རྟེན་་་་་
པའི་ཤར་ལྷོར་མེ་ཚང་བྱ། ཆོ་ག་གོང་དང་མ་འབྲེལ་ན་སླར་སྦྱིན་སྲེག་གི་བདག་བསྐྱེད་་་་
རང་ཧེ་རུ་ཀ་ཞལ་གཅིག་ཕྱག་གཉིས་པར་བསྡུ་བའི་བར་དང་། འདིར་བསང་ཆུ་ནི་ལས་་་
བུམ་གྱིས་ཆོག་པས་ལོགས་སུ་མི་དགོས། དེ་ནས་མེ་སྦར་པ་ནི་ཤིང་ཁྲུ་གང་བ་ཙམ་གྱི་་་
དཔལ་འབར་ཐལ་མོ་སྦྱར་བའི་བར་དུ་བཅུག་ལ། འདི་སྐད་ཅེས་དབྱངས་དང་བཅས་་་་་
པས༑ ཀྱེ་གསོན་གཅིག་དགོངས་ཤིག་རིགས་ཀྱི་བུ། །ཕུང་པོ་ལྔ་ཡི་བུད་ཤིང་ལ། །
463

རྒྱལ་བ་རིགས་ལྔའི་མེ་སྦར་རོ། །ཉོན་མོངས་ལྔ་ཡི་བུད་ཤིང་ལ། །མཁའ་འགྲོ་ལྔ་ཡི་་་
མེ་སྦར་རོ། །རྣམ་ཤེས་བརྒྱད་ཀྱི་བུད་ཤིང་ལ། ། ཡེ་ཤེས་ལྔ་ཡི་མེ་སྦར་རོ། །འབྱུང་་་་
བ་ལྔ་ཡི་བུད་ཤིང་ལ། ། ལྷ་མོ་ལྔ་ཡི་མེ་སྦར་རོ། །ཞེས་དང་། དེ་ཝ་པི་ཙུ་ལན་་་་་
གསུམ་བརྗོད་ཅིང་ཐབ་ལ་གཡས་སུ་བསྐོར་ཏེ། ཨོཾ་ཨགྷ་ཡེ་ཛྭ་ལ་རཾ། ཞེས་པས་མ་་་་་
ཚང་དུ་གཞུག །སྔགས་དེ་ཉིད་དང་མར་བླུགས་གཟར་གསུམ་གྱིས་མེ་གསོ།། ༈ དེ་
ནས་མཆོད་པ་བྱིན་རླབས་ནས་བརྩམ་བསྲེག་རྫས་བཅུ་གཅིག་འབུལ་བའི་བར་སྦྱིན་སྲེག་་་་
དཀྱུས་མ་དང་འདྲ་བ་ལས། སྤེལ་ཚིག་ལ། ཚེ་འདས་འདི་ཞེས་བྱ་བའི་སྡིག་སྒྲིལ་་་་་
ཐམས་ཅད་ཤཱནྟིཾ་ཀུ་རུ་སྭཱ་ཧཱ། ཞེས་སོགས་གཞུག །རྫས་རྣམས་རྫོགས་པ་དང་།། ༈
ཚེ་འདས་ཀྱི་ཕུང་པོ་དབུལ་བར་བྱ་སྟེ། དེ་ལ་སྤྱིར་དབུལ་བ་དང་། སོ་སོར་དབུལ་་་་
གཉིས་ལས། སྤྱིར་དབུལ་བ་ནི། ཚེ་ལས་འདས་པའི་དྲི་ཆུ་ནི་ཞབས་བསིལ་དང་་་་
འཐོར་འཐུང་དུ་དབུལ་བར་བགྱིའོ། །ཁྲག་ནི་མཆོད་ཡོན་དུ། དྲི་ཆེན་ནི་བདུག་སྤོས་་་་
སུ༑ ནང་ཁྲོལ་དང་དབང་པོ་རྣམས་ནི་མེ་ཏོག་ཏུ། ཀླད་པ་དང་རྒྱུས་པ་ནི་བྱུག་པར། །
ཚིལ་ཆེན་ནི་སྣང་གསལ་དུ། ཤ་དང་རྐང་མར་ནི་ཞལ་ཟས་སུ། རྐང་དང་རུས་པ་་་་་
གླིང་བུ་དང་རྒྱན་དུ། སྐྲ་དང་བ་སྤུ་ལ་སོགས་པ་ནི་གཞལ་ཡས་ཁང་གི་རྒྱན་དུ། ད་་་་་
དག་འདུས་པ་ཐམས་ཅད་འབྱུང་བ་ལྔའི་རང་བཞིན་དུ། བདེ་བར་གཤེགས་པ་ཐམས་་་་་
ཅད་ཀྱི་ཡོ་བྱད་དུ་དབུལ་བར་བགྱིའོ། །ཞེས་བརྗོད་ཅིང་དབུལ།། ༈ སོ་སོར་་་་་
དབུལ་ན་མགོ་དང་། ཀླད་པ་དང་སྙིང་དང་། དབང་པོ་ལྔ་རྣམས་ནི་ཧེ་རུ་ཀ་ཡབ་ཡུམ་་
ལ་དབུལ་བར་བགྱིའོ། ། གློ་བ་དང་རྒྱུ་མ་ནི་གོ་རཱི་ལ་དབུལ་བར་བགྱིའོ། །མཆིན་་་་
དང་མཁྲིས་པ་ནི་ཙོ་རི་ལ༔ དྲི་ཆུ་དང་། ལྒང་པ་དང་། ལུས་ཀྱི་གཡོན་ཕྱོགས་་་་་
མཁལ་མ་དང་། ཆུ་རྒྱུས་ནི་བེ་ཏཱ་ལཱི་ལ༴ གཞུངས་པ་དང་། གྲོད་པ་དང་། གཉེ་་་
མ་ནི་གྷསྨ་རཱི་ལ ཤ་ནི་པུཀྐ་སཱི་ལ ཁྲག་དང་། གཡས་ཀྱི་མཁལ་མ་དང་། རྩ་་་
དང༌༑ ཆུ་རྒྱུས་ནི་ཤ་ཝ་རི་ལ༴ ཁུ་བ་དང་། རྒྱུས་པ་དང་། དབུས་ཀྱི་རྩ་དང་། །
ཆུ་རྒྱུས་ནི་ཙཎྜལ་ལཱི་ལ རྐང་མར་དང་ཚིལ་བུ་ནི་ཌོ་ནཱི་ལ པགས་པ་ནི་བྱང་ཆུབ་་་
ན
464

ཀྱི་ཡན་ལག་བདུན་ཏེ་བླ་བྲེས་སུ། རྐང་བརྒྱད་ནི་གླིང་བུ་ལ་སོགས་པའི་རོལ་མོར
རུས་པ་ནི་བདེན་པ་བཞི་སྟེ་བུད་ཤིང་དང་ཡམ་ཤིང་དུ༔ ལྷག་མ་སྐྲ་དང༌། བ་སྤུ་དང་།
སེན་མོ་ལ་སོགས་པ་རྣམས་ནི་གཞལ་ཡས་ཁང་གི་རྒྱན་དང་སྤྱན་གཟིགས་སུ་དབུལ་བར་་་་
བགྱིའོ༑ །ཞེས་དབུལ། དེ་དག་ཐམས་ཅད་ཀྱང་བདུད་རྩིའི་རང་བཞིན་དུ་བྱས་ནས་་་་
དབུལ་བ་ཡིན་ནོ།། ༈ དེ་ནས་འདས་པའི་མེ་ལྷ་མཆོད་བསྟོད་གོང་ལྟར་དབུལ། ཚེ་
འདས་ལྷར་གསལ་བ་ལ་ཆུ་བཞི་ཉེར་སྤྱོད་རོལ་མོ་དང་བཅས་པས་མཆོད། ཐམས་ཅད་་་་
དངོས་པོའི་རང་བཞིན་མཆོག །སོགས་ཤློ་ཀ་གཅིག་གིས་བསྟོད། ཚོགས་སྐལ་སོགས་
ཡོད་ན་བསང་སྦྱངས་ནས། བྷཾ་ལས་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བར་
འདོད་ཡོན་རྣམས་ཁ་དོག་དྲི་རོ་ནུས་པ་ཕུན་སུམ་ཚོགས་པ་བདུད་རྩིའི་རྒྱ་མཚོ་ཆེན་པོ་་་་
གྱུར། ཨོཾ་ཨ་ཀཱ་རོ་སོགས་དང་། ཁ་དོག་དབྱིབས་ལེགས་ཀྱིས་དབུལ། ༈ ད་་་་་
ནས་ལམ་སྦྱང་བསྟན་བྱ་སྟེ། །ཚོགས་ལམ་སྨིག་རྒྱུ་ལྟ་བུ་སྟེ། །གཉིས་པ་དུ་བ་ལྟ་་་་་
ཡིན༑ །གསུམ་པ་གློག་ཏུ་ཁྱེད་ཀྱིས་མཐོང་། །བཞི་པ་མར་མེ་ལྟ་བུ་སྟེ། ། ལྔ་པ་་་་
ཐམས་ཅད་སྟོང་པ་ཉིད། །སངས་རྒྱས་ས་ཉིད་འདི་ཉིད་དེ། །སྲིད་པ་བར་དོ་འདི་ཉིད་
དུ༑ །ཁྱོད་ཀྱིས་ལམ་ལྔ་མཐར་ཕྱིན་ཤོག །ཅེས་ལམ་སྦྱང་བ་དང༌། ཁྱོད་ཀྱིས་ལམ་་
ལྔ་མཐར་ཕྱིན་ནས། །ཕུང་པོ་ལྔ་ཉིད་སངས་རྒྱས་ལྔ། །ཉོན་མོངས་ལྔ་ནི་མཁའ་འགྲོ་་་
ལྔ༑ །རྣམ་ཤེས་བརྒྱད་ནི་ཡེ་ཤེས་ལྔ། །འབྱུང་བ་བཞི་ནི་ལྷ་མོ་བཞི། །སྲིད་པ་་་་་
འཁོར་ལོ་རྒྱུན་བཅད་དེ། །ཆོས་ཀྱི་འཁོར་ལོ་ཡོངས་བསྐོར་ནས། །འཁོར་བ་མྱ་ངན་་་་
འདས་པར་འགྱུར། །ཞེས་ལམ་བསྟན། ཚེ་འདས་ཀྱི་དོན་དུ་སྨོན་ལམ་གདབ།། ༈
དེ་ནས་ཡིག་བརྒྱས་ལྷག་ཆད་ཁ་བསྐང་། འདས་པའི་མེ་ལྷ་གཤེགས་གསོལ་མན་ཆད་ཞི་
བའི་སྦྱིན་སྲེག་དཀྱུས་བཞིན་བྱ།། ༈ ཡང་གང་ཟག་མཆོག་གི་སྐུ་གདུང་ལ། ་་་་
མཆོད་གནས་ཀྱི་ཚུལ་དུ་བསྲེག་ན། གོང་རྟེན་བསྐྱེད་པའི་ཚེ། ཀྱེ་རྡོར་དུ་བསྐྱེད། །
རྣམ་ཤེས་དགུག་པའི་ཚེ། བདེན་བདར་མི་དགོས་པར་ཡེ་ཤེས་པ་གཞུག །སྦྱོང་བ་་་
ཚེ༑ བླ་མ་དགེ་བའི་གཤེས་གཉེན་འདི་ཞེས་བྱ་བའི་ཐུགས་དགོངས་རྫོགས་པ་ལ་བར་དུ་
465

གཅོད་པར་བྱེད་པའི་གདོན་བགེགས་ཐམས་ཅད་ཅེས་བརྗོད། བྲབས་པའི་ཚེ། བྱེ་མ་་
དང་ཡུངས་ཀར་མི་བྱེད་པར། ནས་སོགས་ལ་སྔགས་བཏབ་པ་འཐོར་བའི་ཚུལ་བྱ། །
བསྲེག་རྫས་ཀྱི་སྤེལ་ཚིག་ལ། སེམས་ཅན་ཐམས་ཅད་ཀྱི་སྡིག་སྒྲིབ་ཐམས་ཅད་ཤཱནྟིཾ་ཀུ་རུ་
སྭཱ་ཧཱ། ཞེས་པ་འདུག །ཤ་ཁྲག་དབུལ་བ་སོགས་མི་དགོས་པར། འདས་པའི་མེ་ལྷ་་
དང་གདུང་དེ་ཉིད་དབྱེར་མེད་དུ་མོས་པས་ཆོག །མཇུག་ཏུ་ཡེ་ཤེས་པ་གཤེགས་གསོལ་་་་
མ་གཏོགས་ལམ་སྦྱང་བསྟན་མི་དགོས། སྨོན་ལམ་ཀྱང་བླ་མའི་ཐུགས་དགོངས་རྫོགས་་་་
པའི་ཕྱིར་གདབ། གཞན་འདྲའོ།། ༈ དེ་ནས་མེ་ཤི་བ་དང་ཐབ་ཀྱི་དྲུང་དུ་ཕྱིན་ནས་་
རྡོ་རྗེ་བསྡུ་བའི་སྔགས་རྒྱ་དང་སེ་གོལ་བརྡབ་ཅིང་། རྩ་སྔགས་དང་ཡིག་བརྒྱ་བཟླ་བཞིན་་
རུས་པ་རྣམས་བསྡུའོ། །སཱཙྪ་གདབ་པར་འདོད་ན། གོང་གི་ཆོ་ག་དང་མ་འབྲེལ་་་་་
བདག་བསྐྱེད། ལས་བུམ་སྔར་ལྟར་བསྒྲུབས་ལ། རུས་བུའི་སྟེང་དུ་ཟླ་བའི་དཀྱིལ་་་་་་
འཁོར་ལ་ཧཱུྃ་ལས་བདུད་རྩི་བབས་པས་ཚེ་འདས་ཀྱི་སྡིག་སྒྲིབ་དག་པར་བསམ་ཞིང་། རྩ་
སྔགས་དང་། ཡིག་བརྒྱ། ཨ་མྲི་ཏ་རྣམས་བཟླ་ཞིང་བུམ་ཆུས་བཀྲུ། དེ་ཞིབ་པར་་་་་
སྦྱངས་ལ་འཇིམ་པ་དང་བསྲེ། རིན་པོ་ཆེ་བདར། གོང་བུར་བྱས་པ་ལ་དམིགས་ཏེ། །
ཨ་མྲྀ་ཏས་བསང་། སྭ་བྷཱ་ཝས་སྦྱང་། སྟོང་པའི་ངང་ལས་པད་ཟླའི་སྟེང་དུ་རྣམ་སྣང་་་་
ཀྱེ་རྡོ་རྗེ་ཡན་ལག་བཞི་རྫོགས་རིག་པའི་དབང་ལྔའི་སྐབས་དང་འདྲ་བར་བྱ། ཡབ་ཡུམ་་་་
སྙོམས་པར་ཞུགས་ཏེ། ཞུ་བ་ལས་བྱུང་བའི་འཇིམ་པ་རིན་པོ་ཆེའི་ཕུང་པོར་བསམ།
ལག་པ་གཡོན་པའི་མཐེའུ་ཆུང་མཐེ་བོས་མནན། ལྷག་མ་བརྐྱངས་ལ་གན་རྐྱལ་དུ་་་་
བཞག་པའི་སྟེང་དུ། གཡས་པའང་དེ་འདྲ་བར་བྱས་ཏེ་ཁ་སྦྱར་བས་འཇིམ་པ་མནན་་་་་
སྙིང་པོ་མང་དུ་བཟླས་པས་བྱིན་གྱིས་བརླབ། དེ་ནས་ཧཱུཾ་ཧཱུཾ་ཛཾ་ཁཾ་ཧཱུྃ་དང་། རྩ་སྔགས།
སྙིང་པོ། ཉེ་སྙིང་རྣམས་བྲིས་པ་བཅུག་ལ། རྒྱར་གཞུག་པ་དང་། དབྱུང་བ་དང་།
གདབ་པ་ཐམས་ཅད་དེ་ཝ་པི་ཙུ་འབའ་ཞིག་གིས་བྱས་པས་རུང་། སཱཙྪ་རབ་གནས་་་་་
ལའང་༑ རྣམ་སྣང་ཀྱེ་རྡོ་རྗེར་བསྐྱེད་པ་ཞུ་བ་ལས་བྱུང་བའི་མཆོད་རྟེན་གྱི་བུམ་པའི་ནང་་་་
དུ་ཀྱེ་རྡོར་རིགས་ལྔ་བསྐྱེད། གཞན་སྤྱི་དང་འདྲ་བར་བྱའོ། དེ་ལྟར་དཔལ་ལྡན་དགྱེས་
466

པ་རྡོ་རྗེ་ཡི། ། ཞི་བའི་སྦྱིན་སྲེག་ཐ་མའི་ཆོ་གར་བཅས། །ལག་ལེན་བཤད་ཚོད་་་་་
བཞིན་བྲིས་པ་འདིས། །སྐུལ་བ་པོ་རྣམས་ཐུགས་དགོངས་རྫོགས་གྱུར་ཅིག །རང་་་་་
ཉིད་དུས་ཀྱི་ཁ་ནང་ལྷུང་གྱུར་ན། །དེ་ལ་འཆེལ་བའི་ཐབས་བཟང་མི་སེམས་པར། །
གཞན་གྱིས་འདྲེན་པར་ཡིད་རྟོན་རང་བསླུ་བའི། །བདག་ལྟ་བུ་ཡིས་རྩོམ་པས་ཅི་ཞིག་་་་
བྱེད༑ །ཡིད་ཀྱི་གླང་ཆེན་རྣམ་གཡེང་ཁུར་ལྕིས་ནོན། །སྙོམས་ལས་འདམ་དུ་དབང་་་་་
མེད་བྱིངས་གྱུར་མོད། །དེ་ལྟ་ན་ཡང་བཅོ་བརྒྱད་ཆོས་ཀྱི་རྗེའི། །བཀའ་ལུང་ལྕགས་་་་
ཀྱུ་ལྕི་བའི་དབང་གྱུར་ཏོ། །གལ་ཏེ་དེས་ཀྱང་གཞན་ལ་ཕན་འགྱུར་བའི། །རྣམ་དཀར་
འགའ་ཞིག་བདག་གིས་ཐོབ་སྲིད་ན། །མ་དག་ཆོ་ག་འཁྲུལ་པའི་མུན་བསལ་ཏེ། །
འཁྲུལ་མེད་ལག་ལེན་འབྲས་བུ་སྨིན་པར་ཤོག །ཅེས་པ་འདི་ནི། དང་པོར་བཤེས་་་་་
གཉེན་དམ་པ་བཅོ་བརྒྱད་ཆོས་རྗེ་པའི་བཀས་བསྐུལ་ཞིང་། ཕྱིས་ནས་དྲུང་བཀའ་བཅུ་་་
པས་ཀྱང་གསུང་བ་ལ་བརྟེན་ནས། དགེ་སློང་ཤེའུ་ལོ་ཙཱ་བས། རྗེ་བཙུན་རིན་པོ་ཆེའི་
གཞན་ཕན་བདུད་རྩིའི་དགོངས་པ་ལག་ཏུ་བླང་བདེ་བར་དཔལ་ནཱ་ལེནྡྲའི་གཙུག་ལག་ཁང་
དུ་ས་སྐྱོང་གི་ལོ་ནག་པའི་ཉ་ལ་ཅུང་ཟད་གཡར་ཁྲལ་དུ་འཚལ་བའོ། ། ཤུ་བྷ་མསྟུ་སརྦ་ཛ་་
ག་ཏཱཾ། དགེ་འདིས་མ་གྱུར་འགྲོ་རྣམས་སངས་རྒྱས་ཤོག། །། །
467

